etɛwu mǐ ka ðó na nɔ ðɔ nugbǒ ?
nugbǒɖiɖɔ ko cá wɛ à ?
hitoshi nɔ w’azɔ̌ ɖò azɔ̌xɔsa akwɛlínlɛ́n tɔn ɖò azɔ̌xwé e nɔ ba azɔ̌ nú mɛ é ɖé ɖò japon .
"hwenu e é ɖò akwɛzinzan ɖé lɛ́n xá gǎn tɔn wɛ é ɔ , gǎn ɔ ɖɔ n’i ɖɔ akɔ́nwunta e ma sɔgbe ǎ é ɖó nukún wɛ emi ɖè ɖò así tɔn ."
hitoshi tinmɛ ɖɔ ayixa emitɔn kún na yí gbè bonu emi na wà azɔ̌ e na byɔ nugbǒmaɖɔ é ó .
"é sín enɛ wu bɔ gǎn ɔ gblɔ́n adǎn n’i ɖɔ emi na nya ɛ sín azɔ̌mɛ , bɔ ɖò gudo mɛ ɔ , azɔ̌ gblé dó è nugbǒ ."
"ðò sun e bɔ d’ewu lɛ é mɛ ɔ , awakanmɛ wá kú hitoshi bǐ dó azɔ̌ e é na wà é biba wu ."
"ði kpɔ́ndéwú ɔ , hwenu e hitoshi ɖò azɔ̌ ba wɛ gbè ɖokpo bɔ è ɖò nǔ kanbyɔ ɛ wɛ é ɔ , é ɖɔ ɖɔ emi kún sixu wà azɔ̌ e nugbǒmaɖɔ na ɖ’emɛ é ó ."
mɛ e ɖò nǔ kanbyɔ ɛ wɛ é ɖɔ n’i ɖɔ : “ linlin towe lɛ bú dò mɛ ! ”
"hɛnnumɔ hitoshi tɔn lɛ kpo xɔ́ntɔn tɔn lɛ kpo dó wusyɛn lanmɛ n’i ɖɔ é ni zunfan kú e é kudeji ɖɔ emi na nɔ ɖɔ nugbǒ é , é ɖò mɔ̌ có , é wá jɛ nǔxokpɔ́n jí kpɛɖé kpɛɖé ."
"ði kpɔ́ndéwú ɔ , é ɖɔ : “ un nɔ wá kanbyɔ nyiɖée ɖɔ gbejininɔ nú nùɖiɖi ce ka nyí nǔ ɖagbe à jí . ”"
nǔ nyanya enɛ e xá hitoshi é nɔ flín mǐ ɖɔ nugbǒɖiɖɔ kún nɔ xɔ akwɛ ɖò mɛ bǐ nukúnmɛ ó .
"nú è na ɖɔ xó jɔ xó ɔ , mɛɖé lɛ tlɛ sixu kpɔ́n nugbǒɖiɖɔ dó mɔ agban kpinkpɛn ɖé na , ɖò taji ɔ , ɖò ajɔ̌tɔ́ lɛ tɛntin ."
"nawe ɖé nɔ wà agbazazɔ́ bo nɔ nɔ afrique du sud bo ɖɔ : “ gbɛtɔ́ nugbǒmaɖɔtɔ́ lɛ wɛ lɛlɛ̌ dó mì , bɔ hweɖelɛnu ɔ , cɔcɔ e ye nɔ dó nú mɛ bonu è na wà nǔ ye ɖɔhun é nɔ syɛn tawun . ”"
nugbǒmaɖɔ sín alɔkpa e gbakpé tawun ɖò égbé lɛ é ɖokpo wɛ nyí adingban ɖiɖó .
"xwè ɖé lɛ ɖíe wá yì ɔ , robert s . feldman e nyí dotóo bo nɔ kplɔ́n walɔ gbɛtɔ́ tɔn ɖò kplɔnyiji - alavɔxwé massachusetts amherst tɔn é ba dò nú nǔ , bo ɖɔ ɖɔ enyi è sɔ́ mɛxo 100 ɖó te ɔ , mɛ 60 nɔ ɖ’emɛ bɔ cobonu ye na ɖɔ xó ɖó kpɔ́ xá mɛ nú cɛju wǒ ɔ , é hwe bǐ ɔ , ye nɔ ko ɖó adingban ɖokpo ."
"“ nǔ enɛ e mǐ mɔ é kpaca mǐ tawun , ” wɛ feldman ɖɔ ."
"é blawu ɖɔ enyi è ɖó adingban nú mɛ gègě ɔ , é nɔ vɛ́ nú ye , có mɛ gègě ka nɔ ɖó adingban ."
"etɛwu adingban ɖiɖó , ajojija kpo nugbǒmaɖɔ alɔkpa alɔkpa ɖevo lɛ kpo ka gbakpé sɔmɔ̌ ɖò égbé ?"
etɛ mɛ nugbǒmaɖɔ ka nɔ tɔ́n kɔ dó ?
"bɔ ee lɛ́ ɖò taji hú enɛ lɛ é wɛ nyí ɖɔ , nɛ̌ mǐ ka sixu nyì alɔ nú walɔ nugbǒmaɖɔ tɔn enɛ lɛ gbɔn ?"
nǔ e nugbǒmaɖɔ sixu jì nú we é
"“ ninɔmɛ syɛnsyɛn e nugbǒmaɖɔ kpɛɖé sixu ɖeɖɛ lɛ é nɔ ɖè hwebǐnu . ” — samantha , afrique du sud ."
nugbǒ wɛ nyí xó enɛ à ?
"samantha ɖɔhun ɔ , mǐ mɛ bǐ wɛ ko kpannukɔn ninɔmɛ syɛnsyɛn lɛ kpɔ́n hweɖelɛnu ."
lee mǐ nɔ wà nǔ gbɔn ɖò ninɔmɛ e nɔ tɛ́n mǐ kpɔ́n bo nɔ zɔ́n nugbǒmaɖɔ mǐ lɛ é mɛ é sixu ɖè nugbodòdó e nɔ xɔ akwɛ nú mǐ lɛ é xlɛ́ .
"ði kpɔ́ndéwú ɔ , enyi winnya ma ɖu nɔ mya nukún nú mǐ hú nǔ bǐ ɔ , mǐ sixu kpɔ́n nugbǒmaɖɔ dó mɔ nǔ e ɖò dandan é ɖé ."
"é ɖò mɔ̌ có , enyi nugbǒ ɔ wá jɛ agbawungba ɔ , nugbǒmaɖɔ nɔ hɛn nǔ gègě gblé dó mǐ wu hwɛhwɛ ."
lin tamɛ dó nǔ elɔ lɛ wu .
nugbǒmaðɔ nɔ dɔn jimaðedomɛwu wá
kancica ɖagbe lɛ ɖiɖó nɔ jinjɔn jiɖedomɛwu jí .
"hwenu e mɛ wè ɖeji dó yeɖée lɛ wu é ɔ , ayi yetɔn nɔ j’ayǐ dó yeɖée lɛ wu ."
"amɔ̌ , è nɔ fɔ́n gbè ɖokpo kpowun bo nɔ ɖeji dó mɛ wu ǎ ."
"jiɖedomɛwu nɔ tíìn ɖò gbɛtɔ́ lɛ tɛntin hwenu e ye nɔ zán hwenu ɖó kpɔ́ , nɔ ɖɔ xomɛ nú yeɖée lɛ bo nɔ lɛ́ wà nǔ xá yeɖée lɛ cejɛnnabi mɛvo é ."
"é ɖò mɔ̌ có , nugbǒmaɖɔ ɖokpo géé sixu zɔ́n bɔ è gɔn jiɖedomɛwu ."
"bɔ enyi é ka cí mɔ̌ ɔ , é sixu vɛwǔ tawun ɖɔ è ni lɛ́ vɔ́ jiɖedomɛwu ."
mɛ e a lin ɖɔ é nyí xɔ́ntɔn ɖagbe nú we é ɖé ka ko blɛ́ we kpɔ́n à ?
"enyi mɔ̌ wɛ ɔ , nɛ̌ é ka cí nú we ?"
"é ɖò wɛn ɖɔ é vɛ́ nú we tawun , bɔ a na ko tlɛ lɛ́ lin ɖɔ é zán emi ."
nǔ sixu cí mɔ̌ nú mɛ nugbǒ .
nugbǒmaɖɔ sixu hɛn kancica ɖagbe ɖé sín dodonú gblé .
nugbǒmaðɔ nɔ dɔn nugbǒmaðɔ wá
"robert innes , ee nyí mɛ̌si nùkplɔnmɛtɔ́ ɖò kplɔnyiji - alavɔxwé californie tɔn é ba dò nú nǔ bo mɔ ɖɔ “ nugbǒmaɖɔ cí azɔn e è nɔ sɔ́ ɖò mɛ wu é ɖé ɖɔhun . ”"
"enɛ wu ɔ , è hɛn ɔ , è na sɔ́ nugbǒmaɖɔ sɔ́ jlɛ́ dó azɔnkwín ɖé wu : enyi a nɔ sɛkpɔ nugbǒmaɖɔtɔ́ ɖé hwɛhwɛ ɔ , hwi lɔ na ɖibla “ bɛ́ ” nugbǒmaɖɔ sín azɔn ."
nɛ̌ a ka sixu xó gló fɛ́ca nugbǒmaɖɔ tɔn gbɔn ?
biblu sixu d’alɔ we .
nǔ e wu nugbǒɖiɖɔ ðó lè é
"“ mǐ ɖeji ɖɔ ayixa mǐtɔn mɛ́ , ɖó mǐ ɖó jlǒ bo na nɔ zán gbɛ̀ ɖagbe ɖò nǔ bǐ mɛ . ” — eblée lɛ 13 : 18 ."
"ðò biblu mɛ ɔ , xókwin dòdó glɛkigbe tɔn e è lilɛ dó “ ɖagbe ” ɖò fí é sín tinmɛ nɔ nyí “ nugbǒɖiɖɔ ” hweɖelɛnu , “ nǔ e nyɔ́ bɔ nǔ bǐ vɔ ɖ’ewu é , ” alǒ walɔ e dɔn mɛ é ɖé ."
klisanwun lɛ nɔ sɔ́ xó elɔ e mawu zé d’ayi mɛ nú pɔlu b’ɛ wlan é ylɔ ɖɔ nùjɔnǔ : “ mǐ ɖó jló bo na nɔ zán gbɛ̀ ɖagbe [ alǒ nɔ ɖɔ nugbǒ ] ɖò nǔ bǐ mɛ . ”
etɛ enɛ ka byɔ ?
hun xixo xá agbaza mǐtɔn
mɛ gègě wɛ nɔ kpɔ́n nùkpɛ́n mɛ zǎnzǎn tɛgbɛ cobo nɔ yì toxo mɛ .
etɛwu ?
ðó ye nɔ jló na nyɔ́ kpɔ́n wutu .
"amɔ̌ , nǔ ɖevo ɖè bo ɖò taji hú è na kpa ɖa e nyɔ́ é alǒ dó avɔ e ɖò zo ɖu wɛ é ."
"nugbǒ ɔ , mɛ alɔkpa e mǐ nyí ɖò xomɛ é sixu bló lee mǐ cí ɖò wěxo é ɖó alǒ hɛn gblé ."
xó mawu tɔn ɖɔ nyì wɛn ɖɔ nǔnyanyawiwa wɛ mǐ nɔ mlɛ́ .
"“ sín dò wɛ gbɛtɔ́ ko ɖó ayi nyanya sín , ” wɛ bǐbɛ̌mɛ 8 : 21 ɖɔ ."
"enɛ wu ɔ , bonu mǐ na nyí nugbǒɖɔtɔ́ ɔ , mǐ ɖó na fun ahwan xá jlǒ hwɛhuhu tɔn e sín gǔ mǐ ɖu é ."
"mɛsɛ́dó pɔlu ɖɔ xó dó ahwan e éɖesunɔ nɔ fun xá hwɛhuhu é wu , bo ɖɔ : “ ðò linlin ce mɛ ɔ , mawusɛ́n ɔ wɛ nɔ dó xomɛhunhun nú mì . amɔ̌ , sɛ́n ɖevo tíìn ɖò agbaza ce mɛ , bo ɖò hun xò xá sɛ́n e ɖò linlin ce mɛ é wɛ , bo sɔ́ mì dó ɖó gantɔ́ nú hwɛhuhu sɛ́n e ɖò agbaza ce mɛ é . ” — hlɔmanu lɛ 7 : 22 , 23 ."
"ði kpɔ́ndéwú ɔ , enyi ayi mǐtɔn zín mǐ jí ɖɔ mǐ ni wà nǔ nyanya bonu nugbǒmaɖɔ sín zɛn ɖò mǐ sɔ́ wɛ syɛnsyɛn ɔ , dandan wɛ mǐ na nyí kannumɔ nú nǔ e ayi mǐtɔn ɖò byɔbyɔ wɛ é ǎ ."
ðěwagbɛn ko hán bǐ ɖò ninɔmɛ enɛ mɛ ǎ .
ahwan ɔ jí ðuðu ðè
"bo na dó sixu nɔ ɖɔ nugbǒ ɔ , mǐ ɖó sɛ́n walɔ ɖagbe tɔn lɛ sín hudo ."
"é ɖò mɔ̌ có , é blawu ɖɔ mɛ gègě nɔ zán hwenu sukpɔ́ dó lin tamɛ dó nǔ e ye na cyan dó ba acɔ́ lɛ é jí hú ee ye nɔ zán dó lin tamɛ dó sɛ́n walɔ ɖagbe tɔn e ye na xwedó lɛ jí é ."
"wǎgbɔ tɔn ɔ , ye nɔ ba hwɛjujɔ nú nugbǒmaɖɔ wɔbuwɔbu e na sɔgbe xá ninɔmɛ yetɔn é ."
"wema ɖé ɖɔ kpowun ɖɔ : “ ðò taji ɔ , mǐ nɔ wá dóve ɖ’emɛ kaka bo nɔ kpó ɖò mimɔ wɛ ɖɔ mǐ nyí nugbǒɖɔtɔ́ . ”"
"( the ( honest ) truth about dishonesty ) amɔ̌ , nùjlɛnú ɖejid’ewu e na d’alɔ mǐ bɔ mǐ na kanɖeji ɖɔ nugbǒmaɖɔ alɔkpa ɖebǔ kún sɔgbe ó é ka ɖè à ?"
mǐ dokú ɖɔ é ɖè .
è nɔ mɔ sɛ́n walɔ ɖagbe tɔn e è ma sixu jlɛ́ dó nùɖé wu ǎ lɛ é ɖò biblu mɛ .
"( ðɛhan 19 : 8 ) é nɔ na mɛ alixlɛ́mɛ ɖejid’ewu lɛ dó gbɛzinzan xwédo tɔn , azɔ̌wiwa , zinzan ɖagbe kpo kancica ɖagbe ɖiɖó xá mawu kpo wu ."
é cá kpɔ́n gbeɖé ǎ .
"sɛ́n tɔn lɛ kpo nugbodòdó tɔn lɛ kpo nyɔ́ zán nú tò bǐ , akɔta bǐ , gbè bǐ kpodo togun bǐ kpo ."
"enyi mǐ kije biblu ɔ , bo lin tamɛ dó nǔ e é ɖɔ lɛ é jí , lobo zán wěɖexámɛ tɔn lɛ ɔ , mǐ sixu kplɔ́n ayi mǐtɔn b’ɛ na nɔ ɖɔ nugbǒ bo lɛ́ jlɔ́ ."
"amɔ̌ , biblu tuùntuùn ganji kɛɖɛ wɛ na d’alɔ mǐ bɔ mǐ na ɖu ɖò ahwanfunfun xá nugbǒmaɖɔ jí ǎ ."
"gbɛ̀ e blí ɖò walɔ ɖagbe linu é mɛ wɛ mǐ ɖè , b’ɛ nɔ gbidi kɔ nú mǐ bonu mǐ na xwedó nugbodòdó tɔn blíblí lɛ ."
nǔ e wu mǐ ɖó na xoɖɛ sɛ́dó mawu ɖɔ é ni d’alɔ mǐ bo jɛhun dó mǐ jí é nɛ .
"( filipunu lɛ 4 : 6 , 7 , 13 ) mɔ̌ mɛ ɔ , mǐ sixu ɖó adɔgbigbo bo zunfan nǔjlɔjlɔwiwa lobo nɔ ɖɔ nugbǒ ɖò nǔ bǐ mɛ ."
lè e ðò nugbǒðiðɔ mɛ lɛ é
"hitoshi e xó mǐ ɖɔ ɖò xota nukɔntɔn ɔ mɛ é ɖu lè , ɖó é nyí azɔ̌watɔ́ e nɔ ɖɔ nugbǒ é wutu ."
"dìn ɔ , é nɔ wà azɔ̌ nú azɔ̌gǎn e nugbǒɖiɖɔ tɔn sù nukúnmɛ na é ɖé ."
hitoshi ɖɔ : “ xomɛ hun mì ɖɔ un kpéwú bo mɔ azɔ̌ e zɔ́n bɔ un kpò ɖò ayixa mímɛ́ ɖé ɖó wɛ é . ”
nǔ nyí mɔ̌ nú mɛ ɖevo lɛ lɔmɔ̌ .
lin tamɛ dó mɛ e ɖu lè ɖò nugbodòdó biblu tɔn e ɖɔ è ni “ [ nɔ ɖɔ nugbǒ ] ɖò nǔ bǐ mɛ ” é zinzan mɛ é ɖé lɛ jí .
ayixa mímɛ́
“ xwè 13 wɛ un ɖó bo jó wemaxɔmɛ dó lobo jɛ azɔ̌ wà xá ajotɔ́ lɛ jí .
akwɛ e un nɔ mɔ lɛ é 95 ɖò 100 jí wɛ nugbǒmaɖɔ nɔ hɛn wá nú mì .
"nukɔnmɛ ɔ , un wá wlí alɔ bɔ nyì kpo asú ce kpo wá jɛ biblu kplɔ́n xá kúnnuɖetɔ́ jehovah tɔn lɛ jí ."
"mǐ kplɔ́n ɖɔ jehovah * mawu gbɛ́ wǎn nú walɔ nugbǒmaɖɔ tɔn lɛ , enɛ wu ɔ , mǐ ɖɔ ɖɔ mǐ na ɖyɔ gbɛzinzan mǐtɔn ."
"ðò 1990 ɔ , mǐ zé mǐɖée jó nú jehovah bo bló baptɛm lobo huzu kúnnuɖetɔ́ jehovah tɔn . — nùnywɛxó 6 : 16 - 19 ."
"“ ð’ayǐ ɔ , nǔ e è lilɛ jɔ na lɛ ɛ kɛɖɛ wɛ gɔ́ xwé ce gbè , amɔ̌ dìn ɔ , nǔ mɔhun ɖě sɔ́ ɖé ǎ ; bɔ enɛ zɔ́n bɔ un ɖó ayixa mímɛ́ ɖé ."
"nú un lin tamɛ dó xwè tobutobu e un ko zán gbɛ̀ hizihizi na wá yì é jí ɔ , un nɔ dokú ɖaxó nú jehovah nú nùblawukúnúmɛ tɔn ."
"nú un mlɔ́ ayǐ zǎnmɛ tɛgbɛ bo tuùn ɖɔ jehovah sín xomɛ hun dó wǔ ce ɔ , é nɔ víví nú mì tawun . ” — cheryl , irelande ."
"“ ee gǎn ce mɔ ɖɔ axisinɔ ɖé xwlé mì nǔɖuɖonǔmɛ ɖé bɔ un gbɛ́ é ɔ , é ɖɔ : ‘ mawu towe bló we bɔ a nyí mɛ e wu è na ɖeji dó é !"
nyɔna ɖé wɛ é nyí nú mǐ ɖɔ a nɔ w’azɔ̌ ɖò azɔ̌xwé mǐtɔn . ’
nugbǒɖiɖɔ ɖò nǔ bǐ mɛ d’alɔ mì bɔ un ɖó ayixa mímɛ́ ɖé ɖò jehovah mawu nukɔn .
"é lɛ́ zɔ́n bɔ un nɔ d’alɔ xwédo ce kpo mɛ ɖevo lɛ kpo nú ye lɔ ni bló nǔ ɖokpo ɔ . ” — sonny , hong kong ."
vivo ayi mɛ tɔn
“ gǎnbɔdogǎnwu wɛ un nyí ɖò akwɛsɛxwetɛn wɛkɛ ɔ tɔn ɖé .
"ðò azɔ̌ enɛ mɛ ɔ , dɔkun jijɛ wɛ ɖò taji hú nugbǒɖiɖɔ ."
"linlin e gbakpé é wɛ nyí ɖɔ , ‘ nú a ɖó adingban kpɛɖé bonu é zɔ́n bɔ a jɛ dɔkun bo d’alɔ akwɛzinkan ɔ , etɛ ka nyla ɖ’emɛ ? ’"
"amɔ̌ , nugbǒɖiɖɔ zɔ́n bɔ un vo ɖò ayi mɛ ."
"un kudeji bo na kpó ɖò nugbǒ ɖɔ wɛ , nú é na bo tlɛ na jì nùɖé ɔ nɛ ."
"gǎn ce lɛ tuùn ɖɔ un kún na ɖ’adingban nú emi alǒ dó ta emitɔn mɛ ó . ” — tom , états - unis ."
sísí mɛɖesunɔ tɔn
"“ mɛ e glɔ un ɖè é dó wusyɛn lanmɛ nú mì ɖɔ ma myɔ nukún dó nǔ e bú ɖò azɔ̌ ɔ mɛ é ɖé lɛ , amɔ̌ , un gbɛ́ ."
"ee ajotɔ́ lɛ sín afɔ wá jɛ wě é ɔ , mɛ e yí mì dó azɔ̌mɛ é dokú nú mì , ɖó un nɔ ɖɔ nugbǒ wu ."
nugbǒɖiɖɔ ɖò gbɛ̀ nugbǒmaɖɔ tɔn ɖé mɛ nɔ byɔ adɔgbigbo .
"amɔ̌ , wǎgbɔ tɔn ɔ , mɛ ɖevo lɛ na ɖeji dó mǐ wu bo na lɛ́ ɖó sísí nú mǐ . ” — kaori , japon ."
"ayixa mímɛ́ ɖé , vivo ayi mɛ tɔn kpo sísí mɛɖesunɔ tɔn kpo : ajɔ mɔhun lɛ xlɛ́ ɖɔ é ɖó lè tawun ɖɔ è ni nɔ ɖɔ nugbǒ ."
mɔ̌ wɛ à cé ?
biblu nɔ huzu gbɛzán mɛtɔn
nǎ vivo kpo awǎjijɛ kpo mì nú xwè ðokpo kpowun
nyikɔ ce : alain broggio
è jì mì ðò : 1971
tò ce : france
nǔ e un wà wá yì lɛ é :
mɛjitɔ́ ce lɛ kpo dada ce kpo nɔ nɔ tellancourt ; gletoxo ɖé wɛ bo ɖò totaligbé gbadahweji france tɔn .
france - nu wɛ nú tɔ́ ce bɔ nɔ ce nyí italie - nu .
"hwenu e un ɖó xwè tantɔn é ɔ , mǐ sɛ̀ tɛn yì toxo rome tɔn e ma hun nukún ǎ ɖé mɛ ɖò italie ."
gbɛ̀ ninɔ ɖò finɛ wá vɛwǔ .
mɛjitɔ́ ce lɛ nɔ ɖɔ jlɛ syɛnsyɛn ɖó akwɛyózó e mɛ ye ɖè é wu .
"hwenu e un ɖó xwè 15 é ɔ , nɔ ce dó wusyɛn lanmɛ nú mì ɖɔ nyì ni tɔ́n sín xwégbe bo yì zun xɔ́ntɔn lɛ ."
"enɛ wu ɔ , un jɛ xwégbe gosin jí , bo nɔ nɔ gbě nú azǎn ."
é lín ǎ bɔ un jɛ gbɛ̌ nyanya dó jí .
"gbè ɖokpo ɔ , dawe e é cí ɖɔ é nyɔ́ xomɛ é ɖé sɛkpɔ mì ."
"é xwlé azɔgblegble mì , bɔ un nu , ɖó un ba bo na xlɛ́ ɖɔ un ko sù ."
blewun jɛn un jɛ azɔgblegble nu jí bo jɛ gbɛ̀ blíblí zán jí .
azɔn gègě wɛ è ɖóxó xá mì gannugánnú .
gbɛ̀ sɔ́ wá hwɛ́n nǔtí nú mì ǎ ; kú lɔ ka sɔ́ nɔ ɖɔ nùɖé nú mì ǎ .
un flú bǐ .
"ee un ɖó xwè 16 é ɔ , un nu ahan syɛnsyɛn e nɔ nyí whisky é bo lɔ́n jɛ tɔgwede ɖé mɛ bá dó hu nyiɖée ."
é sín enɛ wu bɔ un nɔ beɖebeɖe nú azǎn atɔn .
"gbɛ̀ wá jɛ nǔ nyí jí ɖò nukún ce mɛ , amɔ̌ , un lɛ́vɔ huzu dakaxotɔ́ kpo mɛtafutɔ́ kpo ."
"un nɔ sɔ́ nyiɖée jó nú mɛ lɛ bɔ ye nɔ ɖóxó xá mì , un nɔ ɖó azɔgblegble kɔ jí nú ye ɖò xwé yetɔn gbè , bo nɔ fin akwɛnú yetɔn lɛ bǐ ."
adakaxixo sín gbɛ̌ta ɖaxó ɖaxó lɛ nɔ zán mì bɔ un nɔ sà azɔgblegble gbɔn italie tò ɔ bǐ mɛ .
hwɛhwɛ wɛ un nɔ jɛ kponɔ lɛ sín alɔ mɛ .
"é cí ɖɔ gbɛ̀ ce ɖó nu ǎ , bɔ un sɔ́ nyí nyiɖée ǎ ɖɔhun ."
"é ɖò mɔ̌ có , un ɖi nǔ ɖɔ hwɛjijɔ ɖé wu jɛn un ɖò gbɛ̀ ."
"un xoɖɛ sɛ́dó mawu , bo byɔ ɛ ɖɔ é ni na mì vivo kpo awǎjijɛ kpo nú xwè ɖokpo kpowun ."
lee biblu huzu gbɛzán ce gbɔn é :
"hwenu e un ɖó xwè 24 é ɔ , un ɖɔ ɖɔ un na sɛ̀ tɛn yì angleterre ."
"ðó azɔ̌ e un nɔ wà xá azɔgblegble satɔ́ lɛ é wutu ɔ , gbɛ̀ ce ɖò axɔ nu ."
"cobonu na yì ɔ , un yì ba nɔ ce kpɔ́n ; é kpaca mì bɔ un mɔ nya e nɔ nyí annunziato lugarà é b’ɛ ɖò biblu sín xó ɖɔ n’i wɛ . * ðó un tuùn ɖɔ danuwatɔ́ wɛ é nyí ɖ’ayǐ wutu ɔ , xɛsi ɖi mì , bɔ un kanbyɔ ɛ ɖɔ etɛ ba wɛ é ka ɖè ɖò fí à jí ."
"é ɖɔ huzuhuzu ɖaxó e é bló ɖò gbɛzán tɔn mɛ bo dó sixu nyí ɖokpo ɖò kúnnuɖetɔ́ jehovah tɔn lɛ mɛ é nú mì , lobo ɖɔ ɖɔ nyì ni d’akpá nú emi ɖɔ un na ba kúnnuɖetɔ́ lɛ mɔ hwenu e un na jɛ angleterre é ."
un yí gbè n’i ɖɔ na wà mɔ̌ .
"é ɖò mɔ̌ có , ee un jɛ dɔ̌n é ɔ , un lɛ́ yawu jɛ gbɛ̀ ce xóxó ɔ zán jí ."
un xò gò kúnnuɖetɔ́ ɖé gbè ɖokpo b’ɛ ɖò xójlawema atɔxwɛ kpo réveillez - vous ! kpo xwlé mɛ wɛ ɖò ali londres tɔn e nɔ gɔ́ lɛ é ɖokpo jí .
"un flín akpá e un dó nú annunziato é , bɔ un kanbyɔ kúnnuɖetɔ́ ɔ ɖɔ é na sixu kplɔ́n biblu xá mì à jí ."
nǔ e un kplɔ́n ɖò biblu mɛ lɛ é jiwǔ nú mì ɖesu .
"ði kpɔ́ndéwú ɔ , 1 jaan 1 : 9 dó wusyɛn lanmɛ nú mì tawun , é ɖɔ : “ enyi mǐ ka ɖɔhwɛ mǐtɔn lɛ nú mawu ɔ , mǐ hɛn ɔ , mǐ na ɖeji dó wǔ tɔn , ɖó nǔ jlɔjlɔ wɛ é nɔ wà ; é na sɔ́ hwɛ mǐtɔn lɛ kɛ mǐ , bo na lɛ̀ mǐ wé . ”"
"wemafɔ enɛ jɛ nǔ jí nú mì ɖesu , ɖó un mɔ nyiɖée dó mɔ mɛ blíblí tawun ɖó gbɛzán ce wu ."
un jɛ kplé lɛ yì jí tlolo ɖò kpléxɔ axɔsuɖuto ɔ tɔn kúnnuɖetɔ́ jehovah tɔn lɛ tɔn mɛ .
kúnnuɖetɔ́ lɛ yí mì kpo wanyiyi kpo .
"ee un mɔ lee ye vɛ́ bo ɖò bǔ gbɔn é ɔ , é jló mì ɖɔ ma nɔ agun yetɔn e cí xwédo ɖɔhun é mɛ , ɖó nùɖé wɛ bɔ un ko ɖò biba wɛ b’ɛ lín ."
"azɔgblegble nunu kpo nùblibliwiwa kpo jijodó vɛwǔ nú mì ǎ có , é vɛwǔ nú mì tawun bonu ma jla gbɛtɔ́ alɔkpa e un nyí é ɖó ."
un mɔ ɖɔ un ɖó na nɔ ɖó sísí nú mɛ ɖevo lɛ bo na nɔ wlí yɛ̌yi nú ye .
un tlɛ kpò ɖò za li xá jijɔ nyanya ɖé lɛ wɛ .
"amɔ̌ , kpo alɔdo jehovah tɔn kpo ɔ , un ɖò nukɔn yì wɛ ."
"un jɛ biblu kplɔ́n jí b’ɛ ɖó sun ayizɛ́n gudo é ɔ , un bló baptɛm ɖò 1997 , bo huzu kúnnuɖetɔ́ jehovah tɔn ."
lè e un mɔ lɛ é :
"hwenu e xɔ́ntɔn ce ɖ’ayǐ tɔn lɛ ɖokpo mɔ ɖɔ un ɖyɔ jijɔ tawun é ɔ , é jɛ biblu kplɔ́n jí ."
"é wá yá é ɔ , é huzu kúnnuɖetɔ́ ɖé , bɔ dada tɔn lɔ wà mɔ̌ ."
"gɔ́ na ɔ , mamáa ce sín nagán , ee ko ɖó xwè 80 jɛji é lɔmɔ̌ jɛ biblu kplɔ́n jí lobo bló baptɛm cobo kú ."
"un ɖò sinsɛnzɔ́ wà wɛ dìn ɖi mɛxo agun tɔn ɖé , bɔ nyì kpo asì ce kpo nyí gbexosin - alijitɔ́ hwebǐnu tɔn , bo nɔ kplɔ́n biblu xá mɛ e nɔ dó italie - gbè ɖò londres lɛ é ."
"hweɖelɛnu ɔ , wǔ nɔ kú mì , ɖó gbɛzán ce xóxó ɔ wu , amɔ̌ , barbara nɔ d’alɔ mì tawun ."
"un wá ɖó gbɛzán xwédo tɔn e nɔ gbovɛ̌ mì kaka é , bo ɖó tɔ́ wanyiyinɔ e un nɔ ba tɛgbɛ é lo ."
"un byɔ mawu ɖɔ é ni na mì vivo kpo awǎjijɛ kpo nú xwè ɖokpo , amɔ̌ , é na nǔ gègě mì hú mɔ̌ !"
"un wá ɖó gbɛzán xwédo tɔn e nɔ gbovɛ̌ mì kaka é , bo ɖó tɔ́ wanyiyinɔ e un nɔ ba tɛgbɛ é lo"
"kpɔ́n xota “ la bible transforme des vies : je ne sortais jamais sans mon arme , ” bá mɔ tan annunziato lugarà tɔn , ɖò atɔxwɛ ( flansegbe ) liyasun 1 , 2014 tɔn mɛ , wexwɛ 8 - 9 ."
a ka tuùn à ?
"ðò biblu sín táan mɛ ɔ , nɛ̌ è ka nɔ bló wema mlámlá lɛ gbɔn ?"
"nɛ̌ è ka nɔ zán ye gbɔn ? wema mlámlá anyǔ kpo anyǔwéma tɔn kpo ɖěɖee jí è wlan wema biblu tɔn e nɔ nyí ɛsitɛ́ɛ é dó é , sín xwè kanweko 18gɔ́ h.m ."
wɛnɖagbe - wema luki tɔn ɖɔ ɖɔ jezu vlɔ́n gbeyiɖɔ ezayíi sín wema ( alǒ wema mlámlá ɖò gbè dòdó ɔ mɛ ) bo xà nǔ ɖ’emɛ bɔ enɛ gudo ɔ é mlá .
"ðò wɛnɖagbe - wema jaan tɔn sín vivɔnu ɔ , jaan lɔ ɖɔ wema ( alǒ wema mlámlá ) sín xó , bo ɖɔ ɖɔ emi kún sixu kpéwú bo wlan nǔ e jezu jlɛ́ lɛ é bǐ dó wema mlámlá emitɔn mɛ ó . — luki 4 : 16 - 20 ; jaan 20 : 30 ; 21 : 25 ."
nɛ̌ è ka nɔ bló wema mlámlá lɛ gbɔn ?
"è nɔ tlɛ́ anyǔ , anyǔwéma alǒ fɛ́n ɖó kpɔ́ bo nɔ bló b’ɛ nɔ cí bándi ɖɔhun ."
"enɛ gudo ɔ , è nɔ mlá ɖó alɔkpa ɖé dó kpò kɔ bɔ fí e è wlan nǔ dó é nɔ nɔ xomɛ ."
"nùwlanwlan lɛ nɔ ɖi ga ǎ , bɔ ɖě nɔ ɖò ɖě glɔ ."
"enyi wema mlámlá ɔ ɖi ga ɔ , kpò nɔ ɖò tó ɖokpo ɖokpo sín vivɔnu bɔ nǔxatɔ́ ɔ nɔ sɔ́ alɔ ɖokpo dó ɖò vlɔ̀nvlɔ́n wɛ , bo nɔ sɔ́ wegɔ ɔ dó ɖò mlàmlá wɛ kaka jɛ hwenu e é na mɔ fí e ba wɛ é ɖè é ."
"the anchor bible dictionary ɖɔ : “ nǔ e nyɔ́ ɖò wema mlámlá ɖé mɛ é wɛ nyí ɖɔ , ye nɔ ɖiga sɔmɔ̌ [ hwɛhwɛ ɔ , é nɔ yì mɛtlu 10 mɔ̌ ] bo sixu hɛn wema [ biblu tɔn ] ɖokpo blebu , bɔ nú è mlá ɔ , é nɔ hwe sìn . ”"
"ði kpɔ́ndéwú ɔ , dobanunǔ xlɛ́ ɖɔ wema mlámlá e ga tɔn na yì mɛtlu 9 adaɖé mɔ̌ é jí wɛ è na ko wlan wɛnɖagbe - wema luki tɔn ɖó ."
"hweɖelɛnu ɔ , è nɔ kpa wema mlámlá ɖé sín tó aga tɔn kpo dò tɔn kpo bo nɔ sɔ́ awinnya ɖé dó ɖíɖí bo nɔ dó aho ."
mɛ̌ ðětɛ lɛ ka sixu ko nyí “ vɔsanúxwlémawutɔ́gán lɛ ” e xó è ðɔ ðò akpáxwé biblu tɔn e è wlan dó glɛkigbe mɛ é ?
"hwenu e izlayɛli - ví lɛ jɛ vɔsanúxwlémawutɔ́ ɖó jí é ɔ , mɛ ɖokpo géé wɛ nɔ wà vɔsanúxwlémawutɔ́ ɖaxó sín azɔ̌ , bɔ ɖò bǐbɛ̌mɛ ɔ , mɛ ɔ nɔ bló kaka jɛ kú ."
( kɛ́nsísɔ́ 35 : 25 ) aalɔ́ɔn wɛ nyí mɛ nukɔntɔn e wà azɔ̌ enɛ é .
"enɛ gudo ɔ , tɔ́kúnúvisɔ́ wɛ é nɔ nyí bɔ vǐsunnuɖaxo ɔ wɛ è nɔ sɔ́ ."
"( tíntɔ́n 29 : 9 ) sunnu e ɖò kúnkan aalɔ́ɔn tɔn mɛ lɛ é gègě wɛ wà vɔsanúxwlémawutɔ́zɔ́ , loɔ , ye mɛ kpɛɖé jɛn nyí vɔsanúxwlémawutɔ́ ɖaxó ."
"hwenu e jonɔ lɛ jɛ acɛ kpa nú izlayɛli - ví lɛ jí é ɔ , acɛkpatɔ́ e ma nyí izlayɛli - ví ǎ lɛ é wɛ nɔ sɔ́ jwifu lɛ vɔsanúxwlémawutɔ́ ɖaxó bo nɔ lɛ́ kɔ́n gǎn ye , lee é jló ye gbɔn é ."
"é ɖò mɔ̌ có , é cí ɖɔ ye nɔ sɔ́ ye ɖò xwédo nukúnɖeji cyancyan ɖé lɛ mɛ hwɛhwɛ , bɔ xwédo enɛ lɛ gègě nɔ gosin kúnkan aalɔ́ɔn tɔn mɛ ."
"é ɖò gaàn ɖɔ , xógbe “ vɔsanúxwlémawutɔ́gán lɛ ” ɔ nɔ dó gesí mɛ nukúnɖeji e ɖò vɔsanúxwlémawutɔ́ lɛ mɛ lɛ é ."
"vɔsanúxwlémawutɔ́gán lɛ sixu ko nyí vɔsanúxwlémawutɔ́ gbɛ́ta 24 lɛ sín gǎn lɛ , xwédo vɔsanúxwlémawutɔ́ ɖaxó tɔn lɛ sín mɛ nukúnɖeji lɛ , kpo vɔsanúxwlémawutɔ́ ɖaxó e è ko kɔ́n gán lɛ é kpo , ɖi hanna . — 1 tan 24 : 1 - 19 ; matie 2 : 4 ; maki 8 : 31 ; mɛsɛ́dó 4 : 6 ."
nùnywɛ xóxó ðé nú gbɛzinzan égbé tɔn
ado ni ma hu we ó
nugbodòdó biblu tɔn : “ ado ni ma hu mi . . . ó . ” — matie 6 : 25 .
etɛ ka nyí tinmɛ tɔn ?
mawuxóɖiɖɔ só jí tɔn mɛ wɛ jezu ɖɔ xó enɛ lɛ ɖè .
"sɔgbe kpo xókwintinmɛwegbo biblu tɔn ɖé kpo ɔ , xókwin glɛkigbe tɔn e è lilɛ dó “ ado ni hu mɛ ” é sixu dó gesí “ lee mɛɖé nɔ wà nǔ gbɔn ɖò jɔwamɔ linu ɖó yajiji , xovɛ kpo wuvɛ̌ ɖevo ɖěɖee é sixu mɔ ɖò gbɛzinzan tɔn ayihɔngbe ayihɔngbe tɔn mɛ lɛ é wu . ”"
"hwɛhwɛ ɔ , nǔ ɖěɖee sixu wá jɛ ɖò sɔgudo lɛ é sín linkpɔ́n mɛ ninɔ wɛ adohuhu nɔ nyí ."
é sɔgbe ɖɔ hudo agbaza tɔn mǐtɔn lɛ kpo ganjininɔ mɛvívɛ́ mǐtɔn lɛ tɔn kpo ni ɖu ayi mɛ nú mǐ .
"( filipunu lɛ 2 : 20 ) amɔ̌ , hwenu e jezu ɖɔ ɖɔ “ ado ni ma hu mi . . . ó ” é ɔ , kplɔnkplɔn ahwanvu tɔn lɛ wɛ é ɖè ɖɔ ye ni nyì alɔ nú linkpɔ́n mɛ ninɔ zɛ xwé wu , alǒ xɛsiɖiɖi dó sɔgudo wu zɛ xwé wu ee sixu xò awǎjijɛ e ye na ɖó dìn é yí sín ye sí é . — matie 6 : 31 , 34 ."
é ka nyɔ́ zán ɖò égbé à ?
nùnywɛnú wɛ é na nyí ɖɔ mǐ ni xwedó wěɖexámɛ jezu tɔn .
"wema ɖé lɛ ɖɔ ɖɔ enyi è lin nǔ dín ɔ , tamɛfɔn mɛtɔn nɔ ɖò azɔ̌ wà wɛ magbokɔ , lé ninɔmɛ enɛ “ cá kàn xá azɔn ɖé lɛ ɖi xomɛjizozɔn , hǔnzɔn kpo agbɔ̌nzɔn kpo . ”"
"jezu na hwɛjijɔ e ɖu ɖò mɛ jí bo na zɔ́n bɔ è na nyì alɔ nú adohuhu zɛ xwé wu é , é wɛ nyí é nɔ wà ɖagbe tí ǎ ."
"jezu kanbyɔ ɖɔ : “ mɛ̌ ka ɖò mi mɛ , bɔ nǔlinkpɔ́n tɔn na zɔ́n , bɔ é na sixu dó azǎn kpɛɖé gbɛzán éɖesu tɔn jí ? ”"
"( matie 6 : 27 ) ayi sísɔ́ ɖó linkpɔ́n mǐtɔn lɛ jí sixu dó ga kpɛví títí ɖé vɔ́vɔ́ gbɛ̀ mǐtɔn jí , alǒ bló bɔ é na kpɔ́n te ǎ ."
"gɔ́ na ɔ , xɛsi e ɖi wɛ mǐ nɔ ɖè lɛ é ɔ , nǔ lɛ tlɛ sɔ́ nɔ wá yì ɖó mɔ̌ hwɛhwɛ ǎ ."
nɛ̌ è ka sixu nyì alɔ nú adohuhu gbɔn ?
"nukɔntɔn ɔ , ɖeji dó mawu wu ."
"enyi mawu nɔ na nùɖuɖu xɛ lɛ bo nɔ b’acɔ́ nú folowa lɛ ɔ , é na na dandannú gbɛmɛ tɔn lɛ mɛ ɖěɖee nɔ sɔ́ mawu sínsɛ́n ɖò tɛn nukɔntɔn mɛ ɖò gbɛzán yetɔn mɛ lɛ é à cé ?"
"( matie 6 : 25 , 26 , 28 - 30 ) wegɔ ɔ , nɔ ɖɔ ayǐhinhɔ́n ɖokpo ɖokpo tɔn ."
"jezu ɖɔ : “ mi ma lin sɔ e ja ɔ kpɔ́n ó , ɖó sɔ e ja ɔ na wá kpodo tagba éɖesunɔ tɔn lɛ kpo . ”"
a yí gbè ɖɔ “ tagba e ayǐhinhɔ́n ɖokpo ɖokpo na hɛn wá ɔ ko kpé nú ayǐhinhɔ́n enɛ ɔ ” à cé ? — matie 6 : 34 .
wěɖexámɛ jezu tɔn enɛ e nùnywɛ kpé é xwixwedó sixu nya tagba lɛ dó zɔ nú mǐ .
"hú mɔ̌ ɔ , mǐ na ɖó vivo ayi mɛ tɔn ; enɛ wɛ biblu nɔ ylɔ ɖɔ “ fífá mawu tɔn . ” — filipunu lɛ 4 : 6 , 7 ."
hwenu e mɛvívɛ́ ðé kú é
"é nɔ dó gbɔ nú gbɛtɔ́ lɛ gbɔn wɛnɖagbe elɔ gblamɛ : zaanɖé dìn ɔ , axɔsuɖuto mawu tɔn na ɖò jixwé bo na ɖè nǔnyanyawiwa lɛ bǐ síìn , bo na bló bɔ ayikúngban ɔ na huzu palaɖisi ɖé ."
"é nɔ lɛ́ dó wusyɛn lanmɛ nú mɛ ɖɔ è ni ɖi nǔ nú jezu klisu e kú dó ta mǐtɔn mɛ , bonu mǐ na dó sixu mɔ gbɛ̀ mavɔmavɔ é , éyɛ wɛ nyí axɔsu nú axɔsuɖuto mawu tɔn bo ɖò acɛ kpa wɛ dìn ."
è nɔ sà wema elɔ ǎ .
"fí e è wlan nw bɔ dó wemafɔ biblu tɔn ɖé wu ɖè é ɔ , é ɖexlɛ́ ɖɔ è lilɛ wemafɔ ɔ sín biblu glɛnsigbe tɔn new world translation of the holy scriptures mɛ ."
xosɛxweta
hwenu e mɛvívɛ́ ɖé kú é
é nyla ðɔ è ni nɔ aluwɛ mɛ wɛ à ? 4
lee a sixu ðu ðò aluwɛ towe jí gbɔn é 4
gbɔ didó nú mɛ e nǔ wà lɛ é 6
8 mi ðeɖɛ hwɛgbe lɛ kpo wanyiyi kpo
liyasun 4 - 10 2016
liyasun 11 - 17 2016
18 nɛ̌ a ka nɔ wá gbeta hwiɖesunɔ tɔn lɛ kɔn gbɔn ? liyasun 18 - 24 2016
23 biblu ka kpò ðò gbɛzán towe huzu wɛ à ?
liyasun 25 - 31 2016
"“ mawu tuùn nǔ e nyɔ́ hugǎn é , kóɖó . . . ."
ma . . . ya . . . ’ vǐ ó . ”
xógbe enɛ lɛ wɛ è ɖɔ dó tómɛ nú nawe ɖé . è nɔ ylɔ ɛ ɖɔ bebe .
"tɔ́ tɔn wɛ kú ɖò alitawovi ɖé mɛ , b’ɛ ɖò ɖiɖi tɔn tɛnmɛ ."
"xɔ́ntɔn xwédo ɔ tɔn e ɖó linlin ɖagbe é ɖé wɛ ɖɔ xó enɛ n’i , amɔ̌ xó enɛ d’akpà ayi bebe tɔn wu hú ɖɔ é ni dó gbɔ n’i ."
"“ kú tɔn nyí nǔ e nyɔ́ hugǎn é ǎ , ” wɛ é fɔ́n bo nɔ ɖò ɖiɖɔ nú éɖée wɛ ."
"enɛ wu ɔ , é sɔgbe ɖɔ biblu ni ylɔ kú ɖɔ “ kɛntɔ́ gudo tɔn . ” ( 1 kɔlɛntinu lɛ 15 : 26 ) é nɔ d’avaja gbɛzán mǐtɔn mɛ , lobɔ nǔ ɖebǔ sixu ɖó è te ǎ , bɔ hwɛhwɛ ɔ , é nɔ fyan mǐ , bo nɔ sɔ́ mɛvívɛ́ mǐtɔn lɛ ."
nɛ̌ mɛɖé ka sixu gosin aluwɛ mɛ gbɔn ?
xota e ðò akpà ɔ jí é | hwenu e mɛvívɛ́ ðé kú é
é nyla ðɔ è ni nɔ aluwɛ mɛ wɛ à ?
"amɔ̌ , aluwɛ ka ɖò mɔ̌ ǎ ."
"“ nǔ mɔhun ɖě ɖè bo cí aluwɛ jí ‘ ɖuɖu ɖè ’ ɖɔhun ǎ , ” wɛ dr . alan wolfelt wlan ɖò wema tɔn ɖokpo mɛ ."
"é ɖò mɔ̌ có , é ɖɔ gɔ́ na ɖɔ : “ hwenu ɖò yiyi wɛ ɔ , kpo alɔdo mɛ ɖevo lɛ tɔn kpo ɔ , aluwɛ towe na ɖekpo . ”"
"xógbe “ jɛ . . . jí ” ɔ ɖexlɛ́ ɖɔ hwenu ɖé lɛ wá yì hwɛ̌ cobɔ é ɖu ɖò aluwɛ tɔn jí . * kpɔ́ndéwú ɖevo wɛ nyí jakɔbu tɔn , éyɛ ɔ , è blɛ́ ɛ bo ɖɔ ɖɔ gběkanlin ɖé wɛ hu vǐ tɔn jozɛfu ɔ ."
"xwè mɔkpan gudo ɔ , kú jozɛfu tɔn kpò ɖò linkpɔ́n ɖaxó ɖó n’i wɛ . — bǐbɛ̌mɛ 23 : 2 , nw ; 37 : 34 , 35 ; 42 : 36 ; 45 : 28 ."
mɔ̌ wɛ é nyí gbɔn nú mɛ e ɖò kú mɛvívɛ́ ɖé tɔn sín aluwɛ mɛ éhɔnmɛ lɛ é gègě .
kpɔ́ndéwú wè ɖíe .
zǎnzǎn gbè e gbè alitawovi ɔ jɛ b’ɛ kú ɖ’emɛ é gbɔn vo dó azǎn ɖě lɛ ǎ .
"ðò zǎnzǎn sín nùɖuɖu ɔ gudo , lee mǐ ko nɔ bló gbɔn nú é xwè azɔ̌mɛ ɔ é ɔ , mǐ kisi nú mǐɖée , bo kpla’sí kɔ nú mǐɖée , lobo ɖɔ nú mǐɖée ɖɔ ‘ un yí wǎn nú we . ’"
"un lin ɖɔ un na ɖu ɖò wuvɛ̌ e kú rob tɔn nɔ hɛn wá nú mì é jí kpɔ́n ǎ . ” — gail , xwè 60 ."
"hweɖebǔnu e un mɔ nùɖé ɖò gbɛ̀ ɔ mɛ b’ɛ nyɔ́ kpɔ́n é ɔ , ayi ce bǐ nɔ yì jǐ tɔn , bɔ un nɔ ɖɔ nú nyiɖée ɖɔ é na ko víví n’i tawun ɖɔ é ni mɔ nǔ e mɔ wɛ un ɖè é . ” — etienne , xwè 84 ."
é ɖò gaàn ɖɔ jɔwamɔnú wɛ wuvɛ̌ kpo aluwɛ magbokɔ mɔhun lɛ kpo nyí .
nɛ̌ mǐ ka sixu ɖu ɖò aluwɛ mɛ ninɔ jí gbɔn ?
ablaxamu sín vǐ izaki lɔmɔ̌ nɔ aluwɛ mɛ nú hwenu gègě .
"nɔ tɔn sala kú é ɔ , é nɔ aluwɛ tɔn mɛ nú xwè atɔn mɔ̌ . — bǐbɛ̌mɛ 24 : 67 ."
lee a sixu ðu ðò aluwɛ towe jí gbɔn é
wěɖexámɛ e tíìn dó xota elɔ jí é hwe ǎ .
"amɔ̌ , bǐ wɛ nɔ d’alɔ mɛ ǎ ."
"ði kpɔ́ndéwú ɔ , lin tamɛ dó jezu jí ."
"é ɖó hlɔnhlɔn bo na fɔ́n mɛkúkú có , é y’avǐ ɖò mɛ mɛ hwenu e xɔ́ntɔn tɔn vívɛ́ lazáa kú é ! — jaan 11 : 33 - 35 ."
"“ ðò cyɔ ɔ ɖiɖi hwenu ɔ , sinsɛngán anglicane tɔn ɔ ɖɔ jí mawu ɖó hudo mɛ ɖagbe lɛ tɔn bo nɔ yawu cyan ye . * nǔ enɛ sìn xomɛ nú mì ɖó mǐ jɛ tɔ́ mǐtɔn sín dò tawun ."
"dìn ɖò xwè 63 gudo ɔ , é kpó ɖò vivɛ̌ nú mì wɛ . ”"
abǐ é sixu ko nyí ɖɔ jlɛ wɛ hwi kpo mɛ e kú é kpo ɖɔ azɔn gudo tɔn e mi mɔ miɖée é .
enɛ sixu zɔ́n bɔ hwɛ e dó hwiɖée wɛ a ɖè é lɛ́vɔ syɛn d’eji .
"biblu flín mǐ ɖɔ : “ xɔ́ntɔn zɔnjɛzɔnfɔ́n ɔ , è nɔ mɔ ɛ ɖò gudo hú nɔví . ” — nùnywɛxó 18 : 24 ."
"xoɖɛ bo ɖɔ xomɛ n’i , ɖó “ é ɖò nukún kpé dó [ wǔ we ] wɛ . ” ( 1 piyɛ́ɛ 5 : 7 ) hú mɔ̌ ɔ , é d’akpá ɖɔ “ fífá mawu tɔn e hugǎn nukúnnúmɔjɛnǔmɛ gbɛtɔ́ tɔn bǐ ɔ ” na ɖè mɛ e nɔ bló mɔ̌ lɛ é bǐ sín linkpɔ́n kpò ."
wlǎn wemafɔ e nɔ dó gbɔ nú mɛ lɛ é ɖó fí ɖokpo .
( kpɔ́n gbàví ɔ . )
"é jló we ɔ , a sixu hɛn ɖé lɛ dó tamɛ ."
tamɛ linlin dó xó e wemafɔ mɔhun lɛ ɖɔ é jí sixu d’alɔ we tawun hwenu e a ɖò hwiɖokpo zǎnmɛ bɔ adɔ̌ vɛ́ we é . — ðɛhan 34 : 19 .
"é ko lín dìn ǎ bɔ nya ɖé ɖó xwè 40 bɔ mǐ na ylɔ ɛ ɖɔ jack , lobɔ wanyinamɔ tɔn jɛ kansɛ́ɛ sín azɔn bo kú ."
"jack ɖɔ jí hweɖelɛnu ɔ , emi nɔ mɔ ɖɔ emi ɖò emiɖokponɔ ."
"amɔ̌ , ɖɛxixo d’alɔ ɛ ."
"é ɖɔ : “ ðò hwenu vɛwǔ hugǎn ce lɛ mɛ ɔ , mawu sín nyikɔ jɛn un nɔ ylɔ kpowun bɔ ɖasin nɔ jɛ wiwayi dó mì jí ."
mɔ̌ biblo sixu hɛn awǎjijɛ wá bo sixu ɖè aluwɛ mɛɖé tɔn kpò .
"( mɛsɛ́dó 20 : 35 ) klisanwun e mɛ kú na lɛ é gègě mɔ ɖɔ alɔdido mɛ ɖevo lɛ ko dó gbɔ nú emi tawun . — 2 kɔlɛntinu lɛ 1 : 3 , 4 ."
nùkplɔnmɛ biblu tɔn wɛ nyí enɛ ǎ .
"biblu ɖè nǔ e nɔ dɔn kú wá é atɔn xlɛ́ . — jaan 8 : 44 ; hlɔmanu lɛ 5 : 12 ; jaki 4 : 13 , 14 ."
wemafɔ biblu tɔn e sixu dó gbɔ nú mɛ é ðé lɛ
mawu nɔ sè wuvɛ̌ xá we . — ðɛhan 55 : 23 ; 1 piyɛ́ɛ 5 : 7 .
mawu nɔ kú hǔn bo nɔ ɖótó mɛsɛntɔ́ tɔn lɛ sín ɖɛ . — ðɛhan 86 : 5 ; 1 tɛsalonikinu lɛ 5 : 17 .
mawu nɔ jɛ mɛ e kú lɛ é sìn dò . — jɔbu 14 : 13 - 15 .
"mawu d’akpá ɖɔ emi na fɔ́n mɛkúkú lɛ . — ezayíi 26 : 19 ; jaan 5 : 28 , 29 ."
gbɔ didó nú mɛ e nǔ wà lɛ é
"hweɖelɛnu ɔ , mǐ sixu nɔ ma tuùn nǔ e mǐ na wà alǒ ɖɔ é , bo nɔ gbɔ bo nɔ cí mɔ̌ kpowun ."
xóɖɔɖókpɔ́ mɔhun tlɛ sixu sísɛ́ mɛ e nǔ wà é b’ɛ ko nǔ ɖò nu kpá .
"ði kpɔ́ndéwú ɔ , pam e asú tɔn ian kú xwè ayizɛ́n ɖíe é ɖɔ : “ hweɖelɛnu ɔ , mɛ lɛ nɔ ɖɔ nǔ ɖagbe e ian wà bɔ un ma tuùn kpɔ́n ǎ lɛ é nú mì , bɔ enɛ nɔ wà ɖagbe nú ayi ce tawun . ”"
"enɛ wu ɔ , tɛnkpɔn bo nɔ yì ba xɔ́ntɔn towe e mɛ kú na é ɖé kpɔ́n ɖò hwɛhwɛ . mɔ̌ biblo nɔ sù nukúnmɛ nú mɛ e nǔ wà lɛ é gègě , bɔ ye nɔ mɔ kɔ dó sà fún ɖò aluwɛ magbokɔ sí ."
"kaori ɖɔ : “ nú un na ɖɔ xó jɔ xó ɔ , nǔ enɛ víví nú mì ǎ ."
"un jló ɖɔ mɛɖebǔ ni yí nɔ ce sín tɛnmɛ ǎ , un lin lɔ ɖɔ mɛɖé sixu kpéwú ǎ ."
linlin ɖagbe e mama ritsuko ɖó é wà ɖagbe nú mì kpɔ́n . ”
"kaori sín nɔ kú dìn é ɔ , é ko bló xwè 12 lobɔ é kpo asú tɔn kpo nyí wɛnɖagbejlatɔ́ hwebǐnu tɔn ."
"kpɔ́ndéwú mɛ ɖevo e è nɔ gudo na ganmɛ ganmɛ é tɔn wɛ nyí poli , kúnnuɖetɔ́ jehovah tɔn wɛ n’i ɖò ciplu ."
"( jaki 1 : 27 ) é blawu ɖɔ sozos ɖó xwè 53 é ɔ , é kú ɖó nǔtitɛ tamɛfɔn tɔn ɖé wu ."
"“ un hɛn asú ce gbejinɔtɔ́ e kpo nyì kpo nɔ kpɔ́ nú xwè 33 é bú , ” wɛ poli ɖɔ ."
"ðò cyɔ ɔ ɖiɖi gudo ɔ , poli sɛ̀ tɛn yì canada kpo daniel , vǐ tɔn sunnu kpodé xwè 15 mɛví ɔ kpo ."
"ðò finɛ ɔ , ye jɛ gbɛ̌ dó xá kúnnuɖetɔ́ jehovah tɔn lɛ sín agun ɖé jí ."
mɛkúkú lɛ na fɔ́n !
"é ɖò mɔ̌ có , é ɖò nukún ɖó wɛ bo na lɛ́vɔ mɔ ɛ ɖò gbɛ̀ yɔyɔ̌ e sín akpá mawu dó é mɛ ."
"“ wemafɔ e un yí wǎn na hugǎn é wɛ nyí nǔɖexlɛ́mɛ 21 : 3 , 4 , ” wɛ é ɖɔ ."
"wemafɔ enɛ ɖɔ : “ mawu ɖesunɔ na nɔ kpɔ́ xá ye , bo na nyí mawu yetɔn ."
"è na súnsún ɖasin bǐ sín nukún yetɔn mɛ ; kú sɔ́ na tíìn ǎ , aluwɛ sɔ́ na tíìn ǎ , alěnina sɔ́ na tíìn ǎ , wuvɛ̌ mimɔ sɔ́ na tíìn ǎ ; nǔ xóxó lɛ ko bú . ”"
gail ɖɔ : “ akpá enɛ ɖɔ nǔ ɔ bǐ .
"gail wà nǔ sɔgbe xá nǔ e é ɖi nǔ na lɛ é bo sɔ́ éɖée jó nú wɛnɖagbejijla hwebǐnu sín azɔ̌ ɔ , lobo nɔ má akpá e mawu dó dó sɔgudo wu ɖɔ “ kú sɔ́ na tíìn ǎ ” é xá nɔzo tɔn lɛ ."
‘ gbeɖé kpɔ́n ! ’ wɛ a sixu ko ɖɔ .
"amɔ̌ , lin tamɛ kpɔ́n dó kpɔ́ndéwú nya e nɔ nyí jɔbu é tɔn jí ."
é jɛ azɔn baɖabaɖa ɖé .
"( jɔbu 2 : 7 ) kú jló jɔbu có , é lɛ́vɔ ɖi nǔ ɖɔ mawu ɖó hlɔnhlɔn bo na fɔ́n emi sín kú dó ayikúngban jí ."
é ɖɔ kpo adɔgbigbo kpo dó hwenu e é na kpó ɖò yɔdo mɛ é wu ɖɔ : “ a na ylɔ mì . . . un na sɔ nú we ; a na ba na mɔ nyɛ mɛ e a ɖó é ! ”
"zaanɖé dìn ɔ , mawu na bló mɔ̌ pɛ́pɛ́pɛ́ nú jɔbu kpo gbɛtɔ́ maxamaxa ɖevo lɛ kpo , ɖò hwenu e ayikúngban elɔ na huzu palaɖisi ɖé é ."
( ðɛhan 37 : 29 ; jaan 11 : 25 ) biblu dó zǒgbe jí ɖò mɛsɛ́dó 24 : 15 mɛ ɖɔ : “ mawu na wá fɔ́n mɛ . . . sín kú . ”
"( jaan 5 : 28 , 29 ) jɔbu na mɔ akpá enɛ sín jijɛ ."
"( jɔbu 33 : 24 , 25 ) nǔ ɖokpo ɔ wɛ na jɛ dó mɛ ɖěɖee ɖi nǔ nú tuto nùblawukúnúmɛ tɔn e mawu bló bo na fɔ́n mɛ sín kú , bɔ é lɛ́vɔ sù nukún yetɔn mɛ lɛ é bǐ wu ."
"amɔ̌ , tamɛ linlin dó akpá mawu tɔn e ɖò biblu mɛ lɛ é jí sixu zɔ́n bɔ a ɖó nukúnɖiɖo jɔ nukúnɖiɖo , bo lɛ́ na hlɔnhlɔn we bɔ a na ɖò aluwɛ jí ɖu ɖè wɛ zɔn mǐ yì . — 1 tɛsalonikinu lɛ 4 : 13 ."
xónusɔ́ɖóte
etɛ a ka lin ?
xó elɔ lɛ ka na wá jɛnu gbè ɖokpo à ?
"“ mawu . . . na súnsún ɖasin bǐ sín nukún yetɔn mɛ ; kú sɔ́ na tíìn ǎ . ” — nǔɖexlɛ́mɛ 21 : 3 , 4 ."
© 2016 watch tower bible and tract society of pennsylvania
"nú a jló na na nùnina ɔ , kɛnklɛn yì www.jw.org jí ."
nǔ ka nyí mɔ̌ dóó à ?
"ðò xwèjísun kpo lidosun xwè 33 h.m . tɔn kpo vlamɛ ɔ , è hu jezu nazalɛtinu ɔ ."
é sè wuvɛ̌ ɖesu bo kú wubla kú .
nǔ enɛ lɛ ka jɛ nugbǒ à ?
nùkanbyɔ enɛ sɔgbe bo lɛ́ ɖò taji tawun .
"enyi nǔ enɛ lɛ ma jɛ ǎ hǔn , klisanwun lɛ sín nùɖiɖi nyí nǔ yayǎ nɛ , lobɔ nukúnɖiɖo gbɛ̀ mavɔmavɔ tɔn ɖò palaɖisi mɛ sɔ́ nyí nùɖé zɛ dlɔ̌ e ma na ɖi gbeɖé ǎ é ɖé wu ǎ ."
"( 1 kɔlɛntinu lɛ 15 : 14 ) ðò alɔ ɖevo mɛ ɔ , enyi nǔ enɛ lɛ jɛ nugbǒ nugbǒ hǔn , sɔgudo ɖagbeɖagbe ɖé tíìn nú gbɛtɔ́ lɛ nɛ , bɔ hwi lɔ sixu ɖu lè tɔn ."
nǔ e kúnnuðenú lɛ xlɛ́ é
"ye ɖɔ mɛ e nɔ gbɛ̀ kpɔ́n nugbǒ lɛ é xó , bɔ hwenuxó - wlantɔ́ égbé tɔn lɛ dó zǒgbe jí . — luki 3 : 1 , 2 , 23 ."
nǔwlantɔ́ gbɛ̀ ɔ tɔn xwè kanweko nukɔntɔn ɔ kpo wegɔ ɔ kpo tɔn lɛ lɔ ɖɔ jezu xó . * lee è hu i gbɔn bɔ wɛnɖagbe - wema lɛ ɖɔ é sɔgbe xá lee hlɔmanu lɛ nɔ hu mɛ gbɔn hwe ɔ nu é .
"hú mɔ̌ ɔ , tan lɛ sɔgbe bo lɛ́ nyí tan jɔ tan lɛ , bo tlɛ lɛ́ ɖɔ nùwanyido ahwanvu jezu tɔn ɖé lɛ tɔn ."
"( matie 26 : 56 ; luki 22 : 24 - 26 ; jaan 18 : 10 , 11 ) kúnnuɖenú enɛ lɛ xlɛ́ tawun ɖɔ nǔ e mɛ e wlan wɛnɖagbe - wema lɛ é wlan dó jezu wu lɛ é nyí nugbǒ bo sɔgbe ."
etɛ mǐ ka sixu ðɔ dó fínfɔ́n sín kú jezu tɔn wu ?
"( luki 24 : 11 ) amɔ̌ , ye wá ɖó nǔxokpɔ́n ɔ te hwenu e ye kpo ahwanvu ɖevo lɛ kpo wá mɔ jezu ɖò ninɔmɛ ɖevo lɛ mɛ b’ɛ ɖò gbɛ̀ é ."
"nugbǒ ɔ , gbɛtɔ́ hugǎn 500 wɛ mɔ ɛ ɖò ninɔmɛ lɛ ɖokpo mɛ . — 1 kɔlɛntinu lɛ 15 : 6 ."
"è sixu wlí ahwanvu jezu tɔn lɛ lobo hu ye có , ye kpankɔ́n bo jla fínfɔ́n sín kú jezu tɔn ɔ mɛ bǐ , kaka jɛ ye mɛ e hu i lɛ é jí ."
"( mɛsɛ́dó 4 : 1 - 3 , 10 , 19 , 20 ; 5 : 27 - 32 ) enyi ahwanvu tobutobu enɛ lɛ ma ka kudeji bǐ mlɛ́mlɛ́ ɖɔ jezu fɔ́n sín kú nugbǒ ǎ ɔ , ye ka na kpankɔ́n sɔmɔ̌ à ?"
xota e na bɔ d’ewu é na tinmɛ .
"tacitus e è jì ɖò 55 h.m . mɔ̌ é ɖò ye mɛ , é wlan ɖɔ “ pɔnsu pilatu e nyí ɖokpo ɖò tokpɔngán mǐtɔn lɛ mɛ é ɖó kúhwɛ́ nú klisu , ee mɛ nyikɔ [ klisanwun lɛ ] ɔ gosin é , ɖò hwenu e tibɛ́ɛ ɖò axɔsu ɖu wɛ é . ”"
aniwu kúnnuɖenú gbɛ̀ ɔ tɔn lɛ gègě ma ka nɔ gudo na ǎ ?
"enyi mǐ kpɔ́n lee gbɛ̀ ɔ tuùn jezu sɔ hwetɔnnu é ɔ , mǐ ka ɖó na ɖó nukún xwè kanweko nukɔntɔn ɔ sín nǔ ɖevo e na na kúnnuɖenú ɖɔ jezu nɔ ayikúngban jí kpɔ́n nugbǒ bo fɔ́n sín kú é , gbɔn vo nú biblu wɛ à ?"
é byɔ mɔ̌ dandan ǎ .
"jɛ nukɔn hwɛ̌ ɔ , xwè ko yì 2 000 mɔ̌ dìn bɔ è wlan wɛnɖagbe - wema lɛ ."
nǔ ɖevo e è wlan hwenɛnu lɛ é cyancyan jɛn kpò ɖ’ayǐ .
"( 1 piyɛ́ɛ 1 : 24 , 25 ) gɔ́ na ɔ , é na vɛwǔ ɖɔ gbeklanxamɛtɔ́ jezu tɔn tobutobu lɛ ni wlan nǔ e wu mɛ lɛ na zɔ́n dó bo ɖi nǔ n’i lɛ é dó wǔ tɔn ."
"( mɛsɛ́dó 10 : 40 , 41 ) etɛwu è ma ka ɖè è xlɛ́ togun ɔ bǐ ǎ ?"
"wɛnɖagbe e matie wlan é ɖɔ nú mǐ ɖɔ hwenu e kɛntɔ́ jezu tɔn lɛ sè ɖɔ é fɔ́n sín kú é ɔ , ye ɖè wě bo na cyɔn nǔ dó bonu mɛɖé ma sè ó . — matie 28 : 11 - 15 ."
nǔ e klisanwun nugbǒ lɛ bló lobo kpò ɖò biblo wɛ é pɛ́ɛ́ nɛ . — mɛsɛ́dó 10 : 42 .
"“ hwɛhuhu ɔ , gbɛtɔ́ ɖokpo géé jí wɛ é gbɔn bo wá gbɛ̀ ɔ mɛ ; mɛ enɛ ɔ wɛ nyí adamu ; hwɛhuhu ɔ ka dɔn kú wá . ” — hlɔmanu lɛ 5 : 12"
etɛ enɛ ka ɖexlɛ́ ?
"jlǒ e sɔgbe bɔ mǐ nɔ ɖó ɖò kpaà mɛ ɔ wɛ nyí ɖɔ mǐ na nɔ gbɛ̀ , enyi mǐ na bo tlɛ ɖò tɛnkpɔn kpo tagba lɛ kpo mɔ wɛ ɔ nɛ ."
"é ɖɔ : “ mawu sɔ́ dó ayi mɛ nú gbɛtɔ́ , bɔ é na ba na tuùn nǔ e ko jɛ wá yì lɛ kpodo nǔ e na wá jɛ kaka sɔyi lɛ kpo . ” — nùnywɛtɔ́xó 3 : 11 ."
nɛ̌ ka gbɔn lo ?
"xósin e biblu na é dó wusyɛn lanmɛ nú mɛ tawun , bo kúnkplá nǔ e wu jezu jiya bo kú é tlɔlɔ ."
nǔ e jɛ é
"tan ɔ gɛ́dɛ́ ɖebǔ ǎ , è ɖò wɛn sɔmɔ̌ bɔ mɛɖé lɛ nɔ yawǔ xwè è dó xɛxó lɛ hwan mɛ ."
"loɔ , bǐbɛ̌mɛ lɔ ɖó wuntun ɖěɖee ɖexlɛ́ ɖɔ é nyí tan jɔ tan é wɛnɖagbe - wema lɛ ɖɔhun . *"
etɛ mɛ tónúmase adamu tɔn ka tɔ́n kɔ dó ?
"( hlɔmanu lɛ 5 : 12 ) ðó adamu tlitó nú mawu wutu ɔ , é hu hwɛ ."
"enɛ ɔ wɛ zɔ́n bɔ mǐ nɔ j’azɔn , nɔ kpò , bo nɔ kú ."
nǔ e wu mǐ nɔ kú é sín tinmɛ enɛ xò nǔ dó akpà ɖokpo ɔ mɛ xá nǔ e mǐ tuùn dó gǔɖuɖu wu ɖò égbé é .
nǔ e mawu wà é
nɛ̌ mawu ka wà enɛ gbɔn ?
"adamu hu hwɛ , enɛ wu wɛ é kú ."
"mɔ̌ ɖokpo ɔ , mǐɖesunɔ hu hwɛ lobo nɔ sún sìn tɔn , é wɛ nyí kú ."
nɛ̌ nǔ ka nyí mɔ̌ gbɔn ?
( hlɔmanu lɛ 5 : 19 ) jezu wɛ nyí “ gbɛtɔ́ ɖokpo géé ” e zɔ́n bɔ gbɛtɔ́ gègě huzu hwɛjijɔnɔ é .
nǔ e wu jezu jiya bo kú é
"mawu nǔbǐwukpétɔ́ ɔ hɛn ɔ , é na ɖè gbeta ɖé tɔ́n kpowun bo ɖɔ ɖɔ kúnkan adamu tɔn ni nɔ gbɛ̀ kaka sɔyi à cé ?"
é ɖó acɛ bo na bló mɔ̌ .
"loɔ , enɛ na t’afɔ xó e é ko ɖɔ bo ɖɔ ɖɔ axɔ e hwɛhuhu nɔ sú mɛ ɔ wɛ nyí kú é jí ."
xó enɛ nyí xó ɖé kpowun bonu è na wɔn ya na alǒ ɖyɔ lee é jló mɛ gbɔn é ǎ .
"ði kpɔ́ndéwú ɔ , é ka na wà nǔ ɖó sɛnxwi jí hwenu e é na ɖò kúnkan adamu tɔn e jɛxa gbɛ̀ mavɔmavɔ lɛ é cyan wɛ é à ?"
nǔ e mawu wà ɖó sɛnxwi jí bonu mǐ na dó sixu mɔ hwlɛngán é na ganjɛwu mǐ ɖɔ é na nɔ wà nǔ e sɔgbe é tɛgbɛ .
"ðǒ ayi xó e jezu ɖɔ ɖò jaan 3 : 16 mɛ é wu : “ mawu yí wǎn nú gbɛtɔ́ sɔmɔ̌ , bo sɔ́ vǐɖokponɔ tɔn jó , bonu mɛ e na ɖi nǔ n’i lɛ ɖebǔ ma dɔn ó ; loɔ , ye bǐ ni mɔ gbɛ̀ mavɔmavɔ . ”"
"mɔ̌ mɛ ɔ , kú jezu tɔn nyí nǔ wà ɖó sɛnxwi jí mawu tɔn sín xlɛ̌ kɛɖɛ ǎ , loɔ , wanyiyi ɖaxó e é ɖó nú gbɛtɔ́ lɛ é sín xlɛ̌ wɛ é lɛ́vɔ nyí tawun ."
"zě e jezu zé éɖée jó nú mɛtɛnkpɔn syɛnsyɛn enɛ , bo ka nɔ gbeji é ɖexlɛ́ kaka sɔyi ɖɔ xó e awovi ɖɔ bo ɖɔ ɖɔ gbɛtɔ́ lɛ kún na nɔ gbeji nú mawu ɖò mɛtɛnkpɔn mɛ ó é nyí adingban ."
"( jɔbu 2 : 4 , 5 ) xó enɛ sixu ko vlɛ́ xó jɔ xó hwenu e satáan dɔn adamu e nyí mɛ maɖóblɔ̌ ɖé é dó hwɛ mɛ é ."
"amɔ̌ , jezu ee nyí mɛ maɖóblɔ̌ ɖé adamu ɖɔhun pɛ́ɛ́ é mɔ wuvɛ̌ syɛnsyɛn có , é setónú hwebǐnu ."
"( 1 kɔlɛntinu lɛ 15 : 45 ) mɔ̌ mɛ ɔ , é ɖexlɛ́ ɖɔ adamu lɔ hɛn ɔ é na setónú nú mawu , enyi é jló è ɔ nɛ ."
"( 1 piyɛ́ɛ 2 : 21 ) mawu d’ajɔ vǐ tɔn ɖó tónúsíse maɖóblɔ̌ tɔn wu , bo na ɛ gbɛ̀ jɔmakú ɖò jixwé ."
lee a sixu ðu lè ð’emɛ gbɔn é
jezu kú nugbǒ .
gbɛ̀ mavɔmavɔ sín ali ɔ ɖò nuvo .
a ka jló na nɔ gbɛ̀ kaka sɔyi à ?
"jezu ɖɔ nǔ e mǐ ɖó na wà é : “ gbɛ̀ mavɔmavɔ ɔ wɛ nyí ɖɔ ye ni tuùn we , bo tuùn ɖɔ hwi wɛ nyí mawu nugbǒ ɖokpo e tíìn é , bo lɛ́ tuùn jezu klisu e a sɛ́dó gbɛ̀ ɔ mɛ é . ” — jaan 17 : 3 ."
kúnnuɖetɔ́ jehovah tɔn e ɖò xá towe mɛ lɛ é na hun xomɛ dó d’alɔ we .
"kpɔ́n “ historicité de la genèse ” ɖò étude perspicace des écritures mɛ , akpáxwé 1 , wexwɛ 986 , kúnnuɖetɔ́ jehovah tɔn lɛ wɛ ɖetɔ́n ."
"gbɛ̀ jezu tɔn e mawu sɔ́ sín jixwé dó adɔgo mali tɔn mɛ é zɔ́n b’ɛ mɔ xò , bɔ gbigbɔ mímɛ́ mawu tɔn cyɔn alɔ jezu jí b’ɛ ɖu hwɛhuhu gú ɖò mali gɔ́n ǎ . — luki 1 : 31 , 35 ."
“ mi nɔ bló lě ”
"( luki 22 : 19 ) tónúsíse nú gbeɖiɖe enɛ wɛ zɔ́n bɔ kúnnuɖetɔ́ jehovah tɔn lɛ nɔ kplé xwewu xwewu gbɔn gbɛ̀ ɔ bǐ mɛ , bo nɔ flín kú jezu tɔn ."
"ðò xwè e wá yì é mɛ ɔ , gbɛtɔ́ 19 862 783 wɛ wá nǔwiwa enɛ tɛnmɛ ."
"mǐ ɖò hwi kpo xwédo towe kpo kpodo xɔ́ntɔn towe lɛ kpo ylɔ wɛ ɖɔ mi ni wá tɛn tɔn mɛ , bá ɖótó xóɖiɖɔ e jinjɔn biblu jí é ɖé ."
xóɖiɖɔ ɔ na tinmɛ nǔ e wu kú jezu tɔn ɖò taji é kpo lè e é sixu hɛn wá nú hwiɖesu mɛtún ɔ é kpo .
kɛnklɛn bo kàn fí e è na bló nǔwiwa ɔ ɖè é kpo gan ɔ mɛ kpo byɔ kúnnuɖetɔ́ jehovah tɔn e ɖò xá towe mɛ lɛ é .
etɛ biblu ka ðɔ ?
mɛ̌ abǐ etɛ ka nyí awovi ?
nùɖíɖó gbigbɔ tɔn ɖé wɛ à ?
nùɖé wɛ bɔ gbɛtɔ́ lɛ dó wá à ?
nǔ e biblu ðɔ é
"( matie 4 : 1 - 4 ) enɛ wu ɔ , awovi nyí nǔdowa ǎ , é ka lɛ́ nyí nǔ nyanya ɖé bo ɖò gbɛtɔ́ mɛ ǎ ."
nùɖíɖó gbigbɔ tɔn nyanya ɖé wɛ .
"( jaan 8 : 44 , nw ) é huzu adingbannɔ bo fɔ́n gǔ dó mawu jí ."
wɛnsagun ɖevo lɛ xò kpóɖó nú satáan bo fɔ́n gǔ . — nǔɖexlɛ́mɛ 12 : 9 .
awovi tɔ́n nukún mɛ gègě bɔ ye tuùn ɖɔ é tíìn ǎ . — 2 kɔlɛntinu lɛ 4 : 4 .
awovi ka sixu kpacɛ dó gbɛtɔ́ lɛ jí à ?
etɛ mi ka lin ?
awovi nɔ zán wlɛnwín mɛblɛ́blɛ́ tɔn lɛ bo nɔ dó kpé mɛ gègě wu . — 2 kɔlɛntinu lɛ 11 : 14 .
"ðò ninɔmɛ ɖé lɛ mɛ ɔ , yɛ nyanya lɛ hɛn ɔ ye na byɔ gbɛzán gbɛtɔ́ lɛ tɔn mɛ . — matie 12 : 22 ."
"kpo alɔdo mawu tɔn kpo ɔ , a hɛn ɔ a na “ lodǒ ɖò awovi nukɔn ” bo ɖu ɖ’eji . — jaki 4 : 7 ."
"nú a na ɖó mɔjɛmɛ d’eji hǔn , kpɔ́n wemata 10gɔ́ wema , etɛ biblu ka kplɔ́n mɛ tawun ? tɔn , kúnnuɖetɔ́ jehovah tɔn lɛ wɛ ɖetɔ́n"
é lɛ́vɔ ɖò www.jw.org jí
xó elɔ e mɛ gègě tuùn é ka sixu hɛn lè wá nú mi dóó à :
"“ mawu yí wǎn nú gbɛtɔ́ sɔmɔ̌ , bo sɔ́ vǐɖokponɔ tɔn jó ” ? — jaan 3 : 16 ."
atɔxwɛ elɔ tinmɛ lee ya e jezu jì é kpo kú tɔn kpo sixu hɛn lè wá nú mi gbɔn é .
xota e ðò akpà ɔ jí é
etɛwu jezu ka jiya bo kú ?
nǔ ka nyí mɔ̌ dóó à ? 3
etɛwu jezu ka jiya bo kú ? 5
biblu nɔ huzu gbɛzán mɛtɔn 8
a ka tuùn à ? 10 nùnywɛ xóxó ðé nú gbɛzinzan égbé tɔn 31
etɛ biblu ka ðɔ ? 32
xota e è na kplɔ́n ðò kplé jí lɛ é
nùxwásun 2 - 8 2016
"11 mɛ winnyawinnya lɛ emi , mi ka ðò gbesisɔmɛ bo na bló baptɛm à ?"
nùxwásun 9 - 15 2016
"16 mɛ winnyawinnya lɛ emi , nɛ̌ mi ka sixu sɔnǔ nú baptɛm gbɔn ?"
nùxwásun 16 - 22 2016
"21 a sixu ð’alɔ ðò bǔninɔ klisanwun tɔn mǐtɔn hinhɛn lidǒ mɛ , gbɔn nɛ̌ é ?"
nùxwásun 23 - 29 2016
26 jehovah nɔ xlɛ́ ali togun tɔn ðò gbɛ̀ li ɔ jí
biblu : nǔ e é xò zlɛ é hwe ǎ
no . 4 2016
"fí e è wlan nwt bɔ dó wemafɔ biblu tɔn ɖé wu ɖè é ɔ , é ɖexlɛ́ ɖɔ è lilɛ wemafɔ ɔ sín biblu glɛnsigbe tɔn new world translation of the holy scriptures mɛ ."
tan titewungbe ðé 3
biblu ɔ xò gblègblé zlɛ 4
biblu ɔ xò gbeklanxamɛ zlɛ 5
biblu ɔ xò tintɛnkpɔn bo na ðyɔ wɛn e ð’emɛ é zlɛ 6
nǔ e wu biblu ɔ gézé é 8
xota ðevo lɛ
a ka tuùn à ? 9
adakaxixo ka na wá hán ðò gbɛ̀ ɔ mɛ à ? 10
biblu nɔ huzu gbɛzán mɛtɔnun j’ayǐ azɔn gègě cobɔ é wá kpa mì 12
a ka jló na jlɛ́ nǔ e a ði nǔ na lɛ é dó biblu wu kpɔ́n à ? 14
etɛ biblu ka ðɔ ? 16
xota e ðò akpà ɔ jí é | biblu : nǔ e é xò zlɛ é hwe ǎ
tan titewungbe ðé
wema sinsɛn tɔn ɖě cí biblu ɖɔhun ǎ .
wema ɖevo ka ɖè bonu mɛ gègě sɔ́ nǔ e ye ɖi nǔ na lɛ é jinjɔn jí sín hwenu línlín lɛ ɖíe kpɔ́n ǎ .
"ðò alɔ ɖevo mɛ ɔ , wema ɖevo sɔ́ ɖè bo zɔ́n dobanunǔ kpo xómɔɖɔdónǔwu kpo sɔmɔ̌ ǎ ."
"ði kpɔ́ndéwú ɔ , akɔwé ɖé lɛ nɔ xò nǔ kpɔ́n ɖɔ biblu égbé tɔn lɛ ka sɔgbe xá nùwlanwlan dòdó lɛ bɔ è sixu ɖeji dó ye wu à jí ."
"“ mǐ sixu kanɖeji ɖɔ mǐ vɔ́ nùwlanwlan dòdó ɔ tò pɛ́ɛ́ ǎ kpowun , ” wɛ mɛ̌si e nɔ kplɔ́n nǔ mɛ dó sinsɛn wu é ɖé ɖɔ ."
"“ nùwanyido lɛ wɛ gɔ́ ee ɖè dìn lɛ é mɛ , bɔ gègě enɛ lɛ tɔn tíìn bo lín dó dòdó lɛ nú xwè kanweko mɔkpan , lobo gbɔn vo dó dòdó lɛ ɖò ali gègě nu . ”"
"mɛ ɖevo lɛ nɔ xò nǔ kpɔ́n dó gbesisɔ biblu ɔ tɔn wu , ɖó kplɔ́n e è na ye ɖò sinsɛn linu é wu ."
"ði kpɔ́ndéwú ɔ , faizal e mɛjitɔ́ tɔn lɛ ma nyí klisanwun ǎ é kplɔ́n ɛ ɖɔ jí biblu ɔ nyí wema mímɛ́ ɖé nugbǒ pɛ́pɛ́ , amɔ̌ lé è ko ɖyɔ ɛ ."
"é ɖɔ : “ é sín enɛ wu bɔ enyi mɛ lɛ jló na ɖɔ biblu xó nu mì ɔ , un nɔ ɖeji dín ǎ ."
"è na ɖɔ ɔ , biblu dòdó ɔ wɛ ɖò ye sí ǎ ."
nǔ ɔ nɛ è ko ɖyɔ nɛ ! ”
è ɖyɔ biblu ɔ kpo è gbɔ kpo ɔ ka ɖó na ɖu ayi mɛ nú mɛ wɛ à ?
"é nyɔ́ , lin tamɛ dó nùkanbyɔ elɔ lɛ jí : enyi a ma tuùn nú akpá gbɔdónúmɛ tɔn e ɖò biblu mɛ dó sɔgudo wu lɛ é tó ɖò nùwlanwlan dòdó ɔ mɛ kpo é gbɔ kpo ǎ ɔ , a ka sixu ɖeji dó akpá enɛ lɛ wu à ?"
"( hlɔmanu lɛ 15 : 4 ) enyi biblu égbé tɔn lɛ nyí wema e gbɛtɔ́ lɛ wlan bɔ nùwanyido lɛ ɖ’emɛ lɛ é ɖé kpowun ɔ , a na zán nugbodòdó biblu tɔn lɛ dó wá gbeta taji lɛ kɔn dó azɔ̌ towe , xwédo towe , alǒ sinsɛn - biblo towe wu wɛ à ?"
"wema dòdó biblu tɔn lɛ sɔ́ ɖè ǎ có , ɖěɖee è vɔ́ wlan hwexónu lɛ é , kaka jɛ alɔnuwema biblu tɔn afatɔ́n mɔkpan lɛ jí tíìn bɔ mǐ sixu gbéjé kpɔ́n ."
"nɛ̌ alɔnuwema enɛ lɛ ka xò gblègblé , gbeklanxamɛ , kpo tintɛnkpɔn bo na ɖyɔ nǔ e ɖò ye mɛ é kpo zlɛ gbɔn ?"
nɛ̌ nǔ enɛ lɛ e ye xò zlɛ é ka sixu zɔ́n bɔ a na ɖeji ɖɔ biblu égbé tɔn e a ɖó é sɔgbe gbɔn ?
ba xósin nùkanbyɔ enɛ lɛ tɔn ɖò tan e bɔ d’ewu é mɛ .
biblu ɔ xò gblègblé zlɛ
wuvɛ̌ ɔ : fɛ́n kpo anyǔwema kpo wɛ nyí nǔ nukɔn nukɔntɔn e biblu wlantɔ́ lɛ kpo wema - vɔ́ - wlantɔ́ lɛ kpo zán bo wlan nǔ d’eji é . * ( 2 timɔtée 4 : 13 ) nɛ̌ azɔwanú enɛ lɛ ka sɔ́ biblu ɔ ɖó axɔ nu gbɔn ?
"fɛ́n ɔ nɔ yawu vún , nɔ yawu sún , bo nɔ lɛ́ yawu li ."
richard parkinson kpo stephen quirke kpo e nyí mɛ bo ba dò nú nǔ dó ejipu tò hwexónu tɔn wu lɛ é ɖɔ : “ xwɛ tɔn ɖokpo sixu wá gblé bo jɛ wɔvli alǒ bo nɔ bló afúntúntún d’alɔ mɛ .
"enyi è sɔ́ kɔ tɔn ɖokpo ɖ’ayǐ ɔ , fífá sixu zɔ́n b’ɛ fun hwa alǒ gblé , bɔ nùvínúví lɛ sixu ɖu , ɖò taji ɔ , kɔ́súkɔ́sú lɛ , hwenu e è ɖi é . ”"
"fɛ́n e jí è wlan nǔ dó é ɖé lɛ tíìn bɔ , ee è mɔ ye gudo é ɔ , è ɖó weziza alǒ fífá nú ye zɛ xwé wu , b’ɛ sín enɛ wu bɔ ye yawu gblé ."
"anyǔwema ɔ nɔ dɔ́ji hú fɛ́n ɔ , amɔ̌ , enyi è wlíbò na nyì dò alǒ è ɖó yǒzo , fífá , abǐ weziza na zɛ xwé wu ɔ , é lɔmɔ̌ nɔ gblé . * nùvínúví lɛ nɔ gbò anyǔwema ɔ lɔ dó ǎ ."
enɛ wu wɛ nǔ e è wlan ɖ’ayǐ hwexónu lɛ é cyancyan jɛn gézé .
"enyi biblu ɔ ko gblé mɔ̌ wɛ ɔ , wɛn e ɖ’emɛ é lɔ na bú kpo é kpo ."
"lee biblu ɔ gézé gbɔn é : sɛ́n jwifu lɛ tɔn byɔ ɖò axɔsu lɛ bǐ sí ɖɔ ye ɖó na ‘ wlan sɛ́n ɔ lobo hɛn , ’ é wɛ nyí wema biblu tɔn atɔ́ɔ́n nukɔntɔn lɛ ."
"( sɛ́nflínmɛ 17 : 18 ) hú mɔ̌ ɔ , wema - vɔ́ - wlantɔ́ alɔsekpɛ́nnanɔ lɛ bló alɔnuwema biblu ɔ tɔn gègě , sɔmɔ̌ bɔ ɖò xwè kanweko nukɔntɔn h.m . tɔn ɔ , è hɛn ɔ è na mɔ mawuxówema ɔ ɖò kplɔ́ngbasá lɛ ɖò izlayɛli , bo tlɛ lɛ́ mɔ ɖò masedwani e nyí tò ma yá tò ɖé é mɛ !"
"( luki 4 : 16 , 17 ; mɛsɛ́dó 17 : 11 ) nɛ̌ alɔnuwema biblu tɔn e ko dóxó tawun é ɖé lɛ ka gézé kaka jɛ hwe mǐtɔn nu gbɔn ?"
"alɔnuwema e è nɔ ylɔ ɖɔ wema mlámlá xù kúkú ɔ tɔn lɛ é nɔ ayǐ nú xwè kanweko mɔkpan ɖò kozɛ́n lɛ mɛ , bɔ è sɛ̀ xwè dó só lɛ xomɛ ɖò axékó jí"
akɔwé alɛnuwema yɔyɔ̌ ɔ tɔn philip w . comfort ɖɔ : “ jwifu lɛ nɔ sɛ̀ wema mlámlá e mɛ mawuxó ɖè lɛ é xwè dó ajagwe lɛ alǒ zɛ̌n lɛ mɛ . ”
é ɖò wɛn ɖɔ klisanwun lɛ lɔ gbɛ̀ kàn dó aca enɛ nu .
"enɛ wu ɔ , alɔnuwema biblu tɔn nukɔn nukɔntɔn ɖé lɛ tíìn bɔ è mɔ ɖò kozɛ́n lɛ mɛ , bo lɛ́ mɔ ɖò xɔ kpɛví kpo só xomɛ e d’ablu lɛ é kpo mɛ , lobo lɛ́ mɔ ɖò axékó ɖé lɛ jí ."
"nǔ e mɛ é tɔ́n kɔ dó é : alɔnuwema biblu tɔn sín akpáxwé lɛ afatɔ́n mɔkpan , ee ɖé lɛ ko ɖó xwè hú 2 000 é kpó ɖò ayǐ kaka jɛ égbé ."
wema hwexónu tɔn ɖebǔ sɔ́ ɖè bonu akpáxwé tɔn e kpò ɖò ayǐ sín hwenu línlín lɛ ɖíe é sukpɔ́ sɔmɔ̌ ǎ .
nǔ e jí è nɔ wlan nǔ dó é ɖé wɛ nyí fɛ́n ɔ ; atín tɔmɛ tɔn ɖé wɛ nɔ nyí papyrus bɔ è sɔ́ dó bló na .
kanlin sín anyǔ lɛ wɛ è dó bló anyǔwema ɔ na .
"ði kpɔ́ndéwú ɔ , anyǔwema jí wɛ è wlan xóɖiɖɔ mǐjɛmǐɖesunɔsí tɔn états - unis tɔn ɖó ."
"ðò égbé , ɖò xwè nǎ yì 250 gudo ɔ , é cá kaka bɔ xixa tɔn nɔ vɛwǔ tawun ."
biblu ɔ xò gbeklanxamɛ zlɛ
wuvɛ̌ ɔ : toxóɖɔtɔ́ kpo sinsɛngán gègě kpo sín tuto wɛ jɛ agɔ dó wɛn e ɖò biblu ɔ mɛ é .
"hwɛhwɛ wɛ ye zán acɛ yetɔn bo na dó sú ali dó gbɛtɔ́ lɛ bonu ye ma ɖó biblu ɔ , ɖetɔ́n , alǒ lilɛ dó gbè ɖevo mɛ ó ."
kpɔ́ndéwú wè ɖíe :
"xwè 167 j.h.m . mɔ̌ : axɔsu antiochus epiphanes e nyí akɔhɛnnugán ɖaxó séleucide lɛ tɔn ɖé , bo ba na hɛn jwifu lɛ gannugánnú bɔ ye na byɔ sinsɛn glɛkinu lɛ tɔn mɛ é ɖegbe ɖɔ è ni sú kún dó nú akpáxwé biblu tɔn e è wlan dó ebléegbe mɛ lɛ é bǐ ."
"hwenuxó wlantɔ́ heinrich graetz wlan ɖɔ ɖɔ axɔsuzɔwatɔ́ tɔn lɛ “ vún wema - mlámlá e mɛ sɛ́n ɔ ɖè lɛ é bo dó zo ɖò fí ɖebǔ e ye mɔ ɖè é , lobo hu mɛ ɖěɖee ɖò gbígbéjé kpɔ́n wɛ bá mɔ hlɔnhlɔn kpo gbɔdónúmɛ kpo bɔ ye mɔ lɛ é . ”"
xwè kanweko 5gɔ́ ɔ jɛ 15gɔ́ ɔ mɛ : nukɔntɔ́ katolika tɔn e sìn xomɛ ɖɔ agunví lɛ ɖò nǔ e biblu kplɔ́n mɛ lɛ é jla wɛ bo jó sinsɛn - núkplɔnmɛ katolika tɔn dó lɛ é ɖɔ ɖɔ gǔfɔntɔ́ wɛ nú agunví ɖebǔ e na ɖó wema biblu tɔn lɛ zɛ ðɛhan wema e ɖò latɛ́ɛngbe mɛ é wu é .
vaxɔ yetɔn ɖokpo na hlɔnhlɔn sɛ́n enɛ bo ɖè mɛ yetɔn lɛ bɔ ye na “ nɔ ba gufɔntɔ́ lɛ tɛnwin lɛnwin kpo gbejininɔ kpo hwɛhwɛ . . . gbɔn xwé kpo xɔ e ɖò doglɔ bɔ è vɛ nǔ mɔhun dó lɛ é kpo bǐ kijekije kpɔ́n gblamɛ . . . .
è ɖó na gbà xwé e gbè è mɔ gufɔntɔ́ ɖebǔ ɖè é . ”
"enyi kɛntɔ́ biblu tɔn lɛ ko kpéwú bo sú kún dó n’i wɛ ɔ , wɛn e ɖ’emɛ é lɔ na ko bú ."
"è gbɛ́ biblu e william tyndale lilɛ dó glɛnsigbe mɛ é , è dó zo , bo lɛ́ hu tyndale ɔ ɖesu ɖò 1536 có , lilɛdogbeɖevomɛ biblu tɔn enɛ ɔ gézé"
"lee biblu ɔ gézé gbɔn é : axɔsu antiochus sɔ́ ayi tɔn bǐ ɖó kún súsú dó nú biblu ɔ ɖò izlayɛli jí , amɔ̌ , jwifu lɛ ɖó gɔnu yetɔn lɛ gègě ayǐ ɖò gbě ɖevo lɛ jí ."
"nugbǒ ɔ , akɔwé lɛ lin ɖɔ ɖò xwè kanweko nukɔntɔn h.m . tɔn mɔ̌ ɔ , hugǎn jwifu 60 ɖò 100 jí wɛ ko jɛ gbě ."
"ye fɔ mawuxówema ɔ ɖé lɛ ɖó kplɔ́ngbasá yetɔn lɛ , mawuxówema ɖokpo enɛ lɛ wɛ jijimɛ e wá bɔ d’ewu lɛ é zán , kaka jɛ klisanwun lɛ jí . — mɛsɛ́dó 15 : 21 ."
"akpáxwé biblu ɔ tɔn lɛ na ko tíìn dó gbè 33 mɛ ɖò xwè kanweko 15gɔ́ ɔ sín tɛntin mɔ̌ , cobɔ è wá ɖè mɔ e nɔ zín wema bɔ è sixu sɛ̀ tɛn na é tɔ́n ."
"bɛ́sín hwenɛnu ɔ , è lilɛ biblu ɔ dó gbè ɖevo lɛ mɛ bo ɖetɔ́n hugǎn ɖ’ayǐ tɔn lɛ ."
"nǔ e mɛ é tɔ́n kɔ dó é : acɛkpatɔ́ lɛ é kpo sinsɛngán e bú ali lɛ é kpo bá bo na sú kún dó nú biblu ɔ có , biblu ɔ wɛ nyí wema e è má hú bǐ bo lɛ́ lilɛ dó gbè ɖevo mɛ hú bǐ ɖò hwenuxó mɛ é ."
"é ko ɖè ali nú sɛ́n tò ɖé lɛ tɔn , anɔnugbe yetɔn lɛ , kpo gbɛzán gbɛtɔ́ livi mɔkpan kpo tɔn ."
massorète lɛ vɔ́ mawuxówema ɔ wlan kpo sɔxwixwe kpo
biblu ɔ xò tintɛnkpɔn bo na ðyɔ wɛn e ð’emɛ é zlɛ
"wuvɛ̌ ɔ : wuvɛ̌ ɖé lɛ , ɖi gblègblé kpo gbeklanxamɛ kpo kpéwú bo sú kún dó nú biblu ɔ ǎ ."
"é ɖò mɔ̌ có , wema - vɔ́ - wlantɔ́ kpo lilɛdogbeɖevomɛtɔ́ ɖé lɛ kpo ko tɛnkpɔn bo na ɖyɔ wɛn biblu tɔn ɔ ."
"hweɖelɛnu ɔ , ye tɛnkpɔn bo na ɖyɔ biblu ɔ sɔgbe xá nùkplɔnmɛ yetɔn lɛ , bo gbɛ́ nùkplɔnmɛ yetɔn lɛ ɖyɔ sɔgbe xá biblu ɔ ."
kpɔ́ndéwú ɖé lɛ ɖíe :
"nɔtɛn sinsɛn - biblo tɔn : ðò xwè kanweko ɛnɛgɔ ɔ kpo wegɔ ɔ kpo j.h.m . tɔn tɛntin ɔ , mɛ e wlan pɛntateki samalíinu lɛ tɔn * lɛ é gɔ́ xó nú tíntɔ́n 20 : 17 bo ɖɔ , “ ɖò aargaareezem ."
bɔ finɛ wɛ a ɖó na bló vɔsakpe ɖé ɖó . ”
"mɔ̌ mɛ ɔ , samalíinu lɛ ba bo na bló bɔ mawuxówema ɔ na nɔ gudo nú tɛmpli e ye gbá ɖó “ aargaareezem , ” alǒ galizimu só jí é ."
"nùkplɔnmɛ atɔnɖobǔ tɔn : è fó biblu ɔ b’ɛ kpò kpɛɖé b’ɛ na bló xwè 300 é ɔ , wema wlantɔ́ e nɔ jɛhun dó atɔnɖobǔ jí é ɖé gɔ́ xó nú 1 jaan 5 : 7 bo ɖɔ , “ ɖò jixwé , tɔ́ ɔ , xó ɔ , kpo gbigbɔ mímɛ́ ɔ kpo : bɔ atɔn enɛ lɛ nyí ɖokpo . ”"
xó enɛ lɛ ka ɖò nùwlanwlan dòdó ɔ mɛ ǎ .
"akɔwé biblu tɔn bruce metzger ɖ’ayǐ wu ɖɔ jí , “ bɛ́sín xwè kanweko ayizɛngɔ ɔ , è nɔ mɔ xógbe enɛ lɛ hwɛhwɛ ɖò alɔnuwema biblu tɔn latɛ́ɛngbe xóxó tɔn lɛ kpo [ latɛ́ɛngbe ] vulgate tɔn lɛ kpo mɛ . ”"
nyikɔ mawu tɔn : lilɛdogbeɖevomɛtɔ́ biblu tɔn gègě nɔ ɖó dó tangbló jwifu lɛ tɔn ɖé wu bo nɔ ɖè nyikɔ mawu tɔn sín mawuxówema ɔ mɛ .
"ye nɔ sɔ́ tɛnmɛ - nyikɔ ɖevo lɛ ɖó tɛn tɔn mɛ , ɖi “ mawu ” alǒ “ aklunɔ . ” è ka zán tɛnmɛ - nyikɔ enɛ lɛ ɖò biblu mɛ nú gbɛɖotɔ́ ɔ kɛɖɛ ǎ , loɔ , è lɛ́ zán nú gbɛtɔ́ lɛ , nǔmɛsɛn lɛ , kaka jɛ awovi jí . — jaan 10 : 34 , 35 ; 1 kɔlɛntinu lɛ 8 : 5 , 6 ; 2 kɔlɛntinu lɛ 4 : 4 . *"
"lee biblu ɔ gézé gbɔn é : jɛ nukɔn hwɛ̌ ɔ , biblu - vɔ́ - wlantɔ́ ɖé lɛ keya nú nǔ ǎ alǒ tlɛ ɖu ahizi có , ye mɛ gègě ɖevo lɛ sín alɔ sè kpɛ́n tawun bɔ ye ɖó ayi te céɖécéɖé dó azɔ̌ yetɔn wu ."
"ðò xwè kanweko ayizɛ́n gɔ́ ɔ kpo wǒ gɔ́ ɔ kpo h.m . tɔn vlamɛ ɔ , massorète lɛ vɔ́ akpáxwé biblu tɔn e è wlan dó ebléegbe mɛ é wlan , bɔ è nɔ ylɔ azɔ̌ yetɔn lɛ ɖɔ nùwlanwlan massorète lɛ tɔn lɛ ."
è ɖɔ ɖɔ ye nɔ xà xókwin lɛ kpo wekwín lɛ kpo bo na dó kudeji ɖɔ emi kún wà azɔ̌ nyì dò ó .
"enyi ye mɔ ɖɔ nùwanyido lɛ ɖò wema dòdó e zán wɛ ye ɖè é mɛ ɖò fí ɖé ɔ , ye nɔ ɖó wuntun ɖó tɛnmɛ vɔ̌tɔ́ e ɖò fí ɔ kpá lɛ é ."
massorète lɛ lɔn bo ɖyɔ nùwlanwlan biblu tɔn lɛ ǎ .
nùkplɔnmɛtɔ́ moshe goshen - gottstein wlan ɖɔ : “ jlǒ sísɔ́ dó ɖyɔ nǔ e ɖ’emɛ é na cí hwɛ e syɛn hú bǐ é huhu ɖɔhun nú ye . ”
"wegɔ ɔ , alɔnuwema biblu tɔn tobutobu e tíìn ɖò égbé lɛ é d’alɔ akɔwé biblu tɔn lɛ bɔ ye ɖ’ayi nùwanyido lɛ wu ."
"ði kpɔ́ndéwú ɔ , sinsɛngán lɛ kplɔ́n mɛ nú xwè kanweko mɔkpan ɖɔ biblu latɛ́ɛngbe tɔn e emi nɔ zán é mɛ wɛ nùwlanwlan biblu tɔn adodwé ɔ ɖè ."
"é ɖò mɔ̌ có , ɖò 1 jaan 5 : 7 mɛ ɔ , ye gɔ́ xógbe masɔgbe e mǐ mɔ ɖò bǐbɛ̌mɛ xota elɔ tɔn lɛ é na ."
nùwanyido enɛ tlɛ ɖò biblu nukúnɖeji roi jacques tɔn e ɖò glɛnsigbe mɛ é mɛ !
"loɔ , ee è mɔ alɔnuwema biblu tɔn ɖevo lɛ é ɔ , etɛ ye ka ɖexlɛ́ ?"
"bruce metzger wlan ɖɔ : “ nukɛgbe ɔ [ ee è gɔ́ nú 1 jaan 5 : 7 é ] ɖò alɔnuwema biblu tɔn xóxó lɛ ( syriaque , copte - gbè , arménie - gbè , ethiopie - gbè , arabe - gbè , slave - gbè ) ɖebǔ mɛ zɛ latɛ́ɛngbe tɔn kɛɖɛ wu ǎ . ”"
"wǎgbɔ tɔn ɔ , è ɖè nukɛgbe agɔ ɔ sín biblu roi jacques tɔn e è vɔ́ jla ɖó é kpo biblu ɖevo lɛ kpo mɛ ."
"chester beatty p46 , alɔnuwema biblu tɔn e è sɔ́ fɛ́n dó bló ɖò xwè 200 h.m . mɔ̌ é ɖé"
alɔnuwema biblu tɔn xóxó lɛ ka ɖexlɛ́ ɖɔ wɛn e ɖ’emɛ é ɖò alɔji à ?
"hwenu e è mɔ wema mlámlá xù kúkú ɔ tɔn lɛ ɖò 1947 é ɔ , akɔwé biblu tɔn lɛ wá kpéwú bo jlɛ́ nùwlanwlan massorète lɛ tɔn e ɖò ebléegbe mɛ lɛ é dó nǔ e ɖò wema mlámlá biblu tɔn e è wlan sín xwè afatɔ́n jɛji jɛ nukɔn lɛ mɛ é wu ."
"gbɛ̌ta e ɖè wema mlámlá xù kúkú ɔ tɔn lɛ tɔ́n é sín hagbɛ̌ ɖé wá ɖɔ ɖɔ wema mlámlá ɖokpo wɛ “ na kúnnuɖenú e è ma sixu gbɛ́ ǎ é ɖɔ wema - vɔ́ - wlantɔ́ jwifu lɛ nɔ gbeji ɖò wema biblu tɔn lɛ vívɔ́ wlan mɛ , bo ka bló kpo sɔxwixwe kpo nú xwè afatɔ́n jɛji . ”"
"ðò wemasɛxwetɛn the chester beatty library dublin tɔn ɖò irlande ɔ , è tɛ́ fɛ́n e jí akpáxwé biblu tɔn e è wlan dó glɛkigbe mɛ é sín wema ɖokpo ɖokpo ɖè é , bɔ alɔnuwema biblu tɔn xwè kanweko wegɔ h.m . tɔn lɛ lɔmɔ̌ ɖ’emɛ ; è fó biblu ɔ wlanwlan é ɔ , xwè 100 mɔ̌ kpowun gudo sín alɔnuwema wɛ nyí enɛ lɛ ."
"xókwintinmɛwegbo biblu tɔn ɖé ɖɔ : “ fɛ́n lɛ na mɔjɛmɛ yɔyɔ̌ gègě dó gǒflɛ́mɛ nùwlanwlan ɔ tɔn jí kpowun ǎ , ye lɛ́vɔ ɖexlɛ́ ɖɔ nǔ ɖě kún jɛ dò ɖò lee è vɔ́ nǔ lɛ wlan gbɔn é mɛ ó . ” — the anchor bible dictionary ."
"“ è hɛn ɔ , è na ɖɔ kpo jiɖiɖe kpo ɖɔ è kún vɔ́ wema hwexónu tɔn ɖé wlan b’ɛ sɔgbe sɔ ɛ ó ”"
"nǔ e mɛ é tɔ́n kɔ dó é : xwè nabi e alɔnuwema biblu tɔn lɛ ɖó é kpo kpɔ́ e ye sù é kpo d’akpà nǔ e ɖò biblu mɛ é wu ǎ , é nyɔ́ wà ɔ , ye bló è ɖó wɛ ."
"mɛɖaxo frederic kenyon wlan dó akpáxwé biblu tɔn e è wlan dó glɛkigbe mɛ é wu ɖɔ : “ wema hwexónu tɔn ɖebǔ ɖó kúnnuɖenú dòdó gègě mɔhun dó nùwlanwlan e ɖ’emɛ lɛ é wu ǎ , lobɔ akɔwé e ma ɖu kpa ǎ é ɖě sixu gbɛ́ ɖɔ nùwlanwlan e mǐ ɖó égbé é kún ɖò alɔji tawun ó ǎ . ”"
"akɔwé william henry green ɖɔ dó akpáxwé biblu tɔn e è wlan dó ebléegbe mɛ é wu ɖɔ : “ è hɛn ɔ , è na ɖɔ kpo jiɖiɖe kpo ɖɔ è kún vɔ́ wema hwexónu tɔn ɖé wlan bɔ é sɔgbe sɔ ɛ ó . ”"
"bonu a na ɖó mɔjɛmɛ ɖevo lɛ hǔn , kpɔ́n xota ɖevo lɛ wema etɛ biblu ka kplɔ́n mɛ tawun tɔn , wexwɛ 195 - 197 , é lɛ́vɔ ɖò tɛn ɛntɛnɛti tɔn mǐtɔn www.jw.org jí ."
nǔ e wu biblu ɔ gézé é
biblu ɔ gézé bǐ .
"é sín enɛ wu bɔ a hɛn ɔ , a na ɖó ɖokpo égbé bo nɔ xà ."
"enyi a ɖó lilɛdogbeɖevomɛ mawuxówema ɔ tɔn ɖagbe ɖé ɔ , a sixu ɖeji ɖɔ nùwlanwlan dòdó lɛ mɛ wɛ è ɖè sín , bɔ è sixu ɖeji d’ewu . * amɔ̌ , aniwu biblu ɔ ka xò gblègblé , gbeklanxamɛ syɛnsyɛn , kpo wɛn e ɖ’emɛ é ɖyɔɖyɔ kpo zlɛ , b’ɛ jiwǔ mɔ̌ ?"
etɛ ka zɔ́n bɔ wema enɛ nyí wema bunɔ ɖé ?
"“ un kudeji dìn ɖɔ biblu e ɖò así ce é ɔ , nùnina ɖé wɛ bo gosin mawu gɔ́n ”"
"mɛ e nɔ kplɔ́n biblu ɔ lɛ é gègě wɛ wá gbeta ɖokpo ɔ kɔn kpo mɛsɛ́dó pɔlu kpo ɖɔ : “ nǔ e è wlan dó mawuxówema ɔ mɛ ɔ , mawu wɛ sɔ́ bǐ dó ayi mɛ nú mɛ lɛ . ” ( 2 timɔtée 3 : 16 ) ye ɖi nǔ ɖɔ biblu ɔ wɛ nyí xó mawu tɔn ɖokpo e ɖè é , bɔ mawu ka lɛ́ cyɔn alɔ jǐ tɔn kaka jɛ égbé wutu wɛ zɔ́n bɔ é dó gézé ."
faizal e xó mǐ ɖɔ ɖò xota nukɔntɔn ɔ mɛ é wá kplɔ́n biblu ɔ bo na dó sixu gbéjé xó enɛ lɛ kpɔ́n .
nǔ e é mɔ é kpaca ɛ .
"é lín ǎ , bɔ é mɔ ɖɔ ɖɔ nùkplɔnmɛ e gbakpé klisanwun - nyijɛtɔ́ lɛ mɛ lɛ é gègě tíìn bo kún ɖò biblu ɔ mɛ ó ."
"gɔ́ na ɔ , linlin e mawu ɖó nú ayikúngban ɔ bɔ xó tɔn ɖexlɛ́ é byɔ lanmɛ n’i tawun ."
"“ un kudeji dìn ɖɔ biblu e ɖò así ce é ɔ , nùnina ɖé wɛ bo gosin mawu gɔ́n , ” wɛ é ɖɔ ."
"“ è na ɖɔ lɔ ɔ , enyi mawu kpéwú bo dá wɛkɛ ɔ ɔ , é ɖó hlɔnhlɔn bo na na wema ɖé mǐ lobo lɛ́ cyɔn alɔ jí à cé ?"
"enyi è ɖɔ nǔ kún nyí mɔ̌ ó hǔn , hlɔnhlɔn mawu tɔn , hlɔnhlɔn nǔbǐwukpétɔ́ ɔ tɔn ɖó dogbó na wɛ è ɖè nɛ !"
mɛ̌ un ka nyí bo na bló mɔ̌ ? ” — ezayíi 40 : 8 .
"kpɔ́n xota “ comment choisir une bonne traduction de la bible ? ” ɖò atɔxwɛ ( flansegbe ) nùxwásun 1 , 2008 tɔn mɛ ."
xota ɖebɔdoɖewu e wá yì lɛ é ɖɔ xó dó lee è cyɔn alɔ biblu ɔ jí gbɔn é wu .
"amɔ̌ , nɛ̌ a ka sixu wà gbɔn bo tuùn ɖɔ biblu ɔ “ mawuxó ” wɛ é nyí nugbǒ , bo kún nyí xɛxó kpo tangbló kpo bɔ è xokplé ó ? ( 1 tɛsalonikinu lɛ 2 : 13 ) kpɔ́n video klewun e xota tɔn nyí nɛ̌ mǐ ka sixu wá gbɔn bo tuùn ðɔ nǔ e ðò biblu mɛ ɔ nyí nugbǒ ? é ɖò www.jw.org jí ."
( kpɔ́n wema lɛ > video lɛ glɔ )
a ka tuùn à ?
etɛ ka gbɔn vo ɖò lee jezu wà nǔ xá gudunɔ lɛ gbɔn é mɛ ?
jwifu hwexónu tɔn lɛ nɔ ɖi xɛsi tawun nú gudu alɔkpa e gbakpé ɖò biblu sín táan mɛ é .
"azɔn baɖabaɖa enɛ sixu tɔ́ dó wǔjɔnú agbaza tɔn mɛ e ɖò jijɛ wɛ é tɔn lɛ wu , bo hɛn nǔ gblé dó wǔ tɔn kaka sɔyi ."
gudu sín amasin ɖé ɖè bonu è tuùn ǎ .
"é nyɔ́ wà ɔ , è nɔ ɖè mɛ e doya na wɛ é ɖè lɛ é sín mɛ mɛ , bɔ ye ɖó na nɔ gb’akpá nú mɛ ɖevo lɛ dó ninɔmɛ yetɔn wu . — levíi ví lɛ 13 : 45 , 46 ."
"sinsɛngán jwifu lɛ tɔn lɛ dó sɛ́n lɛ dó gudu wu b’ɛ hugǎn e ɖò mawuxówema ɔ mɛ lɛ é , b’ɛ nɔ hɛn wuvɛ̌ e ma ɖò dandan ǎ lɛ é wá nú mɛ e nɔ jɛ lɛ é ."
"ði kpɔ́ndéwú ɔ , sɛ́n yetɔn lɛ gbɛ́ ɖɔ mɛɖebǔ ni ma nɔ nɔ mɛtlukpo 2 dó gudunɔ ɖé ó ."
mɛ e wlan talmud é ɖé lɛ nɔ ɖɔ ɖɔ sɛ́n mawuxówema ɔ tɔn e ɖɔ gudunɔ lɛ “ na nɔ fí e è ɖó gɔnu ɖó é ǎ ” é sín tinmɛ wɛ nyí ɖɔ ye kún na nɔ toxo e è mɛ̀ dǒ lɛlɛ̌ dó lɛ é mɛ ó .
"enɛ wu ɔ , enyi sinsɛngán jwifu ɖé mɔ gudunɔ ɖé ɖò toxo ɖé mɛ ɔ , é nɔ nyì awinnyaglo dó è bo nɔ ɖɔ : “ yì fí e a nɔ nɔ é , ma hɛn mɛ ɖevo lɛ blí ó . ”"
lee jezu wà nǔ gbɔn é ka gbɔn vo tawun !
"é nɔ nya ye dó gbě ǎ , é nyɔ́ wà ɔ , é ɖò gbesisɔmɛ bo y’agba ye wu , kaka bo tlɛ gbɔ azɔn nú ye . — matie 8 : 3 ."
etɛ lɛ jí sinsɛngán jwifu lɛ ka nɔ zɔ́n dó bo nɔ yí gbè nú asúgbigbɛ́ alǒ asigbigbɛ́ ?
mɛ gbigbɛ́ wema xwè 71 / 72 h.m . tɔn ɖé
"sinsɛngán jwifu lɛ nɔ dɔn nǔ dó asúgbigbɛ́ alǒ asigbigbɛ́ xó ɔ jí ɖò xwè kanweko nukɔntɔn h.m . tɔn mɛ . enɛ wu wɛ ɖò ninɔmɛ ɖokpo mɛ ɔ , falizyɛn ɖé lɛ kàn nǔ elɔ byɔ jezu dó tɛ́n ɛ kpɔ́n : “ sɛ́n mǐtɔn na gbè ɖɔ è ni ɖó dó nùɖé wu bo gbɛ́ asì mɛtɔn à ? ” — matie 19 : 3 ."
"mɔyizi sɛ́n ɔ na gbè sunnu ɖé ɖɔ é sixu gbɛ́ asì tɔn , enyi é “ mɔ nǔjɛdo ɖé ɖò wǔ tɔn ” ɔ nɛ ."
"( sɛ́nflínmɛ 24 : 1 ) ðò jezu sín táan mɛ ɔ , gbɛ̌ta sɛnkplɔnmɛtɔ́ lɛ wè wɛ ɖè , bɔ ye nɔ na mɔjɛmɛ vovo lɛ dó tinmɛ sɛ́n enɛ tɔn wu ."
"shammai e nyí gbɛ̌ta e syɛn nukún hugǎn é ɖɔ ɖɔ sɛ́n enɛ sín tinmɛ wɛ nyí ɖɔ , hwɛjijɔ ɖokpo e wu è na gbɛ́ asì é wɛ nyí “ nùblibliwiwa , ” é wɛ nyí ɖɔ afɔdogbě ."
"ðò alɔ ɖevo mɛ ɔ , gbɛ̌ta hillel tɔn nɔ ɖɔ ɖɔ sunnu ɖé hɛn ɔ , é na gbɛ́ asì tɔn ɖó gbemanɔkpɔ́ alɔwliwli tɔn ɖebǔ wu , enyi gbemanɔkpɔ́ ɔ na bo tlɛ ma hwɛ́n nùɖé ǎ ɔ nɛ ."
"gbɛ̌ta enɛ ɔ nɔ lɛ́ ɖɔ ɖɔ enyi sunnu ɖé tíìn bonu asì tɔn nɔ hɛn nùɖuɖu tɔn gblé , alǒ enyi sunnu ɔ mɔ nyɔnu ɖevo bonu é nyɔ́ ɖɛkpɛ hugǎn ɖò nukún tɔn mɛ ɔ , é hɛn ɔ é na gbɛ́ asì tɔn ."
"amɔ̌ , xósin tɛ jezu ka na falizyɛn lɛ ?"
"é ɖɔ nyì wɛn ɖɔ : “ enyi nyɔnu ɖé ma dó afɔ gbě ǎ , bonu asú tɔn nya ɛ , bo da nyɔnu ɖevo ɔ , aga wɛ sunnu enɛ ɔ lɛ̀ . ” — matie 19 : 6 , 9 ."
adakaxixo ka na wá hán ðò gbɛ̀ ɔ mɛ à ?
è ka ko xò daka wǔ we alǒ mɛ towe ɖé wu kpɔ́n à ?
nùɖé ka xlɛ́ we ɖɔ nǔ mɔhun sixu wá gbò we wɛ à ?
è ɖɔ ɖɔ adakaxixo nyí “ jɛmɛji e fɔ́n bo ɖò gbigbakpé gbɛ̀ ɔ mɛ wɛ é ” ɖé .
kpɔ́ndéwú ɖé lɛ ɖíe .
"adakaxixo ðò xwégbe kpo xóðóxámɛ gannugánnú kpo : “ nyɔnu ɖokpo ɖò atɔn jí wɛ wanyinamɔ yetɔn ko gblewu alǒ ɖóxó xá gannugánnú ɖò hweɖenu ɖò gbɛzán yetɔn mɛ , ” wɛ nations unies ɖó gbè bo ɖɔ ."
"é blawu ɖɔ “ gbɔn gbɛ̀ ɔ bǐ mɛ ɔ , nyɔnu ɖokpo ɖò atɔ́ɔ́n jí wɛ è na ɖibla hwlɛn kàn xá alǒ è na ba na hwlɛn kàn xá . ”"
adakaxixo ðò toxo mɛ : è ɖɔ ɖɔ jaguda sín gbɛ̌ta nǔ hú 30 000 wɛ ɖò ayǐ gbà wɛ ɖò états - unis .
"ðò amérique latine ɔ , è ɖɔ ɖɔ gbɛtɔ́ 1 ɖò 3 jí wu wɛ è ko wà alǎnnú dó kpɔ́n ."
mɛhuhu : è ɖɔ ɖɔ gbɛtɔ́ livi vlɔ mɔ̌ wɛ è hu ɖò 2012 ; enɛ hugǎn mɛ nabi e ahwan hu xwè enɛ xwè é .
"enyi è má ɖó zɛ̌nzɛ̌n ɔ , tofɔligbé aflika tɔn kpo tɛntin amɛlika tɔn kpo wɛ è hu mɛ ɖè hugǎn ; enɛ sukpɔ́ hú tò ɖě lɛ tɔn donu ɛnɛ ."
"gbɛtɔ́ hugǎn 100 000 wɛ è hu ɖò amérique latine ɖò xwè ɖokpo mɛ , bɔ brésil tɔn kɔ́kɔ́ɖɔ́kɔ́ ɔ yì 50 000 mɔ̌ ."
adakaxixo ka na wá vɔ bǐ gbídígbídí à ?
è ka sixu ðó adakaxixo te à ?
etɛwu adakaxixo ka gbakpé sɔmɔ̌ ?
"nǔ e nɔ zɔ́n adakaxixo é gègě wu wɛ è ko ɖ’ayi , ɖi nǔ lehun lɛ : tagba e akwɛyózó kpo vogbingbɔn e ɖò gbɛtɔ́ lɛ mɛ é kpo nɔ hɛn wá lɛ é , wangbɛnumɛ , ahan syɛnsyɛn kpo gěe kpo zinzan nyì dò , adakaxixo e yɔkpɔvu lɛ nɔ kplɔ́n ɖò mɛxo lɛ gɔ́n é , kpo cí e é cí ɖɔ è kún nɔ dɔn tó nú adakaxotɔ́ lɛ ó ɖɔhun é kpo ."
"nú è na ɖɔ nugbǒ ɔ , è ko tɛnkpɔn bo na ɖè adakaxixo kpò ɖò gbɛ̀ ɔ sín akpáxwé ɖé lɛ ."
"è ɖɔ ɖɔ ɖò toxo ɖaxó brésil tɔn são paulo mɛ ɔ , lee mɛ lɛ nɔ hu mɛ gbɔn é ɖekpo 80 ɖò 100 jí tɔn , ɖò xwè wǒ e wá yì lɛ é mɛ ."
"é ɖò mɔ̌ có , adakaxixo alɔkpa lɛ bǐ wɛ gbakpé toxo enɛ mɛ , bɔ è kpò ɖò gbɛtɔ́ 10 ɖò 100 000 jí hu wɛ ."
etɛ ka na sú kún dó nú adakaxixo bǐ gbídígbídí lo ?
"bonu adakaxixo na vɔ bǐ gbídígbídí ɔ , é na sín gbɛtɔ́ lɛ sín linlin kpo walɔ kpo wu ."
"cobonu adakaxotɔ́ lɛ na huzu ɔ , ye ɖó na jó jijɔ ɖé lɛ dó , ɖi goyiyi , nukúnkɛ́n , kpo cejɛnnabi kpo , lobo ɖó wanyiyi kpo sísí kpo bɔ ɖagbe mɛ ɖevo lɛ tɔn na nɔ lɛ́ ɖu ayi mɛ nú ye ."
etɛ ka sixu sísɛ́ mɛɖé b’ɛ na bló huzuhuzu ɖaxó enɛ lɛ ?
lin tamɛ dó nǔ e biblu kplɔ́n mɛ é jí :
“ wǎn yí nú mawu wɛ nyí è ni nyì sɛ́n tɔn lɛ ; sɛ́n tɔn lɛ ka vɛ́ nyì ǎ . ” — 1 jaan 5 : 3 .
“ sísí ɖó nú [ alǒ xɛsi ɖi nú ] mawu mavɔmavɔ wɛ nyí wǎn gbɛ́ nú nǔ nyanya . ” — nùnywɛxó 8 : 13 .
"wǎn yí nú mawu kpo xɛsi ɖiɖi bo ma gblé ɖò así tɔn ó kpo ɖó hlɔnhlɔn sɔmɔ̌ , bo sixu d’alɔ mɛ e tlɛ nɔ xò daka tawun lɛ é , bɔ ye na huzu gbɛzán yetɔn bo huzu bǐ mlɛ́mlɛ́ ."
nǔ ka nɔ nyí mɔ̌ dóó à ?
"lin tamɛ dó alex , * ee ko zán xwè 19 e wá yì lɛ é ɖò gankpa brésil tɔn lɛ mɛ , ɖó adakaxixo gègě wutu é sín kpɔ́ndéwú jí ."
é kplɔ́n biblu kpo kúnnuɖetɔ́ ɖé kpo bo wá huzu kúnnuɖetɔ́ jehovah tɔn ɖò 2000 .
é ka jó dakaxixo dó nugbǒ à ?
é ɖɔ : “ un wá yí wǎn nú mawu ɖó mɔ e un mɔ ɖɔ é sɔ́ hwɛ kɛ mì nugbǒ nugbǒ é wu .
ðagbetuùnnúmɛ kpo wǎn yí nú jehovah kpo d’alɔ mì bɔ un huzu gbɛzán ce . ”
"ðò brésil ɖokpo ɔ ɔ , césar ko gbò ali nú mɛ bo zé tú dó mɛ jí dó j’ajo kpɔ́n ."
gbɛ̀ e é zán kaka nú xwè 15 mɔ̌ é nɛ .
etɛ ka zɔ́n bɔ é huzu ?
"hwenu e é ɖò ganxó é ɔ , kúnnuɖetɔ́ jehovah tɔn lɛ ɖekúnnu n’i , bɔ é lɔmɔ̌ kplɔ́n biblu ."
césar tinmɛ ɖɔ : “ nukɔntɔn ɔ nɛ un mɔ ɖɔ gbɛ̀ ɖó nu ɖé nɛ .
un kplɔ́n wǎn yí nú mawu .
"un lɛ́ kplɔ́n xɛsi ɖiɖi n’i , é wɛ nyí ɖɔ xɛsi ɖiɖi dó kɔlilɛ bo lɛ́ wà nǔ nyanya bo dó xomɛsin xomɛ nú jehovah wu ."
un jló na xlɛ́ ɖɔ un nyí ɖumakpamɛsinɔ nú xomɛnyínyɔ́ tɔn ǎ .
wanyiyi enɛ kpo xɛsi enɛ kpo sísɛ́ mì bɔ un huzu jijɔ . ”
kplɔ́n lee a sixu nɔ gbɛ̀ e mɛ adakaxixo hán ɖè é mɛ gbɔn é
etɛ kpɔ́ndéwú enɛ lɛ ka xlɛ́ mǐ ?
é xlɛ́ mǐ ɖɔ biblu ɖó hlɔnhlɔn bo na huzu lee mɛ lɛ nɔ lin nǔ gbɔn é lobo ɖyɔ gbɛzán yetɔn bǐ mlɛ́mlɛ́ .
"( efɛzinu lɛ 4 : 23 ) alex e xó mǐ ɖɔ wá yì é ɖɔ gɔ́ na ɖɔ : “ nǔ e un kplɔ́n ɖò biblu mɛ lɛ é cí sìn mímɛ́ wɛ è kɔn dó ayi ce mɛ ɖɔhun , bɔ kpɛɖé kpɛɖé ɔ , é klɔ́ linlin nyanya lɛ bǐ síìn ."
un lin gbeɖé ɖɔ un na kpéwú bo jó linlin enɛ lɛ dó kpɔ́n ǎ . ”
"nugbǒ ɔ , enyi mǐ bló bonu wɛn mímɛ́ e ɖò biblu mɛ é gɔ́ ayi mǐtɔn mɛ ɔ , é hɛn ɔ , é na ɖè nǔ nyanya bǐ sín mɛ alǒ klɔ́ ."
xó mawu tɔn ɖó hlɔnhlɔn e nɔ lɛ̀ mɛ wé é .
"( efɛzinu lɛ 5 : 26 ) wǎgbɔ tɔn ɔ , mɛ e nyí adakaxotɔ́ kpo cejɛnnabinɔ kpo é sixu ɖyɔ jijɔ , bo wá huzu xomɛnyɔtɔ́ kpo fífá gbɛ́tɔ́ kpo ."
( hlɔmanu lɛ 12 : 18 ) nugbodòdó biblu tɔn lɛ zinzan nɔ na vivo ye . — ezayíi 48 : 18 .
kúnnuɖetɔ́ jehovah tɔn livi tantɔn jɛji ɖò tò 240 mɛ ko mɔ nukúnnú jɛ nǔ e na sú kún dó nú adakaxixo é mɛ .
"mɛ e nyí akɔ vovo bo ɖó ninɔmɛ kpo aca vovo lɛ kpo é ko kplɔ́n wǎn yí nú mawu kpo xɛsi ɖiɖi n’i kpo , bo lɛ́ kplɔ́n wǎn yí nú yeɖée lɛ , lobo nɔ nɔ fífá mɛ xwédo ɖé ɖɔhun gbɔn gbɛ̀ ɔ bǐ mɛ ."
( 1 piyɛ́ɛ 4 : 8 ) kúnnuɖenú gbɛɖe gbɛɖe wɛ ye nyí ɖɔ gbɛ̀ e mɛ adakaxixo hán ɖè é ɖé na wá tíìn .
gbɛ̀ e mɛ adakaxixo hán ðè é ðé ko sɛkpɔ !
biblu d’akpá ɖɔ mawu na ɖè adakaxixo bǐ sín ayikúngban ɔ jí ɖò malin - malin mɛ .
"gbɛ̀ égbé tɔn e mɛ adakaxixo gɔ́ é ɖò te kpɔ́n “ gbè e gbè [ mawu ] na wá ɖó hwɛ nú mɛ nyanya lɛ , bo na vɔ ye dó é . ” ( 2 piyɛ́ɛ 3 : 5 - 7 ) adakaxotɔ́ ɖě sɔ́ na doya nú mɛ ɖevo lɛ ǎ ."
etɛwu mǐ ka kudeji ɖɔ mawu ɖó jlǒ bo na ɖè adakaxixo bǐ síìn ?
"mawu “ gbɛ́ wǎn nú mɛ e yí wǎn nú alǎnnúwiwa é , ” wɛ biblu ɖɔ ."
( ðɛhan 11 : 5 ) gbɛɖotɔ́ ɔ yí wǎn nú fífá kpo hwɛjijɔ kpo .
( ðɛhan 33 : 5 ; 37 : 28 ) nǔ e wu é ma na tin d’emɛ nú adakaxotɔ́ lɛ kaka sɔyi ǎ é nɛ .
"nugbǒ ɔ , fífá gbɛ̀ ɖé ko sɛkpɔ ."
( ðɛhan 37 : 11 ; 72 : 14 ) etɛwu a ma ka na kplɔ́n nǔ ɖevo lɛ dó nǔ e a na wà bo na jɛxa bá nɔ gbɛ̀ enɛ e mɛ adakaxixo hán ɖè é mɛ é wu ǎ ?
è ɖyɔ nyikɔ lɛ .
nya ɖé kpi gbɛzán tɔn sín tan ɖò video klewun e xota tɔn nyí il retrouve espoir en prison é mɛ ɖò www.jw.org / fr jí .
( kpɔ́n qui sommes - nous ? > activites glɔ )
a ka jló na jlɛ́ nǔ e a ði nǔ na lɛ é dó biblu wu kpɔ́n à ?
klisanwun ɖé wɛ nú we à ?
"enyi mɔ̌ hǔn , hwi lɔ ɖò gbɛtɔ́ liva wè jɛji e ɖò ayikúngban jí ( é ɖibla bló mɛ e ɖò ayikúngban ɔ jí é 1 ɖò 3 jí nɛ ) bo nɔ ɖɔ ɖɔ emi nyí ahwanvu klisu tɔn é mɛ nɛ ."
"égbé ɔ , sinsɛn afatɔ́n mɔkpan lɛ wɛ nɔ ylɔ yeɖée ɖɔ klisanwun , loɔ , nùkplɔnmɛ yetɔn lɛ sɔ́ ta yeɖée lɛ tɔn lɛ , bɔ ye lɛ́ ɖó linlin vovo lɛ ."
"enɛ wu ɔ , nǔ e a ɖi nǔ na lɛ é sixu gbɔn vo tawun dó mɛ ɖevo e nɔ ɖɔ ɖɔ emi nyí klisanwun lɛ é tɔn lɛ ."
nǔ e a ɖi nǔ na é ka ɖò taji wɛ à ?
"ɛɛn , é ɖò taji , enyi a jló na nyí klisanwun lee biblu kplɔ́n mɛ ɖó é ɔ nɛ ."
è wá ylɔ ahwanvu jezu klisu tɔn nukɔntɔn lɛ ɖɔ “ klisanwun lɛ . ”
"( mɛsɛ́dó 11 : 26 , nwt ) é sɔ́ byɔ ɖɔ è ni ɖó nyikɔ ɖevo nú ye ǎ , ɖó nùɖiɖi klisanwun tɔn kwín ɖokpo wɛ ɖè ."
klisanwun lɛ nɔ nɔ bǔ bo nɔ xwedó nùkplɔnmɛ kpo alixlɛ́mɛ jezu klisu e nyí dowatɔ́ sinsɛn klisanwun tɔn tɔn é tɔn lɛ .
sinsɛn towe ka lo ?
a ka lin ɖɔ é nɔ kplɔ́n nǔ e klisu kplɔ́n mɛ lɛ é kpo nǔ e ahwanvu klisu tɔn nukɔntɔn lɛ ɖi nǔ na lɛ é kpo mɛ à ?
nɛ̌ a ka sixu tuùn gbɔn ?
"wlɛnwín ɖokpo jɛn ɖè , é wɛ nyí ɖɔ a ni zán biblu dó gbéjé kpɔ́n na ."
"lin tamɛ dó nǔ elɔ jí : jezu klisu ɖó sísí ɖaxó ɖé nú mawuxówema ɔ , bo nɔ kpɔ́n dó mɔ xó mawu tɔn na ."
"xomɛ tɔn hun ɖebǔ dó mɛ ɖěɖee dó sìn nùkplɔnmɛ biblu tɔn lɛ jí , gbɔn hwɛndo mɛ sín nǔ lɛ sísɔ́ ɖó ta gblamɛ é wu ǎ ."
"( maki 7 : 9 - 13 ) enɛ wu ɔ , mǐ sixu ɖeji bo ɖɔ ɖɔ nǔ e ahwanvu jezu tɔn nugbǒ lɛ na ɖi nǔ na lɛ é ɖó na gosin biblu mɛ ."
"klisanwun ɖokpo ɖokpo ɖó na kanbyɔ éɖée dìn ɖɔ , ‘ nùkplɔnmɛ sinsɛn ce tɔn lɛ ka sɔgbe kpo biblu kpo à ? ’"
"bo na dó mɔ xósin nú nùkanbyɔ enɛ ɔ , etɛwu a ma ka na sɔ́ nǔ e sinsɛn towe nɔ kplɔ́n mɛ lɛ é sɔ́ jlɛ́ dó nǔ e biblu ɖɔ tawun lɛ é wu ǎ ?"
jezu ɖɔ ɖɔ mawu sinsɛn mǐtɔn ɖó na jinjɔn nugbǒ e ɖò biblu mɛ é jí .
"( jaan 4 : 24 ; 17 : 17 ) bɔ mɛsɛ́dó pɔlu ɖɔ jí , hwlɛngán mǐtɔn na sín tuùn e mǐ na “ tuùn nugbǒ ɔ bǐ dégbédégbé ” é wu . ( 1 timɔtée 2 : 4 ) enɛ wu ɔ , é ɖò taji ɖɔ nǔ e mǐ ɖi nǔ na lɛ é ni jinjɔn nugbǒ biblu tɔn e sɔgbe é jí ."
ðó é kúnkplá gbɛ̀ mǐtɔn !
lee mǐ sixu jlɛ́ nǔ e mǐ ði nǔ na lɛ é dó biblu wu gbɔn é
"mǐ byɔ we ɖɔ a ni xà nùkanbyɔ ayizɛ́n e zɔn kpɔ́ kpo xota elɔ kpo lɛ é , bo ɖ’ayi xósin e biblu na nú ye é wu ."
"xà wemafɔ biblu tɔn e è ɖè lɛ é , lobo lin tamɛ kpɔ́n dó xósin lɛ jí ."
"enɛ gudo hǔn , kanbyɔ hwiɖée ɖɔ , ‘ nǔ e biblu ɔ ɖɔ dìn é jɛn sinsɛn ce ka nɔ kplɔ́n mɛ à ? ’"
azɔ̌ klewun enɛ sixu d’alɔ we bɔ a na jlɛ́ nǔ e a ɖi nǔ na lɛ é dó biblu wu .
é ka jló we bɔ a na jlɛ́ sinsɛn towe sín nùkplɔnmɛ ɖevo lɛ dó nǔ e biblu ɖɔ é wu à ?
xomɛ na hun kúnnuɖetɔ́ jehovah tɔn lɛ bɔ ye na d’alɔ we bonu a na gbéjé nugbǒ biblu tɔn e zawě é kpɔ́n .
etɛwu a ma ka na byɔ kúnnuɖetɔ́ lɛ ɖokpo ɖɔ é ni kplɔ́n biblu xá emi vɔ̌nu ǎ ?
alǒ a sixu yì tɛn ɛntɛnɛti tɔn mǐtɔn jw.org jí .
1 nùkanbyɔ : mɛ̌ ka nyí mawu ?
"xósin : jehovah , jezu sín tɔ́ , wɛ nyí mawu mavɔmavɔ kpo gbɛɖotɔ́ nǔbǐwukpétɔ́ e dá nǔ bǐ é kpo ."
nǔ e biblu ðɔ é :
"“ enyi mǐ ɖò ɖɛ xò dó ta mitɔn mɛ wɛ hweɖebǔnu ɔ , mǐ nɔ dokú nú mawu aklunɔ mǐtɔn jezu klisu sín tɔ́ . ” — kolosinu lɛ 1 : 3 ."
"“ aklunɔ mǐtɔn , mawu mǐtɔn , susu , yɛ̌yi kpo hlɔnhlɔn kpo jɛxa we , ɖó a bló nǔ bǐ . ” — nǔɖexlɛ́mɛ 4 : 11 ."
lɛ̌ kpɔ́n hlɔmanu lɛ 10 : 13 ; 1 timɔtée 1 : 17 .
2 nùkanbyɔ : mɛ̌ ka nyí jezu klisu ?
xósin : jezu wɛ nyí nukɔngbeví mawu tɔn .
"è dá jezu , hǔn é ɖó bǐbɛ̌ nɛ ."
jezu hwíhwɛ́ éɖée dó mawu glɔ bo nɔ wà jlǒ tɔn .
“ tɔ́ ɔ hugǎn mì . ” — jaan 14 : 28 .
"“ klisu ɔ , akpajlɛ mawu e è ma nɔ mɔ ǎ ɔ tɔn wɛ é nyí . nukɔngbeví wɛ é nyí , bo hugǎn nǔ e mawu bló lɛ bǐ . ” — kolosinu lɛ 1 : 15 ."
lɛ̌ kpɔ́n matie 26 : 39 ; 1 kɔlɛntinu lɛ 15 : 28 .
3 nùkanbyɔ : etɛ ka nyí gbigbɔ mímɛ́ ?
é nyí mɛɖé ǎ .
gbigbɔ mímɛ́ sixu gɔ́ ayi mɛ nú mɛ lɛ bo na hlɔnhlɔn ye .
"“ ee elizabɛti sè gbedómɛ mali tɔn lě é ɔ , vǐ e ɖò xò tɔn mɛ é danwǔ , bɔ [ gbigbɔ mímɛ́ ] gɔ́ ayi mɛ nú elizabɛti . ” — luki 1 : 41 ."
“ mi na mɔ acɛ yí hwenu e [ gbigbɔ mímɛ́ ] na jɛte wá mi jí é . ” — mɛsɛ́dó 1 : 8 .
lɛ̌ kpɔ́n bǐbɛ̌mɛ 1 : 2 ; mɛsɛ́dó 2 : 1 - 4 ; 10 : 38 .
4 nùkanbyɔ : etɛ ka nyí axɔsuɖuto mawu tɔn ?
xósin : axɔsuɖuto mawu tɔn nyí acɛkpikpa jixwé tɔn ɖé .
jezu wɛ nyí axɔsu nú axɔsuɖuto mawu tɔn .
"malin - malin mɛ ɔ , axɔsuɖuto enɛ na bló bɔ jlǒ mawu tɔn na nyí wiwa ɖò ayikúngban ɔ bǐ jí ."
bɔ é na ɖu axɔsu kaka sɔyi . ’ ” — nǔɖexlɛ́mɛ 11 : 15 .
"lɛ̌ kpɔ́n daniyɛli 2 : 44 ; matie 6 : 9 , 10 ."
5 nùkanbyɔ : mɛ ɖagbe lɛ bǐ wɛ nɔ yì jixwé à ?
xósin : eǒ .
"mawu cyan gbɛtɔ́ gbejinɔtɔ́ ɖé lɛ bɔ ye na yì jixwé , bɔ è nɔ ylɔ ye ɖɔ “ lɛngbɔhwan kpɛví . ”"
ye na nyí axɔsu bo na ɖu gǎn xá jezu dó gbɛtɔ́ lɛ jí .
"“ lɛngbɔhwan kpɛví , ma ɖi xɛsi ó , ɖó tɔ́ mitɔn jló ɖɔ mi ni ɖu axɔsu xá emi . ” — luki 12 : 32 ."
"“ ye na nyí vɔsanúxwlémawutɔ́ nú mawu kpo klisu kpo , bo na ɖu axɔsu xá klisu . ” — nǔɖexlɛ́mɛ 20 : 6 ."
"lɛ̌ kpɔ́n nǔɖexlɛ́mɛ 14 : 1 , 3 ."
6 nùkanbyɔ : etɛ ka nyí jlǒ mawu tɔn nú ayikúngban ɔ kpo gbɛtɔ́ lɛ kpo ?
"xósin : ðò axɔsuɖuto mawu tɔn glɔ ɔ , ayikúngban ɔ na huzu palaɖisi ɖé , bɔ gbɛtɔ́ gbejinɔtɔ́ lɛ na ɖu vivǐ lanmɛ syɛn hunsin ɖagbe , fífá mavɔmavɔ , kpo gbɛ̀ mavɔmavɔ kpo tɔn ."
"“ tò [ alǒ ayikúngban ] ɔ ka na nyí mɛ e nɔ sɔ́ yeɖée hwe lɛ tɔn , bɔ fífá ma ɖó dogbó e ye na mɔ ɔ , wɛ na nyí nǔ e na nɔ víví nú ye é . ” — ðɛhan 37 : 10 , 11 ."
"“ è na súnsún ɖasin bǐ sín nukún yetɔn mɛ ; kú sɔ́ na tíìn ǎ , aluwɛ sɔ́ na tíìn ǎ , alěnina sɔ́ na tíìn ǎ , wuvɛ̌ mimɔ sɔ́ na tíìn ǎ ; nǔ xóxó lɛ ko bú . ” — nǔɖexlɛ́mɛ 21 : 3 , 4 ."
lɛ̌ kpɔ́n ðɛhan 37 : 29 ; 2 piyɛ́ɛ 3 : 13 .
gbɛtɔ́ lɛ wɛ dó sinsɛn wá à ?
mɛðé lɛ lin ɖɔ gbɛtɔ́ lɛ wɛ dó sinsɛn xó wá ; mɛ ɖevo lɛ nɔ lin ɖɔ mawu nɔ zán sinsɛn dó d’alɔ gbɛtɔ́ lɛ bonu ye na sɛkpɔ ɛ .
etɛ a ka lin ?
"( jaki 1 : 27 ) sinsɛn mímɛ́ , alǒ sinsɛn nugbǒ ɔ , mawu gɔ́n wɛ é gosin ."
nǔ ðevo e biblu kplɔ́n mǐ lɛ é
"bonu sinsɛn ɖé na dó nyɔ́ mawu nukúnmɛ ɔ , é ɖó na jinjɔn nugbǒ biblu tɔn jí . — jaan 4 : 23 , 24 ."
"sinsɛn e jinjɔn linlin gbɛtɔ́ tɔn lɛ jí é nyí nǔ yayǎ . — maki 7 : 7 , 8 ."
dandan wɛ ɖɔ è ni nɔ sinsɛn ɖé mɛ à ?
etɛ ka nyí xósin towe ?
ɛɛn
eǒ
boya
"‘ mi nú mǐ na kpé nukún dó mǐɖée wu , bo na flɔ́ wanyiyi kpo ɖagbewiwa kpo sín zo dó lanmɛ nú mǐɖée ."
"( eblée lɛ 10 : 24 , 25 ) mawu jló ɖɔ mɛsɛntɔ́ emitɔn lɛ ni nɔ kpɔ́ bo nyí gbɛ̌ta e è bló tuto na é ɖé ."
sinsɛn e mawu yí gbè na é sín hagbɛ̌ lɛ nyí nɔvígbɛ́ ɖé gbɔn gbɛ̀ ɔ bǐ mɛ . — 1 piyɛ́ɛ 2 : 17 .
"nú a na ɖó mɔjɛmɛ d’eji hǔn , kpɔ́n wemata 15gɔ́ wema etɛ biblu ka kplɔ́n mɛ tawun ? tɔn , kúnnuɖetɔ́ jehovah tɔn lɛ wɛ ɖetɔ́n"
xà nǔ ðevo lɛ ðò ɛntɛnɛti jí
nùkanbyɔ biblu tɔn ðevo sín xósinla bible contient - elle les pensées de dieu ?
un j’ayǐ azɔn gègě cobɔ é wá kpa mì
mɛ e tɔn wɛ é : josef mutke
è jì mì ðò : 1953
tò ce : australie
tan ce : kannumɔ fɔtóo nùblibliwiwa tɔn lɛ kpinkpɔn tɔn
tɔ́ ce sɛ̀ tɛn sín allemagne wá yì australie ɖò 1949 .
"é wá azɔ̌ ba gbé ɖò azɔ̌xwé e nɔ kun dɔkun doglɔ tɔn lɛ é kpo ee nɔ bló zota ( groupes électrogènes ) lɛ é kpo , bo jɛ agban ɖó gletoxo victoria tɔn mɛ ."
"finɛ wɛ é da nɔ ce ɖè , bɔ ye jì mì ɖò 1953 ."
"xwè yɔywɛ ɖé gudo ɔ , nɔ ce jɛ biblu kplɔ́n xá kúnnuɖetɔ́ jehovah tɔn lɛ jí , bɔ nùkplɔnmɛ biblu tɔn lɛ ɖò nǔ e è dó dó ayi mɛ nú mì ɖò vǔ ce lɛ é mɛ ."
"amɔ̌ , tɔ́ ce nɔ mɔ sinsɛn ɖebǔ gbɔ ǎ ."
"é wá huzu adakaxotɔ́ , bo nɔ lɛ́ dó xɛsi mɛ , bɔ nɔ ce nɔ ɖi xɛsi n’i tawun ."
"nɔ ce ka kpò ɖò biblu ɔ kplɔ́n wɛ ɖò nǔglɔ , lobo wá yí wǎn nú nùkplɔnmɛ e ɖ’emɛ lɛ é ."
"enyi papa ce ma ɖò xwégbe ǎ ɔ , é nɔ má nǔ e é kplɔ́n lɛ é xá nɔví ce nyɔnu ɔ kpo nyì kpo ."
"é ɖɔ palaɖisi ayikúngban jí tɔn sɔgudo tɔn ɔ kpo awǎjijɛ e nugbodòdó biblu tɔn lɛ xwixwedó sixu hɛn wá nú mǐ é kpo sín xó nú mǐ . — ðɛhan 37 : 10 , 29 ; ezayíi 48 : 17 ."
"hwenu e un ɖó xwè 18 é ɔ , adakaxixo papa tɔn zɔ́n bɔ un gbɔ bo jɛ gbě ."
"un ɖi nǔ nú nǔ e nɔ ce kplɔ́n mì ɖò biblu mɛ lɛ é , amɔ̌ , ye ka xɔ akwɛ ɖò nukún ce mɛ ǎ ."
"enɛ wu ɔ , un xwedó nùkplɔnmɛ enɛ lɛ ǎ ."
un jɛ lɛtlikizɔ́ wà jí ɖò fí e è nɔ kun akán ɖè é ɖé .
"un ɖó xwè 20 é ɔ , un d’asì ."
"mǐ jì nukɔnví mǐtɔn e nyí nyɔnu é ɖò xwè atɔn gudo , bɔ un vɔ́ tamɛ lin kpɔ́n dó nǔ e ɖò taji ɖò gbɛzán ce mɛ é jí ."
"un tuùn ɖɔ biblu sixu d’alɔ xwédo mǐtɔn , enɛ wu wɛ un jɛ biblu kplɔ́n xá kúnnuɖetɔ́ jehovah tɔn ɖé jí ."
"amɔ̌ , asì ce gbɛ́ wǎn nú kúnnuɖetɔ́ lɛ tawun ."
"hwenu e un yì kplé yetɔn lɛ ɖokpo é ɔ , é sɔ́ nǔ wè ɖó te bo ɖɔ nyì ɖó na sɔ́ ɖokpo : jǒ biblu kplɔnkplɔn dó alǒ tɔ́n sín xwégbe ."
"un mɔ ɖɔ un kún kpé nùɖé wu ó , bo gbɔ bo yí gbè nú nǔ é byɔ mì é lobo jó kúnnuɖetɔ́ lɛ dó ."
é wá vɛ́ nú mì ɖò gudo mɛ ɖɔ un kún wà nǔ e sɔgbe bɔ un tuùn é ó .
"gbè ɖokpo ɔ , azɔ̌gbɛ́ ce lɛ xlɛ́ mì fɔtóo nùblibliwiwa tɔn lɛ ."
"é dɔn mì tawun bo lɛ́ xyɔwǔ nú mì , b’ɛ zɔ́n bɔ ayi ce dóhwɛ mì syɛnsyɛn ."
"un flín nǔ e un kplɔ́n ɖò biblu mɛ lɛ é , bo mɔ ɖɔ mawu na dɔn tó nú mì jɛn wɛ ."
"amɔ̌ , ee un fɔ́n bo ɖò ɖiɖe kwijikwiji lɛ kpɔ́n wɛ é ɔ , linlin e un ɖó dó fɔtóo nùblibliwiwa tɔn wu é wá ɖyɔ ."
un tlɛ wá huzu kannumɔ na .
"ðò xwè 20 e bɔ d’ewu lɛ é vlamɛ ɔ , un sɛyi zɔ bǐ nú nugbodòdó e nɔ ce kplɔ́n mì lɛ é ."
nǔ e un nɔ bɛ́ dó ayi mɛ lɛ é nɔ tɔ́n ɖò walɔ ce lɛ mɛ .
"xó gblégblé lɛ nɔ tɔ́n sín nu ce mɛ , bɔ un yí wǎn nú alisá gblégblé lɛ ."
un wá ɖó linlin agɔ dó xóɖóxámɛ wu .
"nyì kpo asì ce kpo kpó ɖò kpɔ́ có , un nɔ tɔ́n xá nyɔnu ɖevo lɛ ."
"un kpɔ́n nùkpɛ́n mɛ gbè ɖokpo bo ɖɔ nú nyiɖée ɖɔ , ‘ un gbɛ́ wǎn nú we . ’"
sísí e un nɔ ɖó nú nyiɖée ɔ wá bú bǐ bɔ nǔ nyiɖesunɔ tɔn sɔ́ nɔ nyɔ́ nukún ce mɛ ɖebǔ ǎ .
"alɔwliwli ce gbà , bɔ gbɛ̀ ce byɔ kɔ́blumanya mɛ ."
un wá xoɖɛ sɛ́dó jehovah kpo ayi ce bǐ kpo .
"un jó biblu kplɔnkplɔn dó é ɔ , xwè 20 ko wá yì có , un lɛ́vɔ bɛ́ ."
"tɔ́ ce ko kú hwenɛnu , bɔ nɔ ce ko bló baptɛm bo huzu kúnnuɖetɔ́ jehovah tɔn ."
lee un nɔ zán gbɛ̀ gbɔn é gbɔn vo tawun dó nugbodòdó biblu tɔn titewungbe lɛ .
"amɔ̌ dìn ɔ , un kudeji bo na ɖó vivo ayi mɛ tɔn e sín akpá biblu dó é ."
"un ɖɔ nú nyiɖée ɖɔ na bló bɔ xógbe e mɛ́ lɛ é na nɔ tɔ́n sín nu ce mɛ , bo kún sɔ́ na nɔ yawu sìn xomɛ ɖě ó ."
"un lɛ́vɔ wá gbeta ɔ kɔn bo na jó gbɛ̀ blíblí zinzan , akɔxixo , ahannudingan , kpo ajojija dó gǎn ce kpo dó ."
azɔ̌gbɛ́ ce lɛ mɔ nukúnnú jɛ nǔ e wu un jló na bló huzuhuzu kpligidi mɔhun lɛ é wu ǎ .
"ye nɔ sísɛ́ mì bonu má lɛ́ jɛ gbɛ̀ ce xóxó ɔ zán jí , kaka nú xwè atɔn ."
joe mǐtɔn xóxó ɔ ɖíe hǔn . ”
xógbe enɛ lɛ nɔ vɛ́ nú mì kpɔ́n !
hwɛhwɛ wɛ un nɔ mɔ ɖɔ é kún na kpa mì ó .
"fɔtóo nùblibliwiwa tɔn lɛ gɔ́ azɔ̌ ce mɛ , ɖò ɔdinatɛ́ɛ kpo wema lɛ kpo mɛ ."
"azɔ̌gbɛ́ ce lɛ ɖó aca bo nɔ sɛ́ fɔtóo jikwikwi tɔn lɛ dó yeɖée lɛ gbɔn ɔdinatɛ́ɛ yetɔn lɛ jí , lee un nɔ bló gbɔn ɖ’ayǐ é ."
"un ɖò tintɛnkpɔn wɛ bo sɔ́ na nyí kannumɔ na ǎ , amɔ̌ , é cí ɖɔ ye kanɖeji bo na zin mì dɛ́ jɛn wɛ ɖɔhun ."
un ba alɔdo kpo akɔnkpinkpan kpo ɖò mɛ e nɔ kplɔ́n biblu xá mì é gɔ́n .
é ɖótó mì kpo sɔxwixwe kpo hwenu e un ɖò xomɛ ɖɔ n’i wɛ é .
"é zán wemafɔ biblu tɔn tawun tawun ɖé lɛ , bo xlɛ́ mì lee un ma sɔ́ na nyí kannumɔ na ǎ gbɔn é , lobo dó wusyɛn lanmɛ nú mì ɖɔ má fɔ́n bo ɖò ɖɛ xò sɛ́dó jehovah wɛ bo nɔ byɔ alɔdo tɔn . — ðɛhan 119 : 37 ."
un ɖɔ nú azɔ̌gbɛ́ ce lɛ gbè ɖokpo ɖɔ un jló na mɔ ye .
"ee ye kplé é ɔ , un ɖɔ nú ye ɖɔ ye ni na biya sunnu wè e ɖɔ nú mǐ ɖɔ emi nyí ahannumunɔ ɖ’ayǐ lɛ é ."
ye bǐ súxó bo ɖɔ : “ a ma sixu ɖɔ mɔ̌ nɛ !
xwi ɖí wɛ mɛ enɛ lɛ ɖè bo sɔ́ na nyí kannumɔ na ǎ sín ! ”
"un yí gbè nú ye ɖɔ : “ nugbǒ wɛ , nǔ e wà wɛ nyì lɔ ɖè é nɛ . ”"
"bɛ́sín gbè nɛ gbè ɔ , ye mɔ nǔ jɛ wu ɖɔ un ɖò xwi ɖí wɛ bo kún sɔ́ na nyí kannumɔ nú fɔtóo nùblibliwiwa tɔn lɛ kpinkpɔn ó , lobɔ ye sɔ́ nɔ gbidi kɔ nú mì bonu ma lɛ́ jɛ gbɛ̀ ce xóxó ɔ zán jí ɖě ǎ ."
"é wá yá é ɔ , kpodo alɔdo ɖaxó jehovah tɔn kpo ɔ , un ɖu ɖò kannumɔ e un nyí nú fɔtóo nùblibliwiwa tɔn lɛ kpinkpɔn é jí ."
"ðò 1999 ɔ , un bló baptɛm bo huzu kúnnuɖetɔ́ jehovah tɔn , bɔ ali e hun nú mì azɔn wegɔ ɔ bonu má zán gbɛ̀ mímɛ́ , awǎjijɛ gbɛ̀ é sù nukún ce mɛ tawun ."
un mɔ nukúnnú jɛ nǔ e wu jehovah gbɛ́ wǎn nú nǔ e un yí wǎn na nú xwè mɔkpan lɛ é wu dìn lo .
"ðó é nyí tɔ́ wanyiyinɔ ɖé wutu ɔ , é jló na cyɔn alɔ jǐ ce ɖò nǔ e fɔtóo nùblibliwiwa tɔn lɛ kpinkpɔn nɔ hɛn gblé dó mɛ wu lɛ é sí ."
"xó nugbǒ tawun wɛ nùnywɛxó 3 : 5 , 6 ɖɔ !"
wemafɔ enɛ lɛ ɖɔ : “ ðeji dó mawu mavɔmavɔ wu kpo ayixa towe bǐ kpo . ma ganjɛ nùnywɛ hwiɖesunɔ tɔn wu ó .
"ba jlǒ mawu mavɔmavɔ tɔn ɖò nǔ e a nɔ wà lɛ bǐ mɛ ; enɛ ɔ , é na xlɛ́ ali we . ”"
"é nyí alɔ kɛɖɛ wɛ nugbodòdó biblu tɔn lɛ nɔ cyɔn mɛ jí ǎ , loɔ , ganjɛwu ɖuɖeji tɔn wɛ ye lɛ́vɔ nyí . — ðɛhan 1 : 1 - 3 ."
"ð’ayǐ ɔ , un gbɛ́ wǎn nú nyiɖée tawun , amɔ̌ dìn ɔ , un ɖó sísí mɛɖesunɔ tɔn kpo vivo ayi mɛ tɔn kpo ."
un nɔ zán gbɛ̀ mímɛ́ ɖé bo tuùn ɖɔ jehovah sɔ́ hwɛ kɛ mì bo lɛ́ ɖò gudo ce .
"ðò 2000 ɔ , un da karolin , nyɔnu klisanwun ɖɛkpɛɖɛkpɛ ɖé wɛ bo yí wǎn nú jehovah tawun nyì ɖɔhun ."
xwé mǐtɔn gbè nyí vivotínsá ɖé .
"wǔjɔmɛ ɖaxó ɖé wɛ é nyí nú mǐ , bɔ mǐ ɖò kplékplé klisanwun lɛ tɔn e mɛ́ bo ɖó wanyiyi , lobo gbɔn gbɛ̀ ɔ bǐ mɛ é ɖé mɛ ."
"enyi biblu ɔ gosin mawu gɔ́n dóó ɔ , é ɖó na xò nǔ ɖebǔ e na ba na sú kún tɔn dó é zlɛ à cé ?"
"biblu ɔ ɖesunɔ ɖɔ : “ gbehan nɔ xú , folowa nɔ mlú ɖa , amɔ̌ , xó e mawu mǐtɔn ɖɔ ɔ na nɔ ayǐ kaka sɔyi . ” — ezayíi 40 : 8 ."
xota ɖebɔdoɖewu elɔ lɛ kpi lee biblu ɔ xò nǔ gègě zlɛ gbɔn é sín tan .
fitɛ a ka sixu mɔ gbɔdónúmɛ ðè ?
no . 5 2016
lee mawu nɔ dó gbɔ nú mǐ gbɔn é 4
gbɔdónúmɛ ðò hwenu wuvɛ̌ tɔn lɛ mɛ 6
ði nǔ ye ðɔhun “ mawu mavɔmavɔ wɛ nɔ na ðuɖeji mɛ ” 9
davidi kpo goliyati kpo : nugbǒ jɛn tan yetɔn nyí à ? 13
biblu nɔ huzu gbɛzán mɛtɔnakpɔ̀ nɔ ðó mì bɔ un nɔ xò daka 14
xota e ðò akpà ɔ jí é | fitɛ a ka sixu mɔ gbɔdónúmɛ ðè ?
mǐ bǐ wɛ ðó hudo gbɔdónúmɛ tɔn
a flín hwenu e a ɖò kpɛví bo j’ayǐ é ɖé à ?
vlafo a gblewu dó alɔ alǒ mɔ́ koli .
a ka flín lee mamáa towe dó gbɔ nú we gbɔn é à ?
"boya é klɔ́ akpà ɔ , lobo bla nú we ."
"a y’avǐ , amɔ̌ , gbè fífá e é dó é kpo dɔn e é dɔn we dó wǔ é kpo zɔ́n bɔ a yawu mɔ hwiɖée mɛ ."
a ba gbɔdónúmɛ kpò ɖebǔ hwenɛnu ǎ .
"amɔ̌ , enyi mǐ ɖò mɛxo nyí wɛ ɔ , gbɛ̀ ɔ nɔ fɔ́n bo nɔ ɖò gɛ̌ dó d’eji wɛ ."
"tagba lɛ nɔ ɖò kpɔ́ sù d’eji wɛ , lobɔ gbɔdónúmɛ mimɔ nɔ ɖò wuvɛ̌ d’eji wɛ ."
é blawu ɖɔ é kún yá bonu akpà blabla ɖé kpo así kplá kɔ nú mɛ mamáa ɖé tɔn kpo ni ɖeɖɛ tagba mɛxohwenu tɔn lɛ ó .
kpɔ́ndéwú ɖé lɛ ɖíe .
azɔ̌ ka ko gblé dó we bɔ a sè wuvɛ̌ tɔn kpɔ́n à ?
"julian ɖɔ jí hwenu e azɔ̌ gblé dó emi é ɔ , emi flú bǐ ."
"‘ xwè mɔkpan nɛ un ko w’azɔ̌ syɛnsyɛn na nɛ , bɔ etɛwu azɔ̌xwé ɔ ka mɔ dìn ɖɔ nyì kún sɔ́ nyɔ́ zán ó ? ’"
vlafo alɔwliwli towe e gbà é zɔ́n bɔ a flú bǐ .
"raquel tinmɛ ɖɔ : “ hwenu e asú ce jó mì dó ajijimɛ ɖò sun 18 ɖíe é ɔ , wubla ɖaxó ɖé ɖí bú mì ."
é cí ɖɔ hǔn ce má ɖó wè wɛ ɖɔhun .
un sè wuvɛ̌ ɖò agbaza mɛ bo lɛ́ sè ɖò wanyiyi lixo .
xɛsi ɖi mì tawun . ”
"boya a ɖò azɔn syɛnsyɛn ɖé jɛ wɛ , b’ɛ ka ɖò nukúnmɛ na wɛ ganji ǎ ."
"hweɖelɛnu sixu wá sù bɔ lee nǔ cí nú tɔ́gbó jɔbu é cí mɔ̌ nú hwi lɔ , éyɛ na alě bo ɖɔ : “ é kpé mì lo !"
"( jɔbu 7 : 16 ) vlafo hwi lɔ ɖó linlin ɖokpo ɔ nya e nɔ nyí luis bo ko ɖó xwè hú 80 é ɖɔhun , é ɖɔ : “ hweɖelɛnu ɔ , un nɔ mɔ ɖɔ kú nɔte kpɔ́n wɛ jɛn un ɖè kpowun . ”"
abǐ vlafo mɛvívɛ́ towe ɖé wɛ kú bɔ a ɖó gbɔdónúmɛ sín hudo .
"robert ɖɔ : “ hwenu e jɔmɛhun ɖé gbà bɔ vǐ sunnu ce kú é ɔ , un sixu ɖi tlolo ǎ ."
"enɛ gudo ɔ , un wá jɛ wuvɛ̌ sè jí , wuvɛ̌ e biblu sɔ́ jlɛ́ dó hwǐ xò ayi mɛtɔn zlɛ ɖɔhun wu é wɛ un sè . ” — luki 2 : 35 ."
"robert , luis , raquel kpo julian kpo mɔ gbɔdónúmɛ ɖò ninɔmɛ wuvɛ̌ tɔn enɛ lɛ mɛ ."
ye mɔ mɛ e nyɔ́ hugǎn bo na dó gbɔ ɔ nú ye é : é sɔ́ nyí mɛ ɖevo zɛ mawu nǔbǐwukpétɔ́ ɔ wu ǎ .
nɛ̌ é ka nɔ dó gbɔ nú mɛ gbɔn ?
é ka na dó gbɔ nú hwi lɔmɔ̌ lee a ɖó hudo tɔn gbɔn é à ?
"é ɖò gaàn ɖɔ , enyi mǐ ba ɖɔ mawu ni dó gbɔ nú mǐ ɔ , mǐ ɖó na wà nùɖé ."
"enyi mǐ ma ko yì mɔ dotóo ɖé bo ɖɔ nǔ e ɖò mǐ wà wɛ é n’i ɖ’ayǐ ǎ ɔ , nɛ̌ é ka sixu d’alɔ mǐ gbɔn ?"
gbeyiɖɔ amɔsi kanbyɔ ɖɔ : “ mɛ wè nɔ zɔn yì fí ɖé ma ko ɖɔ ɖ’ayǐ à ? ”
"( amɔsi 3 : 3 ) enɛ wu ɔ , mawuxówema ɔ dó wusyɛn lanmɛ nú mǐ ɖɔ : “ mi sɛkpɔ mawu ; enɛ ɔ é na sɛkpɔ mi . ” — jaki 4 : 8 ."
nɛ̌ mǐ ka sixu kanɖeji ɖɔ mawu na sɛkpɔ mǐ gbɔn ?
"hwɛjijɔ nukɔntɔn ɔ wɛ nyí ɖɔ , é ɖɔ nú mǐ azɔn mɔkpan ɖɔ emi jló na d’alɔ mǐ ."
( kpɔ́n gbàví ɔ . )
"wegɔ ɔ , mǐ ɖó kúnnuɖenú ɖejid’ewu mɛ ɖěɖee mawu ko dó gbɔ na lɛ é tɔn , mɛ hwe mǐtɔn nu tɔn lɛ kpo hwexónu tɔn lɛ kpo tɔn ."
"awě xò axɔsu davidi lɔmɔ̌ , lee é nɔ xò mɛ gègě égbé bɔ ye nɔ ba alɔdo mawu tɔn gbɔn é ."
"é savo nú jehovah gbè ɖokpo ɖɔ : “ nú un súxó ylɔ we ɖɔ hwi ni wá dó alɔ mì hǔn , ɖǒtó mì . ”"
mawu ka sè à ?
ganji .
"davidi ɖɔ gɔ́ na ɖɔ : “ é nɔ gɔ́ alɔ nú mì ; xomɛ ɖò hunhun mì wɛ . ” — ðɛhan 28 : 2 , 7 ."
azɔ̌ e jezu nɔ wà ðò gbɔ didó nú mɛ e ðò aluwɛ mɛ lɛ é bǐ mɛ é
mawu jló ɖɔ jezu ni wà azɔ̌ taji ɖé ɖò gbɔ didó nú mɛ sín azɔ̌ ɔ mɛ .
"ðò azɔ̌ ɖěɖee mawu zɔ́n jezu lɛ é mɛ ɔ , jezu ɖó na “ hɛn sɔ mɛ e ɖò wuvɛ̌ mɔ wɛ ɖò ayi mɛ lɛ ” lobo “ dó wusyɛn lanmɛ [ alǒ dó gbɔ ] nú mɛ e ɖò aluwɛ mɛ lɛ . ”"
"( ezayíi 61 : 1 , 2 ) ði lee è ko ɖɔ ɖ’ayǐ gbɔn é ɔ , jezu sɔ́ ayi ɖó mɛ ɖěɖee “ agban kpinkpɛn hinhɛn cikɔ na lɛ é ” jí tawun . — matie 11 : 28 - 30 ."
"lee jezu dó gbɔ nú mɛ lɛ gbɔn é wɛ nyí ɖɔ é ɖè wě e nùnywɛ kpé lɛ é xá ye , é wà nǔ xá ye kpo xomɛnyínyɔ́ kpo , bo tlɛ lɛ́ gbɔ azɔn nú mɛ ɖò ninɔmɛ ɖé lɛ mɛ ."
"gudunɔ ɖé savo nú jezu gbè ɖokpo ɖɔ : “ nú é jló we ɔ , a hɛn ɔ , a na gbɔ azɔn nú mì . ”"
"nya ɔ sín nǔ blawu nú jezu b’ɛ ɖɔ : “ un jló , azɔn towe ni gbɔ . ”"
"( maki 1 : 40 , 41 ) bɔ gudunɔ ɔ sín azɔn gbɔ nugbǒ ."
"vǐ mawu tɔn ɔ sɔ́ ɖò ayikúngban jí bo na dó gbɔ nú mǐ tlɔlɔ ǎ có , tɔ́ tɔn jehovah “ mawu e nɔ dó gbɔ nú mɛ ɖò ali bǐ nu é ” kpó ɖò alɔdo mɛ e ɖò hudo mɛ lɛ é wɛ ."
( 2 kɔlɛntinu lɛ 1 : 3 ) lin tamɛ dó ali taji e nú mawu nɔ dó gbɔ nú mǐ ɖè é ɛnɛ elɔ lɛ jí .
biblu .
"“ nǔ e è ko wlan dó mawuxówema ɔ mɛ ɖ’ayǐ xóxó lɛ bǐ ɔ , è wlan ye , bo na dó kplɔ́n nǔ mǐ , bonu mǐ na ɖó nukún nǔ gbɔn sɔxwixwe kpo akɔnkpinkpan [ alǒ gbɔdónúmɛ ] e mawuxówema ɔ nɔ na mǐ ɔ kpo gblamɛ . ” — hlɔmanu lɛ 15 : 4 ."
gbigbɔ mímɛ́ mawu tɔn .
"jezu kú b’ɛ ɖó hwenu klewun ɖé gudo é ɔ , agun klisanwun tɔn ɔ blebu byɔ táan fífá tɔn ɖé mɛ ."
"ye nɔ “ ɖò sísí ɖó nú aklunɔ wɛ ɖò nǔwiwa yetɔn lɛ mɛ , ” bɔ ‘ gbigbɔ mímɛ́ gɔ́ alɔ nú ye ’ wutu wɛ ."
"( mɛsɛ́dó 9 : 31 ) gbigbɔ mímɛ́ , ee nyí hlɔnhlɔn e mawu nɔ dó w’azɔ̌ na é , ɖó agbɔ̌n tawun ."
"mawu hɛn ɔ , é na zán dó dó gbɔ nú mɛɖebǔ e ɖò ninɔmɛ ɖebǔ mɛ é ."
ðɛxixo .
"“ ado ma hu mi dó nǔ ɖebǔ wu ó , ” wɛ biblu ɖɔ nú mǐ ."
"loɔ , é ɖɔ : “ mi ni nɔ sɔ́ kúdónúmɛ sín ayixa dó xoɖɛ , bo byɔ nǔ e hudo mi lɛ mawu . enɛ ɔ , fífá mawu tɔn e hugǎn nukúnnúmɔjɛnǔmɛ gbɛtɔ́ tɔn bǐ ɔ na bló ayixa mitɔn kpodo linlin mitɔn lɛ kpo ɖó . ” — filipunu lɛ 4 : 6 , 7 ."
klisanwun hàtɔ́ mǐtɔn lɛ sixu nyí xɔ́ntɔn jɔ xɔ́ntɔn e gɔ́n mǐ na mɔ gbɔdónúmɛ ɖè lɛ é hwenu e mǐ ɖò ninɔmɛ syɛnsyɛn ɖé mɛ é .
mɛsɛ́dó pɔlu ɖɔ dó azɔ̌gbɛ́ tɔn lɛ wu ɖɔ “ ye dó wusyɛn lanmɛ nú [ emi ] ɖesu ” ɖò ‘ adǎngbomɛ kpo wuvɛ̌ lɛ kpo ’ hwenu . — kolosinu lɛ 4 : 11 ; 1 tɛsalonikinu lɛ 3 : 7 .
"amɔ̌ , a sixu ko ɖò kinkanbyɔ hwiɖée wɛ ɖɔ nǔ ka nɔ nyí mɔ̌ nugbǒ à jí ."
mi nú mǐ ni gbéjé kpɔ́ndéwú mɛ ɖěɖee mɔ tagba e xó mǐ ɖɔ ɖò xota nukɔntɔn ɔ mɛ lɛ é tɔn kpɔ́n .
"ye ɖɔhun ɔ , a sixu mɔ ɖɔ mawu kpó ɖò akpá wusyɛn dó lanmɛ nú mɛ tɔn elɔ e é dó é ɖè wɛ : “ un na dó gbɔ nú mi vǐnɔ ɖò gbɔ dó nú vǐ tɔn wɛ ɖɔhun . ” — ezayíi 66 : 13 ."
lee mǐ wà gbɔn bo tuùn ðɔ mawu jló na dó gbɔ nú mǐ é
“ hwɛ mawu mavɔmavɔ wɛ gɔ́ alɔ nú mì bo dó gbɔ nú mì . ” — ðɛhan 86 : 17 .
mi dó wusyɛn lanmɛ nú togun ce . ’ ” — ezayíi 40 : 1 .
“ mawu mavɔmavɔ ɖɔ : . . .
"‘ un na dó gbɔ nú mi vǐnɔ ɖò gbɔ dó nú vǐ tɔn wɛ ɖɔhun . ’ ” — ezayíi 66 : 12 , 13 ."
"“ nǔ nyɔ́ nú mɛ e ɖò aluwɛ mɛ lɛ , ɖó è na dó gbɔ nú ye . ” — matie 5 : 4 ."
"“ mi zlɔ́n nǔ e ɖò linkpɔ́n nyí nú mi wɛ lɛ bǐ sín agban ɖó jǐ [ mawu ] tɔn , ɖó é ɖò nukún kpé dó mi wu wɛ . ” — 1 piyɛ́ɛ 5 : 7 ."
gbɔdónúmɛ ðò hwenu wuvɛ̌ tɔn lɛ mɛ
"wuvɛ̌ ɔ , alɔkpa alɔkpa tɔn wɛ ɖè ."
"mǐ sixu ɖɔ xó dó bǐ xwii jí ɖò fí ǎ , amɔ̌ , mi nú mǐ ni gbéjé ɛnɛ e sín kpɔ́ndéwú mǐ na wá yì lɛ é kpɔ́n ."
ð’ayi lee mɛ e mɔ tagba vovo lɛ é mɔ gbɔdónúmɛ nugbǒ nugbǒ sín mawu gɔ́n gbɔn é wu .
azɔ̌mamɔ hwenu
"“ un tɛnkpɔn bo nɔ yí gbè nú azɔ̌ lɛ bǐ wìwá , bɔ mǐ nyì alɔ nú akwɛzinzan e ma ɖò dandan ǎ lɛ é bǐ . ” — jonathan"
seth * ɖɔ : “ nyì kpo asì ce kpo bǐ wɛ azɔ̌ gblé dó hwe ɖokpo ɔ nu . alɔ e è nɔ dó xwédo lɛ é kpo alɔnuzɔ́ táan klewun tɔn kpo ɖé lɛ jɛn mǐ kpɛnzɔn nú xwè wè .
"é sín enɛ wu bɔ asì ce flú bǐ , bɔ un mɔ ɖɔ un kún sɔ́ nyí nùɖewánu ó ."
“ nɛ̌ mǐ ka ɖí xwi xá gbɔn ?
priscilla nɔ flín xógbe jezu tɔn e ɖò matie 6 : 34 mɛ é éɖée hwɛhwɛ .
"é ɖɔ ɖɔ mǐ kún ɖó na lin sɔ e ja é kpɔ́n ó , ɖó ayǐhínhɔ́n ɖokpo ɖokpo ɖó tagba éɖesunɔ tɔn lɛ ."
ðɛ e priscilla nɔ xò kpo ayi bǐ kpo é nɔ na ɛ hlɔnhlɔn bonu é na kpó ɖò xwi ɖí wɛ .
ðɛhan 55 : 23 wɛ dó gbɔ nú nyɛ .
"ðɛhan wlantɔ́ ɔ ɖɔhun ɔ , un sɔ́ linlin ce lɛ bǐ dó alɔ mɛ nú jehovah bɔ un mɔ ɖɔ é d’alɔ mì nugbǒ ."
"un wá mɔ azɔ̌ dìn có , mǐ hɛn gbɛzán mǐtɔn bɔkun sɔgbe kpo wěɖexámɛ jezu tɔn e ɖò matie 6 : 20 - 22 mɛ é kpo ."
"hú bǐ ɔ , mǐ sɛkpɔ mawu bo lɛ́vɔ sɛkpɔ mǐɖée lɛ . ”"
"“ hwenu e xwédo mǐtɔn sín ajɔ̌ j’ayǐ é ɔ , ado hu mì dó sɔgudo wu tawun , ” wɛ jonathan ɖɔ ."
“ é sín akwɛyózó e ɖò tò ɔ mɛ é wu bɔ xwè 20 sín azɔ̌ syɛnsyɛn e mǐ wà é wá huzu nǔ yayǎ .
nyì kpo asì ce kpo jɛ jlɛ ɖɔ dó akwɛ wu jí .
"mǐ tlɛ sixu nya akwɛ dó xɔ nǔ ǎ , ɖó mǐ nɔ ɖi xɛsi ɖɔ mɛ e nɔ nya akwɛ nú mǐ lɛ é kún na yí gbè ó ."
“ amɔ̌ xó mawu tɔn kpo gbigbɔ tɔn kpo d’alɔ mǐ bɔ mǐ wá gbeta ɖagbe lɛ kɔn .
"un tɛnkpɔn bo nɔ yí gbè nú azɔ̌ lɛ bǐ wìwá , bɔ mǐ nyì alɔ nú akwɛzinzan e ma ɖò dandan ǎ lɛ é bǐ ."
"ðó mǐ nyí kúnnuɖetɔ́ jehovah tɔn wutu ɔ , nùɖitɔ́ hàtɔ́ mǐtɔn lɛ lɔ nɔ gɔ́ alɔ nú mǐ ."
"ye bló bɔ sísí mɛɖesunɔ tɔn mǐtɔn lɛ́ jɛji , bo d’alɔ mǐ hwenu e táan ɔ wá syɛn ɖesu é . ”"
hwenu e alɔwliwli ðé gbà é
"“ hwenu e asú ce jó mì dó ajijimɛ é ɔ , é dó akpà ayi ce bo lɛ́ ɖó akpɔ̀ nú mì ” wɛ raquel ɖɔ ."
“ aluwɛ aditi ɖé ɖí bú mì .
amɔ̌ un sɛkpɔ mawu bɔ é dó gbɔ nú mì .
fífá mawu tɔn nɔ cyɔn alɔ ayi ce jí hwenu e un nɔ sɛkpɔ ɛ ɖò ɖɛ mɛ ayihɔngbe ayihɔngbe é .
un mɔ ɖɔ é na fífá ayi ce .
"un hɛn xó e mɛsɛ́dó pɔlu ɖɔ ɖò hlɔmanu lɛ 12 : 21 mɛ é dó ayi mɛ , é ɖɔ : ‘ ma jó hwiɖée dó nú nǔnyanyawiwa ɖu ɖò jǐ towe ó ; é nyɔ́ wà ɔ , nɔ wà nǔ ɖagbe dó ɖu ɖò nǔ nyanya jí . ’"
“ hwenu e mǐ ɖó na ‘ hɛn nǔ bú ’ dó é ɖè . . . .
nǔ yɔyɔ̌ lɛ gbé nya wɛ un ɖè dìn . ” — raquel
“ xɔ́ntɔn vívɛ́ ɖé d’alɔ mì bɔ un mɔ ɖɔ un ɖó na yì nukɔn .
"wěɖexámɛ enɛ ɔ syɛn ɖesu , amɔ̌ , nǔ e sín hudo un ɖó é nɛ ."
nǔ yɔyɔ̌ lɛ gbé nya wɛ un ɖè dìn . ”
"“ hwenu e alɔwliwli towe gbà é ɔ , a ɖó hudo gudo nɔ nú mɛ tɔn , ” wɛ elizabeth ɖɔ ."
“ un ɖó xɔ́ntɔn vívɛ́ e nɔ gudo nú mì mɔ̌ é .
"é y’avǐ xá mì , dó gbɔ nú mì , lobo bló bɔ un mɔ ɖɔ wǎn yí mì tawun ."
un kudeji ɖɔ jehovah zán ɛ dó na fífá ayi ce . ”
azɔn kpo kpikpò kpo hwenu
"“ enyi un xoɖɛ sɛ́dó mawu gudo ɔ , un nɔ mɔ bɔ gbigbɔ tɔn nɔ na hlɔnhlɔn mì . ” — luis"
"luis e xó mì ɖɔ ɖò xota nukɔntɔn ɔ mɛ é nɔ jɛ hǔnzɔn baɖabaɖa ɖé , bɔ kú ko hwɛ́n wǎn dó è azɔn wè ."
"dìn ɔ , é ɖó na nɔ nɔ jɔhɔn oxygène nu nú ganxixo 16 gbè ɖokpo ."
é ɖɔ : “ un nɔ xoɖɛ sɛ́dó jehovah hwɛhwɛ .
"bɔ enyi un xoɖɛ sɛ́dó mawu gudo ɔ , un nɔ mɔ bɔ gbigbɔ tɔn nɔ na hlɔnhlɔn mì ."
"ðɛxixo nɔ na mì akɔnkpinkpan bonu má kpó ɖò nukɔn yì wɛ , ɖó un ɖi nǔ n’i bo lɛ́ tuùn ɖɔ é ɖò nukún kpé dó wǔ’ye wɛ . ”"
"“ un nɔ jló na wà nǔ gègě , amɔ̌ , un sixu ǎ , ” wɛ petra e ko ɖó xwè hú 80 é ɖɔ ."
“ mɔ e un mɔ ɖɔ hlɔnhlɔn ce ɖò ɖiɖekpo wɛ é vɛwǔ nú mì tawun .
gǎn vɔ ɖò wǔ’ye bǐ bɔ un kpò nú atínkɛ́n kɛɖɛ .
"hwɛhwɛ wɛ un nɔ flín lee jezu byɔ tɔ́ tɔn ɖɔ nú é nyɔ́ bló hǔn , é ni sɛ̀ wuvɛ̌ ɖé dó zɔ nú emi é ."
"amɔ̌ , jehovah na hlɔnhlɔn jezu , lobɔ é ka na hlɔnhlɔn nyì lɔmɔ̌ ."
ðɛxixo wɛ nyí amasin e un nɔ nu ayihɔngbe ayihɔngbe é .
"enyi un ɖɔ xó nú mawu gudo ɔ , un nɔ mɔ nyiɖée mɛ ganji . ” — matie 26 : 39 ."
"nǔ cí mɔ̌ nú julian lɔmɔ̌ , éyɛ ko ɖò xwi ɖí xá azɔn syɛnsyɛn e nɔ hu agbaza sín wǔjɔnú ɖé lɛ é ɖé wɛ sín ɖibla yì xwè 30 ɖíe ."
"“ sékunɔ sín kɛkɛ wɛ un ko sɔ́ dó ɖyɔ azɔ̌gán sín fɔtɛyi na , ” wɛ é ɖɔ ."
“ amɔ̌ gbɛ̀ ce kpɔ́n te tawun dìn ɖó un nɔ zán dó mɛ ɖevo lɛ tamɛ wutu .
"nùnamɛ sixu ɖè wuvɛ̌ mǐtɔn kpò , bɔ akpá e jehovah dó ɖɔ emi na na mǐ hlɔnhlɔn hwenu e mǐ ɖó hudo tɔn é ɔ , é nɔ ɖè jɛn wɛ ."
"pɔlu ɖɔhun ɔ , un sixu ɖɔ nugbǒ ɖɔ : “ mɛ e nɔ na hlɔnhlɔn mì ɔ wɛ nɔ zɔ́n , bɔ un nɔ sixu kpé nǔ enɛ lɛ bǐ wu . ’ ” — filipunu lɛ 4 : 13 ."
hwenu e mɛ kú nú mɛ é
"“ hwenu e tɔ́ ce kú ɖò alitawovi ɖé mɛ é ɔ , un sixu ɖi hwɛ̌ ǎ , ” wɛ antonio ɖɔ ."
"“ acɛ tawun wɛ è gbà wǔ tɔn , ɖó afɔ tɔn zɔn wɛ é ɖè kpowun bo ɖò yiyi wɛ bɔ è wá xóblí ."
"amɔ̌ , nùɖé ɖè bonu un sixu wà ǎ ."
é nɔ komáa mɛ nú azǎn atɔ́ɔ́n cobo wá nyí matíìntɔ́ .
"un tɛnkpɔn bo ɖu ɖò nyiɖée jí lobo y’avǐ ɖò nɔ ce nukúnmɛ ǎ , amɔ̌ , ee un wá ɖò nyiɖokpo é ɔ , un y’avǐ tawun ."
‘ etɛwu ?
etɛwu ? ’ wɛ un nɔ fɔ́n bo nɔ ɖò kinkanbyɔ nyiɖée wɛ .
"“ ðò táan baɖabaɖa enɛ lɛ mɛ ɔ , un nɔ ɖò byɔbyɔ jehovah wɛ ɖɔ é ni na mì fífá bo d’alɔ mì bonu má ɖu ɖò nyiɖée jí ."
"kpɛɖé kpɛɖé ɔ , un wá mɔ nyiɖée mɛ ."
un flín ɖɔ biblu tinmɛ ɖɔ ɖɔ ‘ nǔmaɖónukún lɛ ’ sixu gbò mǐ mɛ ɖebǔ .
"ðó mawu sixu ɖ’adingban ǎ wutu ɔ , un kudeji ɖɔ un na lɛ́vɔ wá mɔ tɔ́ ce ɖò fínfɔ́n sín kú hwenu . ” — nùnywɛtɔ́xó 9 : 11 , nwt ; jaan 11 : 25 ; titu 1 : 2 ."
"“ vǐ sunnu mǐtɔn kú hwenu e jɔmɛhun ɔ gbà é có , mǐ zán hwenu awǎjijɛ tɔn gègě ɖó kpɔ́ bo kpó ɖò flínflín wɛ . ” — robert"
robert e xó mǐ ɖɔ ɖò xota nukɔntɔn ɔ mɛ é lɔmɔ̌ ɖó linlin mɔhun lɛ .
"é ɖɔ : “ nyì kpo asì ce kpo mɔ fífá e xó è ɖɔ ɖò filipunu lɛ 4 : 6 , 7 mɛ é ."
ðɛ e mǐ nɔ xò sɛ́dó jehovah lɛ é wɛ nɔ na fífá enɛ mǐ .
"vǐ sunnu mǐtɔn kú hwenu e jɔmɛhun ɔ gbà é có , mǐ zán hwenu awǎjijɛ tɔn gègě ɖó kpɔ́ bo kpó ɖò flínflín wɛ ."
mǐ nɔ tɛnkpɔn bo nɔ sɔ́ ayi mǐtɔn bǐ ɖó nǔ enɛ lɛ jí .
"“ hwenu e kúnnuɖetɔ́ hàtɔ́ mǐtɔn lɛ ɖɔ ɖɔ emi mɔ mǐ ɖò telée mɛ bɔ mǐ vo ɖò mǐɖée mɛ bo tinmɛ nùɖiɖi mǐtɔn é ɔ , mǐ ɖɔ nú ye ɖɔ ɖɛ tobutobu e è xò dó ta mǐtɔn mɛ lɛ é wɛ zɔ́n ."
gbɔdónúmɛ sín xó maxamaxa e ye ɖɔ lɛ é xlɛ́ mì céɖécéɖé ɖɔ jehovah ɖò gudo mǐtɔn . ”
"ði lee kpɔ́ndéwú e wá yì lɛ é xlɛ́ gbɔn é ɔ , mawu sixu dó gbɔ nú mɛ e ɖò tagba kpo wuvɛ̌ tɛnmɛ tɛnmɛ lɛ kpo mɔ wɛ é ."
hwɛ ka lo ?
"enyi a na bo mɔ tagba ɖebǔ ɖò gbɛzán towe mɛ ɔ , gbɔdónúmɛ e na d’alɔ we bɔ a na xò hwenu vɛwǔ enɛ lɛ zlɛ é tíìn . * enɛ wu ɔ , aniwu a ma ka na byɔ alɔdo jehovah tɔn ǎ ?"
é wɛ nyí “ mawu e nɔ dó gbɔ nú mɛ ɖò ali bǐ nu é . ” — 2 kɔlɛntinu lɛ 1 : 3 .
"enyi a ba ɖɔ è ni d’alɔ we bonu a na sɛkpɔ mawu b’ɛ na dó gbɔ nú we hǔn , kɛnklɛn mɔ kúnnuɖetɔ́ jehovah tɔn e ɖò xá towe mɛ lɛ é alǒ wlǎn wema sɛ́dó alaxɔ e sɛkpɔ we é ɖé ."
ði nǔ ye ðɔhun | davidi
“ mawu mavɔmavɔ wɛ nɔ na ðuɖeji mɛ ”
"davidi nya éɖée wún , ɖó sɔja e kanwezun gbligbli bo gbɔn wǔ tɔn lɛ é wutu ."
xɛsi ɖaxó ɖé jí wɛ ye ɖè hwenu e ye hɔn sín fí e fun ahwan ɖè wɛ ye ɖè é .
etɛ ka dó xɛsi ye sɔmɔ̌ ?
azɔn mɔkpan wɛ davidi na ko sè bɔ ye na ɖò xókwin ɖokpo ɔ vɔ́ ɖɔ wɛ kpo xomɛsin kpo .
nya ɖé sín nyikɔ wɛ .
"nya ɔ ɖesu nɛ ɖò te jaguda ɖò tɔdo ɔ mɛ nɛ , vlafo davidi ko mɔ mɛɖé bɔ é d’agba sɔmɔ̌ kpɔ́n ǎ ."
goliyati wɛ !
davidi mɔ nǔ e wu sɔja lɛ ɖi xɛsi n’i é lo : agba wɛ é dó ǎ mɛ́ɛ́ !
"amɔ̌ , é sɔ́ ahwannú ɖesu , é lɛ́ d’agba tawun lobo lɛ́ tuùn ahwanfunfun sín wě ."
goliyati gblɔ́n adǎn kpo xósusu kpo .
dǒ nukún xósusu tɔn e ɖò nǔ ɖɔ gbɔn só lɛ mɛ wɛ hwenu e é ɖò ahwankpá izlayɛli - ví lɛ tɔn kpo axɔsu yetɔn sawulu kpo sɛkpɔ wɛ é mɛ kpɔ́n .
"é gla kaka bo nyì gbehwan sɛ́dó izlayɛli - ví lɛ bo ɖɔ ye ni sɛ́ mɛ ɖokpo dó bonu emi kpo mɛ ɔ kpo na kpé hun , lé emi na ɖu ɖò ahwan ɔ jí ɖò cɛju mɛ ! — 1 samuwɛli 17 : 4 - 10 ."
izlayɛli - ví lɛ ɖi xɛsi .
axɔsu sawulu lɔmɔ̌ ɖi xɛsi .
"davidi sè xó ɔ , bo sè ɖɔ é ko ɖò mɔ̌ sín sun ɖokpo jɛji ɖíe ."
"ahwankpá filisitɛ́ɛn lɛ tɔn kpo izlayɛli - ví lɛ tɔn kpo kpannukɔn yeɖée bɔ ɖěwagbɛn hán , bɔ goliyati nɔ ɖò slamɛ ɖɔ ye wu wɛ ayihɔngbe ayihɔngbe ."
davidi byɔ linkpɔ́n mɛ .
"dǒ nukún mɛ bo kpɔ́n lee axɔsu izlayɛli tɔn kpo sɔja tɔn lɛ kpo , kaka jɛ davidi sín fofó atɔn jí ɖò xɛsi ɖi wɛ gbɔn é ; nǔ nɛ hu winnya kpɔ́n !"
"ðò davidi sín nukúnmɛ ɔ , enyi ahwankpá izlayɛli tɔn kɛɖɛ wɛ goliyati pagáwùn enɛ dó winnya ǎ , é lɛ́ ɖò jehovah mawu izlayɛli tɔn zun wɛ tawun !"
"amɔ̌ , etɛ davidi mɛ e nyí yɔkpɔvu é ka sixu wà dìn ?"
etɛ nùɖiɖi e davidi ɖó é ka sixu kplɔ́n mǐ ɖò égbé ? — 1 samuwɛli 17 : 11 - 14 .
“ kɔn ami dó ta n’i bo sɔ́ ɛ axɔsu ”
mi nú mǐ ni lɛkɔ yì gudo kpɛɖé .
gbadanu ko sù bɔ davidi ɖò nukún kpé dó tɔ́ tɔn sín lɛngbɔ̌ lɛ wu wɛ ɖò sókan mɛ ɖò bɛteleyɛmu kpá .
"é nyɔ́ ɖɛkpɛ tawun , é cí ɖɔ é kpó ɖò winnyawinnya mɛ ɖɔhun , bo lɛ́ bí ."
é nɔ zán gbɔjɛ hwenu tɔn lɛ dó xò agidigbo na .
"lee nùɖíɖó mawu tɔn lɛ nyɔ́ ɖɛkpɛ gbɔn é kpinkpɔn nɔ dó wusyɛn lanmɛ n’i , lobɔ nǔwukpikpé nùxixo tɔn e é ɖó é lɛ́ kpɔ́n te d’eji kpɛɖé kpɛɖé , ɖó é zán hwenu gègě dó xò na kpo awǎjijɛ kpo wutu ."
"amɔ̌ ɖò gbadanu e xó ɖɔ wɛ è ɖè é ɔ , è ylɔ davidi ."
tɔ́ tɔn jló na mɔ ɛ dìn tlolo . — 1 samuwɛli 16 : 12 .
é mɔ bɔ tɔ́ tɔn jɛsée ɖò xó ɖɔ xá nya e ko kpò tawun é ɖé wɛ .
gbeyiɖɔ gbejinɔtɔ́ samuwɛli wɛ .
jehovah sɛ́ ɛ dó bonu é na kɔn ami dó ta nú vǐ sunnu jɛsée tɔn lɛ ɖokpo bonu é na nyí izlayɛli xɔsu e na bɔ d’ewu é !
"samuwɛli ko mɔ davidi sín fofó tɛnwe lɛ , amɔ̌ jehovah ka xlɛ́ samuwɛli nyì wɛn ɖɔ emi kún sɔ́ ye mɛ ɖě ó ."
"loɔ , ee davidi wá é ɔ , jehovah ɖɔ nú samuwɛli ɖɔ : “ kɔn ami dó ta n’i bo sɔ́ ɛ axɔsu . ”"
"ðò davidi sín fofó lɛ bǐ nukúnmɛ ɔ , samuwɛli hun lanzo e mɛ ami bunɔ ɔ ɖè é , bo kɔn ɖě dó ta nú davidi ."
"davidi sín gbɛ̀ gbɔn vo bǐ sésé , ee è kɔn ami dó ta n’i gudo é ."
"biblu ɖɔ : “ [ gbigbɔ ] mawu mavɔmavɔ tɔn wá davidi jí gbè enɛ gbè , bo nɔ jǐ tɔn kaka sɔyi . ” — 1 samuwɛli 16 : 1 , 5 - 11 , 13 ."
"kpo mɛɖesɔhwe kpo ɔ , davidi sɔ́ ɖuɖeji e é ɖó dó gběkanlin lɛ jí é sín susu jó nú jehovah"
acɛkpikpa ka jɛ davidi jló jí zɛ̌nzɛ̌n wɛ à ?
"eǒ , é víví n’i bɔ é nɔte kaka jɛ hwenu e gbigbɔ jehovah tɔn ɖɔ n’i ɖɔ gan e mɛ é na jɛ azɔ̌ ɖaxó enɛ wu dó é xò é ."
"ðò avla enɛ mɛ ɔ , é kpó ɖò lɛngbɔnyitɔ́ sín azɔ̌ tɔn wà wɛ ."
"azɔ̌ ɖé wɛ bɔ é zé éɖée bǐ jó na , bo nɔ lɛ́ wá kpo adɔgbigbo kpo ."
kinnikinni ɖé kpo lɔnmɔ ɖé kpo wá doya nú tɔ́ tɔn sín lɛngbɔhwan azɔn wè .
"é nyí zɔga kɛɖɛ wɛ davidi nɔ nɔ bo na tɛnkpɔn bo hu kanlin nǔwliɖutɔ́ enɛ lɛ kpowun ǎ , loɔ , é nɔ lɛ́ bɛ́ wezun jɛ ye gudo bo na dó jɛhun dó tɔ́ tɔn sín lɛngbɔ̌ ɖěɖee ɖò axɔ nú lɛ é jí ."
"hweɖenu ɔ , è lɛ́vɔ ylɔ davidi ɖevo ."
lee davidi nɔ wà nǔ gbɔn é jɛ axɔsu sawulu tó mɛ .
"sawulu kpó ɖò ahwanfuntɔ́ hlɔnhlɔnnɔ nyí wɛ có , é ba fɛ́nú jehovah tɔn kpò , ɖó é tlitó nú mawu wutu ."
"jehovah ɖè gbigbɔ tɔn sín sawulu jí , enɛ wu ɔ , gbigbɔ nyanya ɖé nɔ wá jǐ tɔn hwɛhwɛ , bɔ é nɔ ɖò xomɛsin jí , nɔ vɛ nǔ dó mɛ , lobo nɔ lɛ́ nylahun ."
"enyi gbigbɔ nyanya enɛ wá sawulu jí ɔ , nǔ ɖokpo e sixu zɔ́n bɔ é mɔ kɔ dó sà fún é wɛ nyí nùxixo ."
sawulu sín mɛɖé lɛ ko sè xó dó davidi wu ɖɔ é nyí nùxotɔ́ ɖé bo lɛ́ nyí ahwanfuntɔ́ ɖé .
"enɛ wu ɔ , è ylɔ davidi wá , bɔ ɖò malin - malin mɛ ɔ , é huzu ɖokpo ɖò mɛ e nɔ xò nǔ ɖò sawulu sín hɔnmɛ lɛ é mɛ , bo nɔ lɛ́ hɛn ahwanfunnu nú axɔsu ɔ . — 1 samuwɛli 15 : 26 - 29 ; 16 : 14 - 23 ."
lee davidi ɖè nùɖiɖi xlɛ́ ɖò ninɔmɛ enɛ lɛ mɛ gbɔn é sixu kplɔ́n nǔ gègě mɛ winnyawinnya lɛ .
ðǒ ayi wu ɖɔ é zán vivo hwenu tɔn lɛ dó nya nǔ ɖěɖee na zɔ́n bɔ é kpo jehovah kpo na vɛ́ lɛ é sín gbě .
"gɔ́ na ɔ , é xwè sɔ bo kplɔ́n nǔ ɖěɖee sixu zɔ́n bɔ é na kpéwú bo w’azɔ̌ nú mɛ ɖevo lɛ é ."
"amɔ̌ , ee ɖò taji hú bǐ é wɛ nyí ɖɔ é xwedó alixlɛ́mɛ gbigbɔ jehovah tɔn tɔn ."
nùkplɔnmɛ titewungbe ɖé wɛ nyí enɛ nú mǐ mɛ bǐ ! — nùnywɛtɔ́xó 12 : 1 .
“ mɛ ðokpo ma ði xɛsi nú nya filisitɛ́ɛn enɛ ɔ ó ”
"hwenu e davidi ɖò azɔ̌ wà nú sawulu wɛ é ɔ , é nɔ lɛkɔ wá yì tɔ́ tɔn sín lɛngbɔ̌ lɛ kɔn hwɛhwɛ , bo nɔ xɔ azǎn hweɖelɛnu ɖò dɔ̌n ."
hwe enɛ lɛ ɖokpo nu wɛ jɛsée sɛ́ davidi dó bonu é na yì ba fofó tɔn atɔn e ɖò ahwangɔnu sawulu tɔn mɛ lɛ é kpɔ́n .
"davidi setónú , bo dó nùɖuɖu gban nú fofó tɔn lɛ , lobo tunta tɔdo elah tɔn ( tɔdo telebɛntitín tɔn ) mɛ ."
"ee é wá é ɔ , wǔ kú i hwenu e é mɔ ahwangɔnu wè lɛ ɖò ninɔmɛ e xó mǐ ɖɔ ɖò bǐbɛ̌mɛ xota elɔ tɔn é mɛ é ."
"ye kpannukɔn yeɖée ɖò tɔdo gblɛlɛ enɛ ɔ sín akpáxwé wè lɛ . — 1 samuwɛli 17 : 1 - 3 , 15 - 19 ."
davidi sixu yí gbè nú nǔ enɛ ɔ ǎ .
"nɛ̌ ahwangɔnu jehovah mawu gbɛɖe ɔ tɔn ka sixu ɖi xɛsi bo hɔn ɖò gbɛtɔ́ yayǎ , pagáwùn ɖé kpowun sín nukɔn gbɔn ?"
"davidi mɔ ɖɔ adǎn e goliyati gblɔ́n é ɔ , jehovah wɛ é zun tlɔlɔ ."
"enɛ wu ɔ , é jɛ xó ɖɔ nú sɔja lɛ dó lee è sixu ɖu ɖò goliyati jí gbɔn é wu jí ."
"ðò malin - malin mɛ ɔ , eliavu , davidi sín fofó ɖaxó ɔ sè xó e ɖɔ wɛ é ɖè é ."
"é bɛ́ adǎn dó nɔví tɔn kpɛví ɔ jí syɛnsyɛn , bo dóhwɛ ɛ ɖɔ lee è ɖò ahwan ɔ fun gbɔn wɛ é kpɔ́n gbé wɛ é tɔ́n ."
"amɔ̌ , davidi yí gbè n’i ɖɔ : “ etɛ un ka wà nyì dò dìn ?"
nǔ wɛ un kanbyɔ kpowun à cé ? ”
"enɛ gudo ɔ , é lɛ́ jɛ lee è na ɖu ɖò goliyati jí gbɔn é sín xó ɖɔ jí kpo jiɖiɖe kpo , kaka bɔ mɛɖé wá yì ɖɔ xó tɔn lɛ nú axɔsu sawulu ."
axɔsu ɔ ɖegbe ɖɔ è ni kplá davidi wá nukɔn emitɔn . — 1 samuwɛli 17 : 23 - 31 .
davidi ɖɔ xó elɔ lɛ e dó wusyɛn lanmɛ nú mɛ é nú axɔsu ɔ dó goliyati wu : “ mɛ ɖokpo ma ɖi xɛsi nú nya filisitɛ́ɛn enɛ ɔ ó . ”
sawulu kpo mɛ tɔn lɛ kpo ɖi xɛsi nú goliyati nugbǒ .
"vlafo ye na ko zé yeɖée jlɛ dó nya jinganjingan enɛ wu , bo na ko mɔ ɖɔ akɔ́nnú jɛn emi wá nú nya ɔ ."
ye na ko lin ɖɔ ahwanfuntɔ́ jinganjingan enɛ na wà nǔ emitɔn blewun .
"amɔ̌ , davidi ka lin nǔ gbɔn mɔ̌ ǎ ."
"lee mǐ na wá mɔ gbɔn é ɔ , linlin vo sésé wɛ é ɖó dó ninɔmɛ ɔ wu ."
"enɛ wu ɔ , é ɖɔ emiɖesu na yì kpé hun xá goliyati . — 1 samuwɛli 17 : 32 ."
"sawulu ka ɖɔ n’i ɖɔ : “ a sixu kpé hun xá filisitɛ́ɛn enɛ ɔ ǎ , ɖó yɔkpɔvu wɛ nú we , éyɛ ka ko ɖò ahwan mɛ sín vǔ . ”"
davidi ka kpò ɖò yɔkpɔvu nugbǒ à ?
"eǒ , amɔ̌ , é kpó ɖò vǔ nú ahwanfunfun , bɔ é sixu ko hwɛ́n yɔkpɔvu ɖò nukúnmɛ ."
"é ɖò mɔ̌ có , è ko tuùn davidi ɖi ahwanfuntɔ́ titewungbe ɖé , bɔ é na ko ɖò mɛxo nyí wɛ ɖò hwenɛnu . — 1 samuwɛli 16 : 18 ; 17 : 33 ."
davidi kpi nǔ e é jlɛ xá kinnikinni kpo lɔnmɔ kpo é sín tan dó na jiɖe sawulu .
gò yí wɛ é ɖè à ?
eǒ .
davidi tuùn nǔ e wu é ɖu ɖò ahwan enɛ lɛ jí é .
"é ɖɔ : “ mawu e nɔ hwlɛn mì sín kinnikinni fɛn mɛ , bo nɔ hwlɛn mì sín lɔnmɔ fɛn mɛ ɔ na hwlɛn mì sín filisitɛ́ɛn enɛ sí . ”"
"sawulu wá jó gbè lo , bo ɖɔ : “ bo yì ! mawu mavɔmavɔ ni nɔ kpɔ́ xá wè . ” — 1 samuwɛli 17 : 37 ."
a jló na ɖi nǔ davidi ɖɔhun à ?
ð’ayi wu ɖɔ nùɖiɖi davidi tɔn kún nyí jlǒ sín linlin ɖé kpowun ó .
é ɖi nǔ nú mawu tɔn ɖó nǔ e é tuùn é kpo nǔ e é mɔ kpɔ́n lɛ é kpo wutu .
é tuùn ɖɔ jehovah nyí mɛɖé bo nɔ cyɔn alɔ mɛ jí kpo wanyiyi kpo bo nɔ lɛ́ ɖè akpá e é dó lɛ é .
"enyi mǐ jló na ɖó nùɖiɖi mɔhun ɔ , mǐ ɖó na kpó ɖò nǔ kplɔ́n wɛ dó mawu e xó biblu ɖɔ é wu ."
"hwenu e mǐ na ɖò gbɛ̀ zán sɔgbe xá nǔ e mǐ kplɔ́n lɛ é wɛ é ɔ , mǐ na mɔ ɖɔ nǔ ɖagbe e mɛ é na tɔ́n kɔ dó é na hɛn nùɖiɖi mǐ lɔmɔ̌ tɔn lidǒ . — eblée lɛ 11 : 1 ."
“ mawu mavɔmavɔ na jó wè nú mì égbé ”
"jɛ nukɔn hwɛ̌ ɔ , sawulu tɛnkpɔn bo na fɔ ahwanwu éɖesu tɔn lɛ dó nú davidi ."
"ahwanwu enɛ lɛ na ko cí goliyati tɔn ɖɔhun bɔ è sɔ́ ganvɔ dó bló na , bɔ awu ɖaxó e cí hwevízá ɖɔhun é lɔ na ko ɖ’emɛ ."
"amɔ̌ , ee davidi tɛnkpɔn bo na ɖi zɔnlin ɖò ahwanwu ɖaxó kpinkpɛn enɛ mɛ é ɔ , é wá mɔ ɖɔ é kún na w’azɔ̌ nú emi ó ."
"é ko kplɔ́n ahwanfunfun sɔja lɛ ɖɔhun ɖ’ayǐ ǎ , enɛ wu ɔ , ahwanwu didó ko má ɛ ǎ , ɖò taji ɔ , ahwanwu sawulu e nyí mɛ bo hú ta ga mɛ bǐ ɖò akɔta izlayɛli tɔn mɛ é tɔn ! ( 1 samuwɛli 9 : 2 ) é ɖè bǐ ɖ’ayǐ , bo sɔ́ nǔ e é ko nɔ dó é , é wɛ nyí nǔ e lɛngbɔnyitɔ́ ɖé nɔ dó dó cyɔn alɔ lɛngbɔhwan tɔn jí é . — 1 samuwɛli 17 : 38 - 40 ."
"davidi dó lɛngbɔnyitɔ́ sín nǔ tɔn lɛ , bo sɔ́ glo ɖé kplá , lobo lɛ́ sɔ́ klohwán ɖé ."
"égbé ɔ , klohwán sixu nɔ ma hwɛ́n nùɖé , amɔ̌ hwenɛnu ɔ , alyannu titewungbe ɖé wɛ ."
"alyannu titewungbe lɛngbɔnyitɔ́ tɔn enɛ ɔ , akpò kpɛví ɖé wɛ bɔ è bla anyǔkan gaga wè d’ewu ."
"è nɔ sɔ́ hwǎn ɖé dó akpò ɔ mɛ , bo nɔ lilɛ syɛnsyɛn ɖò ta mɛtɔn nu , bo nɔ jó anyǔkan lɛ ɖokpo dó , bɔ hwǎn ɔ nɔ yì jɛ fí e è nyì sɛ́dó é pɛ́ɛ́ ."
alyannu enɛ nɔ w’azɔ̌ sɔmɔ̌ bɔ ahwankpá gègě zán mɛ e nɔ nyì klohwán lɛ é sín gbɛ̌ta gègě dó fún ahwan .
"kpo ahwanfunnu tɔn kpo ɔ , davidi kanwezun bo na yì kpé kɛntɔ́ tɔn ."
"ðɛ syɛnsyɛn e davidi xò hwenu e é fɛ ɖò ayikúngban xúxú tɔdo ɔ tɔn jí bo cyan hwǎn kpɛví kpɛví atɔ́ɔ́n e wutu yetɔn ɖíɖí lɛ é ɔ , nukún jɛn mǐ sixu d’emɛ bo kpɔ́n ."
"enɛ gudo ɔ , é ɖido fí e na fun ahwan ɖè wɛ é ɖè é , é ka ɖi zɔnlin ǎ , wezun wɛ é kán !"
"hwenu e goliyati mɔ kɛntɔ́ tɔn é ɔ , etɛ é ka lin ?"
"mǐ xà ɖɔ : “ é hu tɛ́ n’i , ɖó é mɔ ɖɔ é kpo ɖò yɔkpɔvu , bo nyí nyaví vɔvɔ ɖagbeɖagbe ɖé . ”"
goliyati súxó bo kanbyɔ ɖɔ “ cuku wɛ emi ka nyí bɔ é ja emi gɔ́n bo hɛn kpò à jí . ”
"é ɖò wɛn ɖɔ é mɔ kpò e davidi hɛn é , amɔ̌ , é ka ɖ’ayi klohwán ɔ wu ǎ ."
"kaka jɛ égbé ɔ , xósin e davidi na é nyí kpɔ́ndéwú nùɖiɖi ɖaxó ɖiɖexlɛ́ tɔn ɖé ."
"lin tamɛ dó nǔ e é súxó bo ɖɔ nú goliyati é jí : “ hwɛ ɔ , a hɛn hwǐ bo hɛn hwǎn kpɛví , bo hɛn hwǎn ɖaxó , bo ja ahwan fun xá mì gbè . nyɛ ɔ , mawu mavɔmavɔ nǔbǐwukpétɔ́ , mawu izlayɛli tɔn e sín ahwangɔnu a zun ɔ sín nyikɔ mɛ wɛ nyɛ na fun ahwan xá we dó . ”"
davidi tuùn ɖɔ hlɔnhlɔn e é ɖó é kpo ahwanfunnu e é fɔ kplá lɛ é kpo kún sɔ nǔtí ó .
"goliyati ɖè mɛmasi xlɛ́ jehovah mawu , bɔ jehovah ɖó na kɛnu d’ewu ."
"lee davidi ɖɔ gbɔn é ɔ , “ mawu mavɔmavɔ wɛ nɔ na ɖuɖeji mɛ . ” — 1 samuwɛli 17 : 45 - 47 ."
davidi ɖ’ayi agba e goliyati dó é kpo ahwanfunnu tɔn lɛ kpo wu ganji .
"é ɖò mɔ̌ có , davidi gbɛ́ ɖɔ emi kún na jó nǔ mɔhun lɛ dó bɔ ye na dó awakanmɛ kú nú emi ó ."
é jɛ mɔ e mɛ sawulu kpo ahwanfuntɔ́ tɔn lɛ kpo jɛ é ǎ .
davidi sɔ́ éɖée jlɛ́ dó goliyati wu ǎ .
"é nyɔ́ wá ɔ , é sɔ́ goliyati jlɛ́ dó jehovah wu ."
"kpodo gaɖiɖi tɔn e ɖibla yì mɛtlu atɔn é kpo ɔ , goliyati yì jǐ hú mɛ lɛ bǐ , amɔ̌ , nú è ka sɔ́ ɛ jlɛ́ dó nǔbǐwukpétɔ́ ɔ wu ɔ , fitɛ é ka jɛ ?"
"nugbǒ ɔ , gbɛtɔ́ lɛ bǐ ɖɔhun ɔ , é sɔ̀ ayisinzɛn ǎ ; ɖó jehovah ko ɖò gbesisɔmɛ bo na wà nǔ tɔn blewun !"
"davidi kán wezun ɖido kɛntɔ́ tɔn gɔ́n , bo d’alɔ glo tɔn mɛ , lobo sɔ́ hwǎn ɖokpo ."
é sɔ́ hwǎn ɔ dó klohwán tɔn mɛ bo lilɛ ɖò ta tɔn nu kaka bɔ é ɖɔ nǔ ganji .
"goliyati sɛkpɔ davidi , vlafo é na ko ɖò gǎglónúhɛntɔ́ tɔn gudo tútútú ."
"ga e goliyati ɖi é na ko nyí awovinú n’i , ɖó gǎglónúhɛntɔ́ kpaà ɖé sixu dlɛn gǎglónú ɔ yì aga kaka bo cyɔn alɔ ta nya jinganjingan enɛ ɔ tɔn jí ǎ ."
fí enɛ pɛ́ɛ́ wɛ davidi ɖ’ayi . — 1 samuwɛli 17 : 41 .
davidi mɔ ɖɔ mɛ jinganjingan ɖé kún tlɛ sɔ nǔtí ɖò jehovah mawu kpá ó
davidi da hwǎn tɔn .
kpɔ́n lee fí bǐ cí tóó hwenu e hwǎn ɔ zlɔ́n víin xwè fí e è nyì sɛ́dó é gbɔn é !
é ɖò wɛn ɖɔ jehovah bló bɔ davidi sɔ́ na nyì hwǎn ɔ ɖevo ǎ .
hwǎn ɔ yì xò nukɔngɛ́ngɛ́n goliyati tɔn lobo byɔ mɛ .
nya jinganjingan enɛ ɔ xwè agbɔnnúsú dò vǐwun !
gǎglónúhɛntɔ́ ɔ na ko bɔ afɔ nyì cáɖá mɛ .
"davidi sɛkpɔ goliyati , bo sɔ́ hwǐ tɔn , lobo gbò ta ɛ . — 1 samuwɛli 17 : 48 - 51 ."
sawulu kpo sɔja tɔn lɛ kpo mɔ hlɔnhlɔn lo .
"kpo xósusu ɖaxó ɖé kpo ɔ , ye zun dó filisitɛ́ɛn lɛ jí ."
"ahwanfunfun ɔ cí lee davidi ɖɔ nú goliyati ɖɔ é na cí gbɔn é pɛ́ɛ́ : “ mawu mavɔmavɔ . . . na jó mi nú mǐ . ” — 1 samuwɛli 17 : 47 , 52 , 53 ."
"ðò égbé ɔ , mawu sɛntɔ́ lɛ sɔ́ nɔ fun ahwan ǎ ."
hwe enɛ nu ko wá yì .
"( matie 26 : 52 ) é ɖò mɔ̌ có , mǐ ɖó na ɖi nǔ davidi ɖɔhun ."
"éɖɔhun ɔ , mǐ ɖó na nɔ sɔ́ jehovah dó mɔ mɛ e tíìn nugbǒ é ɖé , mawu ɖokpo e è ɖó na sɛ̀n lobo ɖi xɛsi na é ."
"hweɖelɛnu ɔ , é sixu cí nú mǐ ɖɔ tagba mǐtɔn lɛ hugǎn mǐ ɖɔhun , amɔ̌ , tagba mǐtɔn lɛ sɔ nǔtí ɖò hlɔnhlɔn maɖódogbó jehovah tɔn kpá ǎ ."
"enyi mǐ sɔ́ jehovah dó ɖó mawu mǐtɔn bo lɛ́ ɖi nǔ n’i davidi ɖɔhun ɔ , mɛtɛnkpɔn ɖebǔ , tagba ɖebǔ , sixu dó xɛsi mǐ ǎ ."
nǔ ɖebǔ sixu gló hlɔnhlɔn jehovah tɔn ǎ !
tɔdo elah tɔn
davidi kpo goliyati kpo : nugbǒ jɛn tan yetɔn nyí à ?
"mɛɖé lɛ nɔ kanbyɔ ɖɔ tan davidi kpo goliyati kpo tɔn ɔ , nugbǒ jɛn wɛ à jí alǒ xɛxó kpowun wɛ ."
nǔxokpɔ́n mɔhun ka wá ayi mɛ nú hwi lɔ hwenu e a ɖò xota e wá yì é xà wɛ é wɛ à ?
"enyi mɔ̌ wɛ hǔn , kɛnklɛn gbéjé nùkanbyɔ atɔn elɔ lɛ kpɔ́n ."
1 | mɛɖé sín gaɖiɖi ka sixu yì mɛtlu 3 mɔ̌ nugbǒ à ?
"biblu ɖɔ jí goliyati sín ga ‘ yì mɛtlukpo atɔn mɔ̌ . ’ ( 1 samuwɛli 17 : 4 ) mɛɖé lɛ nɔ zyan vǎ d’eji ɖɔ goliyati kún sixu ɖó ga enɛ ó , amɔ̌ , lin tamɛ kpɔ́n dó xó elɔ wu : ðò hwe mǐtɔn nu ɔ , mɛ e ɖi ga hú mɛ bǐ bɔ è dó wema mɛ é sín ga hugǎn mɛtlu 2,7 ."
é ka na vɛwǔ nugbǒ ɖɔ goliyati ni ɖi ga sɔmɔ̌ à ?
"akɔta hlafa tɔn mɛ wɛ é jɔ ɖè , mɛ enɛ lɛ nɔ ɖi ga zɛ jlɛ̌ wu bɔ è tuùn ."
"wema ejipu tɔn xwè kanweko 13gɔ́ j.h.m . tɔn ɖé ɖɔ ɖɔ ahwanfuntɔ́ e dó xɛsi bo nɔ nɔ kanáa sín xá mɛ lɛ é sín ga nɔ hugǎn mɛtlu 2,4 ."
"enɛ wu ɔ , gaɖiɖi goliyati tɔn zɛ jlɛ̌ wu có , é na vɛwǔ tawun ɖɔ é ni ma nyí mɔ̌ ó ."
2 | davidi ka nɔ gbɛ̀ kpɔ́n nugbǒ à ?
"hweɖenu wá yì ɔ , akɔwé ɖé lɛ tɛnkpɔn bo na xwè axɔsu davidi dó xɛxó sín mɛ lɛ mɛ , amɔ̌ , mɔ̌ biblo wá vɛwǔ ."
dobanunǔ dokunkun tɔn sín azɔ̌watɔ́ ɖé lɛ mɔ nùwlanwlan hwexónu tɔn ɖé bɔ xógbe “ xwé davidi tɔn ” tɔ́n ɖ’emɛ .
"gɔ́ na ɔ , jezu klisu lɔmɔ̌ ɖɔ davidi sín xó ."
"( matie 12 : 3 ; 22 : 43 - 45 ) tɔ́gbó tɔ́gbó jezu tɔn lɛ e è gbajɛ̌mɛ na ɖò ali wè nu é xlɛ́ ɖɔ é wɛ nyí mɛsiya ɔ nugbǒ , bo gosin axɔsu davidi sín kúnkan mɛ ."
( matie 1 : 6 - 16 ; luki 3 : 23 - 31 ) é ɖò wɛn ɖɔ davidi nɔ gbɛ̀ kpɔ́n nugbǒ .
3 | fí e nǔ lɛ jɛ ɖè bɔ tan ɔ ɖɔ é ka tíìn nugbǒ à ?
biblu ɖɔ ɖɔ tɔdo telebɛntitín tɔn ( tɔdo elah tɔn ) mɛ wɛ ye fun ahwan ɔ ɖè .
"amɔ̌ , é lɛ́ gbajɛ̌mɛ na hú mɔ̌ , bo ɖexlɛ́ ɖɔ filisitɛ́ɛn lɛ ɖó gɔnu ɖó fí ɖé ɖò sókan mɛ ɖò toxo wè tɛntin , ye wɛ nyí soko kpo azeka kpo ."
izlayɛli - ví lɛ ɖó gɔnu ɖó akpá ɖě ɔ xwè ɖò sókan mɛ bɔ tɔdo ɔ ɖò tɛntin yetɔn .
fí enɛ lɛ ka tíìn nugbǒ à ?
"nǔ e mɛ e ɖisa yì xá ɔ mɛ ayisɔnmɔ é ɖé ɖɔ é ɖíe : “ alixlɛ́mɛtɔ́ mǐtɔn ɔ kplá mǐ yì tɔdo elah tɔn ɔ mɛ , é ka nyí sinsɛnnɔ ǎ ."
mǐ mlɛ́ ali ɖé b’ɛ kplá mǐ yì só ɖé sín ahɔn mɛ .
"ee mǐ ɖò tɔdo ɔ mɛ kpɔ́n sɛ́dó wɛ é ɔ , é ɖɔ mǐ ni xà 1 samuwɛli 17 : 1 - 3 ."
é dlɛn alɔ sɛ́dó tɔdo ɔ gudo bo ɖɔ : ‘ dǒglin soko tɔn lɛ nɛ ɖò amyɔ mitɔn xwé dɔ̌n nɛ . ’
"é lilɛ , bo ɖɔ : ‘ ðò aɖisi mitɔn xwé dě ɔ , dǒglin azeka tɔn lɛ wɛ ɖò finɛ ."
"filisitɛ́ɛn lɛ ɖó gɔnu ɖó toxo enɛ lɛ tɛntin , ɖò fí ɖé ɖò sókan e kpannukɔn mi é mɛ ."
"hǔn , fí e izlayɛli - ví lɛ ɖó gɔnu ɖó é wɛ mǐ sixu ko ɖè . ’"
un dó nukún mɛ bo kpɔ́n ɖɔ sawulu kpo davidi kpo ɖò te ɖò fí e un ɖè dìn é .
"enɛ gudo ɔ , mǐ jɛte , bɔ ɖò tɔdodo ɔ mɛ ɔ , mǐ d’asá fí e sìn ɔ nɔ sà gbɔn é ɖé , b’ɛ ko ɖibla xú bǐ , lobɔ awinnya gɔ́ mɛ ."
"un dó nukún mɛ bo kpɔ́n lee davidi na ko fɛ yì dò ɖò fí bo cyan hwǎn e wutu tɔn ɖíɖí é atɔ́ɔ́n , bɔ ɖokpo hu goliyati é gbɔn é . ”"
lee tan e ɖò biblu mɛ lɛ é sín gǒflɛ́mɛ lɛ sɔgbe gbɔn é jiwǔ nú saɖitɔ́ enɛ kpo mɛ gègě ɖevo lɛ kpo .
nǔ ɖebǔ ɖè bo sixu zɔ́n bɔ è xò nǔ kpɔ́n dó gbesisɔ tan enɛ ɔ tɔn jí ǎ .
mɛ e nɔ gbɛ̀ nugbǒ lɛ é kpo fí e tíìn nugbǒ lɛ é kpo wɛ ɖ’emɛ .
"hú mɔ̌ ɔ , xó e mawu sɔ́ dó ayi mɛ nú mɛ lɛ bɔ ye wlan é sín akpáxwé wɛ , enɛ wu ɔ , mawu nugbǒ e ma nɔ “ ɖó adingban ǎ ” é gɔ́n wɛ é gosin . — titu 1 : 2 ; 2 timɔtée 3 : 16 ."
etɛ ka nyí axɔsuɖuto mawu tɔn ?
mɛðé lɛ ði nǔ ðɔ é nɔte nú acɛkpikpa mawu tɔn ɖò ayi mɛ ɖokpo ɖokpo tɔn mɛ ; mɛ ɖevo lɛ lin ɖɔ gǎn ɖěɖee gbɛtɔ́ lɛ dó bo na hɛn fífá kpo bǔninɔ kpo wá gbɛ̀ ɔ mɛ é wɛ .
etɛ midɛɛ ka lin ?
“ mawu [ jixwé ] tɔn na ɖè axɔsuɖuto e mɛɖé ma sixu gbà ǎ é ɖokpo tɔ́n . . . .
"axɔsuɖuto enɛ ɔ na gbà axɔsuɖuto [ gbɛtɔ́ tɔn ] e ko ɖò ayǐ lɛ bǐ , bo na hu acɛ nú ye , bɔ ye sɔ́ na tíìn nyǐ ǎ . ”"
( daniyɛli 2 : 44 ) acɛkpikpa jɔ acɛkpikpa ɖé wɛ nú axɔsuɖuto mawu tɔn .
axɔsuɖuto mawu tɔn ɔ nɔ kpacɛ sín jixwé . — matie 10 : 7 ; luki 10 : 9 .
mawu na zán axɔsuɖuto ɔ bo na bló bɔ jlǒ tɔn na nyí wiwa ɖò jixwé kpo ayikúngban jí kpo . — matie 6 : 10 .
hwetɛnu axɔsuɖuto mawu tɔn ka na wá ?
mɛɖé tuùn ǎ
malin - malin mɛ
é na wá kpɔ́n ǎ
"nǔ e biblu ðɔ é “ è na jla axɔsuɖuɖu mawu tɔn sín wɛnɖagbe gbɔn gbɛ̀ ɔ bǐ mɛ , bonu é na nyí kúnnuɖiɖe nú gbɛtɔ́ lɛ bǐ ."
"( matie 24 : 14 ) enyi è ko jla wɛnɖagbe ɔ mlɛ́mlɛ́ ɔ , axɔsuɖuto ɔ na wá bo na sú kún dó nú gbɛ̀ nyanya dìn tɔn ɔ ."
mɛɖebǔ ɖò ayikúngban jí bo tuùn hwenu e axɔsuɖuto mawu tɔn na wá dó pɛ́ɛ́ é ǎ . — matie 24 : 36 .
"nǔɖɔɖ’ayǐ biblu tɔn lɛ xlɛ́ ɖɔ axɔsuɖuto ɔ na wá ɖò malin - malin mɛ . — matie 24 : 3 , 7 , 12 ."
"nú a na ɖó mɔjɛmɛ d’eji hǔn , kpɔ́n wemata 8gɔ́ wema elɔ tɔn etɛ biblu ka kplɔ́n mɛ tawun ? , kúnnuɖetɔ́ jehovah tɔn lɛ wɛ ɖetɔ́n"
xà nǔ ðevo lɛ ðò ɛntɛnɛti jí
nùkanbyɔ biblu tɔn ðevo sín xósinpourquoi prier ?
dieu va - t - il m’exaucer ?
akpɔ̀ nɔ ðó mì bɔ un nɔ xò daka
mɛ e tɔn wɛ é adrián de la fuente
è jì mì ðò : 1974
tò ce : mexique
"tan ce : dɔnkpɛvu dakaxotɔ́ , hunxoðotoxomɛtɔ́"
"è jì mì ɖò ciudad mante , toxo ɖɛkpɛɖɛkpɛ ɖé wɛ ɖò tokpɔn tamaulipas tɔn mɛ ɖò mexique ."
"ðò kpaà mɛ ɔ , toxo ɔ mɛ nu lɛ nɔ yí mɛ bo nɔ lɛ́ nyɔ́ xomɛ ɖesu ."
"amɔ̌ , é blawu ɖɔ , ɖó adanuwiwa e sín tuto è nɔ bló lɛ é wutu ɔ , xá ɔ mɛ dó xɛsi tawun ."
nyì wɛ nyí mɛ wegɔ ɔ ɖò vǐ sunnu ɛnɛ e mɛjitɔ́ ce lɛ jì é mɛ .
"mɛjitɔ́ ce lɛ bló baptɛm nú mì ɖò sinsɛn katolika tɔn mɛ , bɔ ɖò nukɔnmɛ ɔ , un nɔ hanjigbɛ́ xá ɔ mɛ tɔn mɛ ."
"un ba bo na nyɔ́ mawu nukúnmɛ , ɖó un nɔ ɖi xɛsi tawun ɖɔ é taa wá ɖɔhwɛ dó mì bɔ un na fyɔ ɖò zomɛ̀ kaka sɔyi ."
"hwenu e un ɖó xwè atɔ́ɔ́n é ɔ , tɔ́ ce jó mǐ dó ."
"nǔ enɛ zɔ́n bɔ un nɔ wubla mɛ tawun , bɔ é lɛ́ kun dò ɖaxó ɖé dó ayi ce mɛ ."
un mɔ nukúnnú jɛ nǔ e wu mǐ yí wǎn n’i tawun có é ka jó mǐ dó é mɛ ǎ .
"nɔ ce ɖó na w’azɔ̌ nú hwenu gègě ɖò toxo mɛ , cobo na kpéwú bo kpé nukún dó mǐ mɛ sunnuví ɛnɛ lɛ wu ."
un gbɔn yɛkan enɛ mɛ bo nɔ gɔn azɔ̌mɛ lobo nɔ yì gɔ́ nú vǐ e hú xwè mì lɛ é .
"ye kplɔ́n mì bɔ un nɔ zun mɛ , nu azɔ , j’ajo , bo nɔ da kwín ."
"ðó un nɔ ba na kpacɛ dó mɛ ɖevo lɛ jí wutu ɔ , un kplɔ́n kwín nyínyí , alɔdido , kalatekáa , kpo lee è nɔ zán ahwanfunnu lɛ gbɔn é kpo ."
un huzu dɔnkpɛvu dakaxotɔ́ ɖé .
"un nɔ ɖ’alɔ ɖò hunxixo kpo tú kpo mɛ hwɛhwɛ , bɔ azɔn mɔkpan wɛ un nɔ gblewu vantankannya bo nɔ ɖò beɖebeɖe ɖò alixo ."
"un dɔn nɔ ce dó aluwɛ mɛ tawun hwenu e é nɔ wá mɔ mì ɖò mɔ̌ , bo ɖó na bɛ́ mì yì dotóoxwé é ."
"hwenu e un ɖó xwè 16 é ɔ , jorge e kpo nyì kpo nyí xɔ́ntɔn ɖò vǔ é wá ba mǐ kpɔ́n ɖò xwégbe ."
"é ɖɔ nú mǐ ɖɔ kúnnuɖetɔ́ jehovah tɔn wɛ nú emi , bɔ emi jló na má wɛn taji ɖé xá mǐ ."
é zán biblu dó jɛ nǔ e é ɖi nǔ na lɛ é tinmɛ nú mǐ jí .
"un ko xà biblu kpɔ́n ǎ , bɔ nyikɔ mawu tɔn kpo linlin tɔn lɛ kpo e un kplɔ́n é víví nú mì tawun ."
jorge xwlé biblu kplɔnkplɔn mǐ .
bɔ mǐ yí gbè .
"nugbǒ ɔ tuùntuùn dó zomɛ̀ xó ɔ wu , ɖɔ é kún nyí nùkplɔnmɛ biblu tɔn ɖé ó , wà ɖagbe nú mì tawun ."
"( ðɛhan 146 : 4 ; nùnywɛtɔ́xó 9 : 5 ) ee un kplɔ́n enɛ gudo é ɔ , un sɔ́ nɔ ɖi xɛsi tógbló ɖě nú mawu ǎ ."
"é nyɔ́ wà ɔ , un nɔ kpɔ́n ɛ dó mɔ tɔ́ wanyiyinɔ e nɔ ba ɖagbe vǐ tɔn lɛ tɔn é ɖé na ."
"ee un ɖò nukɔn yì wɛ ɖò biblu kplɔnkplɔn ce mɛ é ɔ , un wá mɔ ɖɔ un ɖó na bló huzuhuzu ɖé lɛ ."
un ɖó na kplɔ́n mɛɖesɔhwe lobo jó dakaxixo dó .
wěɖexámɛ e ɖò 1 kɔlɛntinu lɛ 15 : 33 mɛ é d’alɔ mì .
"é ɖɔ : “ gbɛ̌ nyanya lɛ ɔ , walɔ ɖagbe e è ɖó ɔ wɛ ye nɔ hɛn gblé . ”"
"un wá mɔ ɖɔ enyi un jló na huzu jijɔ ɔ , un sɔ́ ɖó na nɔ dó gbɛ̌ mɛ e nɔ kplɔ́n nǔ nyanya mì lɛ é tɔn ɖě ǎ ."
"enɛ wu ɔ , un jó xɔ́ntɔn ce xóxó lɛ dó , bo zun xɔ́ntɔn xá agun klisanwun tɔn nugbǒ ɔ sín hagbɛ̌ lɛ ; mɛ enɛ lɛ nɔ sɔ́ akpotokwín alǒ daka dó ɖeɖɛ hwɛgbe lɛ na ǎ , loɔ , nugbodòdó biblu tɔn lɛ wɛ ye nɔ zán dó wà mɔ̌ ."
wemafɔ mawuxówema ɔ tɔn ɖevo e wà ɖagbe nú mì é wɛ nyí hlɔmanu lɛ 12 : 17 - 19 .
é ɖɔ : “ mi ma nɔ zé nǔ nyanya dó sú nǔ nyanya xɔ mɛɖebǔ ó . . .
"mi tɛnkpɔn gbɔn alɔkpa bǐ mɛ lee mi kpéwú gbɔn é , bo nɔ fífá mɛ xá gbɛtɔ́ lɛ bǐ . . . ."
miɖesunɔ ma nɔ ba hlɔn ó . . . ɖó è wlan dó mawuxówema ɔ mɛ ɖɔ : ‘ “ nyɛ wɛ nɔ ba hlɔn ; nyɛ wɛ nɔ sú nǔ e è wà ɔ sín axɔ mɛ ; aklunɔ wɛ ɖɔ mɔ . ” ’ ”
un wá yí gbè ɖɔ jehovah na ɖeɖɛ nǔagɔwiwa lee é jló gbɔn é ɖò hwetɔnnu .
"kpɛɖé kpɛɖé ɔ , un jó dakaxixo sín gbɛzán ce dó ."
un na wɔn nǔ e jɛ gbadanu gbè ɖokpo hwenu e un wá xweyigbe xwégbe é ǎ .
"gbɛ̌ta dɔnkpɛvu jaguda e nyí kɛntɔ́ ce ɖ’ayǐ é tɔn ɖé jɛ xixo mì jí , bɔ gǎn yetɔn zin nǔ dó nɛgbe ce , bo súxó ɖɔ , “ jɛhun dó hwiɖée jí ! ”"
"hwe enɛ nu ɔ , un xoɖɛ klewun ɖé sɛ́dó jehovah , bo byɔ ɛ ɖɔ é ni d’alɔ mì bonu má dɛ ɖò nǔɖɔbamɛ ɔ nu ."
"akpàkpà sɔ́ mì tawun bonu má ba hlɔn có , un kpéwú bo ɖu ɖ’eji ."
"ayihɔngbe tɔn ɔ , un yì mɔ gǎn ɔ ɖokponɔ ."
"xomɛ sìn mì bɔ hlɔnbiba jló mì , amɔ̌ , un lɛ́vɔ savo nú jehovah d’ayi mɛ ɖɔ é ni d’alɔ mì bonu má ɖu ɖò nyiɖée jí ."
é kpaca mì ɖɔ nyaví ɔ wá kpé mì bo ɖɔ : “ sɔ́ nǔ e jɛ sɔ é kɛ mì .
"nú un ma na blɛ́ we ǎ ɔ , un ba bo na cí hwi ɖɔhun ."
un jló na kplɔ́n biblu . ”
ðu e un ɖu ɖò xomɛsin ce jí é víví nú mì kpɔ́n !
enɛ wɛ zɔ́n bɔ mǐ jɛ biblu kplɔ́n jí ɖó kpɔ́ .
é blawu ɖɔ mɛ ce lɛ jó biblu ɔ kplɔnkplɔn dó hwenɛnu .
"un tuùn ɖɔ gbɛ̌dido xá togun mawu tɔn hwɛhwɛ na hu akpà e ayi ce yí é , bo na na mì xwédo e sín hudo un ɖó é ."
"un kpò ɖò nukɔn yì wɛ , bɔ ɖò 1991 ɔ , un bló baptɛm bo huzu kúnnuɖetɔ́ jehovah tɔn ."
"akpɔ̀ nɔ ɖó mì hwɛhwɛ , un nɔ ba na kpacɛ nú mɛ ɖevo lɛ , bo nɔ lɛ́ xò daka ."
"amɔ̌ , xó mawu tɔn ɖyɔ gbɛzán ce bǐ kpátákpátá ."
"dìn ɔ , un nɔ má fífá wɛn e ɖò biblu mɛ é xá mɛɖebǔ e jló na sè é ."
è jɔwu mì bɔ un wà sinsɛnzɔ́ hwebǐnu tɔn sín azɔ̌ nú xwè 23 e wá yì lɛ é .
un zé nyiɖée jó bo w’azɔ̌ ɖò alaxɔ kúnnuɖetɔ́ jehovah tɔn lɛ tɔn mexique tɔn mɛ nú táan ɖé .
"hwenu e un ɖò finɛ é ɔ , un xò gò claudia , ɖyɔvǐ klisanwun azɔ̌syɛnsyɛnwatɔ́ ɖé wɛ , bɔ mǐ wlí alɔ ɖò 1999 ."
un dokú nú jehovah tawun ɖɔ é na mì azɔ̌gbɛ́ gbejinɔtɔ́ enɛ .
"mǐ wà sinsɛnzɔ́ ɖò tokunɔgbe mexique tɔn sín agun ɖé mɛ , bo nɔ d’alɔ tokunɔ lɛ bɔ ye na kplɔ́n nǔ dó jehovah wu ."
"nukɔnmɛ ɔ , è byɔ mǐ ɖɔ mǐ ni sɛ̀ tɛn yì bélize bo na kplɔ́n biblu xá mɛ lɛ ɖò tò enɛ mɛ ."
"gbɛzán mǐtɔn bɔkun ɖò fí có , nǔ e sín hudo mǐ ɖó bo na ɖó awǎjijɛ é bǐ wɛ mǐ ɖó ."
mǐ na sɔ́ nǔ ɖebǔ dó ɖyɔ na ǎ .
"hweɖenu wá yì ɔ , nɔ ce lɛ́vɔ jɛ biblu kplɔ́n jí lobo wá bló baptɛm ."
"gɔ́ na ɔ , fofó ce , asì tɔn , kpo vǐ yetɔn lɛ kpo nyí kúnnuɖetɔ́ jehovah tɔn dìn ."
xɔ́ntɔn ce xóxó e un má axɔsuɖuto ɔ sín wɛn xá é ɖé lɛ lɔmɔ̌ ɖò jehovah sɛ̀n wɛ dìn .
"é blawu ɖɔ xwédo ce sín mɛ ɖé lɛ kú , ɖó ye huzu jijɔ adakaxixo tɔn yetɔn ǎ wutu ."
"enyi un ma ko jó ali enɛ dó wɛ ǎ ɔ , xó nyì lɔmɔ̌ tɔn sixu ko fó yetɔn ɖɔhun ."
"un dokú ɖɔ jehovah dɔn mì bɔ un sɛkpɔ é kpo mɛsɛntɔ́ tɔn lɛ kpo , bɔ ye ɖó suúlu bo lɛ́ nyɔ́ xomɛ bo kplɔ́n mì lee un na zán nugbodòdó biblu tɔn lɛ ɖò gbɛzán ce mɛ gbɔn é ."
gbɛ̀ égbé tɔn mɛ ninɔ ɖó wuvɛ̌ tawun .
fí ɖé ka ɖè bɔ mǐ sixu mɔ alɔdo kpo gbɔdónúmɛ ɖejid’ewu kpo ɖè à ?
"mawu e nɔ dó gbɔ nú mɛ ɖò ali bǐ nu é . . . nɔ dó gbɔ nú mǐ , ɖò wuvɛ̌ e mǐ nɔ mɔ lɛ bǐ mɛ . ” — 2 kɔlɛntinu lɛ 1 : 3 , 4 ."
atɔxwɛ elɔ ɖɔ xó dó lee mawu nɔ dó gbɔ nú mǐ mɛ ɖokpo ɖokpo gbɔn é jí .
nǔmimɔ e zawě lɛ é dó nùɖíɖó gbigbɔ tɔn lɛ jí
no . 6 2016
"fí e è wlan nwt bɔ dó wemafɔ biblu tɔn ɖé wu ɖè é ɔ , é ɖexlɛ́ ɖɔ è lilɛ wemafɔ ɔ sín biblu glɛnsigbe tɔn new world translation of the holy scriptures mɛ ."
xota e ðò akpà ɔ jí é | nǔmimɔ e zawě lɛ é dó nùðíðó gbigbɔ tɔn lɛ jí
nùkanbyɔ ðěɖee kúnkplá nùɖíɖó gbigbɔ tɔn lɛ é
a ka ko lin tamɛ dó nùɖíɖó gbigbɔ tɔn lɛ kpo fí e ye nɔ nɔ é kpo wu kpɔ́n à ?
"enyi mɔ̌ hǔn , tuùn ɖɔ é kún nyí hwiɖokponɔ wɛ ó ."
mɛ lɛ ko tinmɛ nǔ gègě dó xó enɛ wu nú xwè afatɔ́n mɔkpan .
mɛɖé lɛ nɔ ɖɔ ɖɔ tɔ́gbó tɔgbo lɛ wɛ nɔ nɔ yɛswímɛ bɔ è ɖó na kpa susu nú ye .
"mɛ ɖevo lɛ nɔ lin ɖɔ fí ɖé tíìn bo nyí vivotɛn jiwǔ ɖé bɔ è nɔ ylɔ ɖɔ jixwé , lobɔ wɛnsagun lɛ kpo mɛ ɖagbe e ko kú lɛ é kpo nɔ nɔ finɛ ."
mɛ ɖevo lɛ nɔ lɛ́ kpɔ́n jixwé dó mɔ fí e nǔmɛsɛn livi kanweko mɔkpan nɔ nɔ é ɖé .
"mɛ gègě nɔ dɔn nǔ ɖɔ mǐ kún sixu tuùn nǔ ɖě dó jixwé wu ó , ɖó mɛɖé kún gosin dɔ̌n kpɔ́n bo na ɖekúnnu na ó ."
jezu klisu ko nɔ gbɛ̀ ɖò jixwé bo nyí nùɖíɖó gbigbɔ tɔn ɖé cobo wá ayikúngban jí .
"é ɖɔ nú sinsɛngán lɛ céɖécéɖé ɖò agbawungba ɖò xwè kanweko nukɔntɔn ɔ mɛ ɖɔ : “ un jɛte sín jixwé , bo na bló jlǒ ce ǎ ; loɔ , nǔ e jló mɛ e sɛ́ mì dó ɔ bló gbé un ja bo wá . ”"
"jezu sín tɔ́ ɔ wɛ nyí mawu , bɔ nyikɔ tɔn nɔ nyí jehovah , bɔ jehovah sín “ xwé ” ɔ , jixwé wɛ é ɖè ."
"( ðɛhan 83 : 18 , nwt ) enɛ wu ɔ , mɛɖebǔ sixu jlɛ́ lee jixwé cí é sɔ jehovah mawu kpo jezu klisu kpo ǎ ."
ye ɖè nǔ gègě xlɛ́ dó jixwé wu gbɔn nǔmimɔ jiwǔ e ye bló bɔ gbejinɔtɔ́ ɖé lɛ mɔ é gblamɛ .
xota e bɔ d’ewu é ɖɔ xó dó akpáxwé biblu tɔn e tinmɛ nǔ e gbɛtɔ́ lɛ mɔ ɖò nǔmimɔ ɖé lɛ mɛ é jí .
"hwenu e a na ɖò nǔmimɔ enɛ lɛ gbéjé kpɔ́n wɛ é ɔ , flín ɖɔ fí e nùɖíɖó gbigbɔ tɔn lɛ nɔ nɔ é kún nyí nǔ hɛn kpo alɔ kpo ɖé alǒ nùɖé bɔ è sixu mɔ ɖó nukún wu ó ."
"mɔ̌ mɛ ɔ , mawu zán xógbe e nǔɖiɖó gbigbɔ tɔn lɛ kɛɖɛ na mɔ nukúnnú jɛ wu é dó tinmɛ nǔ lɛ nú mǐ ǎ , é nyɔ́ wà ɔ , é zán xógbe e mɛ mǐ sixu mɔ nukúnnú jɛ lɛ é dó tinmɛ lee jixwé cí é ɖò nǔmimɔ lɛ mɛ ."
nǔmimɔ enɛ lɛ na d’alɔ we bɔ a na mɔ nukúnnú jɛ ye mɛ e nɔ nɔ “ nɔtɛn gègě ” e ɖò jixwé lɛ é wu .
nǔmimɔ lɛ dó mɛ e ðò jixwé lɛ é wu
"biblu xwlé nǔmimɔ ɖé lɛ mǐ , bɔ enyi è na ɖɔ ɔ , mǐ sixu dó nukún lee jixwé ɖè é mɛ kpɔ́n ."
mǐ byɔ we ɖɔ a ni gbéjé ye kpɔ́n ganji .
"nǔ e è tinmɛ ɖò nǔmimɔ lɛ mɛ é bǐ wɛ mǐ na yí bluju tɔn ǎ , é ɖò mɔ̌ có , nǔmimɔ lɛ sixu d’alɔ we bɔ a na dó nukún ye mɛ e nɔ nɔ jixwé lɛ é mɛ kpɔ́n , lobo na lɛ́ mɔ nukúnnú jɛ nǔ e ye sixu wà nú we lɛ é wu ."
jehovah wɛ nyí acɛbǐnɔ ɔ
"“ axɔsuzinkpo ɖokpo ɖò [ jixwé ] , bɔ mɛ ɖokpo ɖò ayijinjɔn ɖò axɔsuzinkpo enɛ jí ."
"mɛ e ɖò ayijinjɔn ɖ’eji ɔ sín ninɔmɛ cí awinnya xɔ akwɛ e è nɔ ylɔ ɖɔ jasipée ɔ kpodo ee è nɔ ylɔ ɖɔ sadwani ɔ kpan ɖɔhun . nyǐ ɖi lɛlɛ̌ dó zinkpo ɔ , bo nɔ kɔ́n awinnya e è nɔ ylɔ ɖɔ emɛlodu ɔ ɖɔhun . ” — nǔɖexlɛ́mɛ 4 : 2 , 3 ."
“ un lɛ́ mɔ ɖɔ nǔ ɔ ɖò kínkɔ́n wɛ gan e è ɖíɖí wǔ na ɔ ɖɔhun ; é cí myɔ wɛ lɛlɛ̌ dó ɖɔhun ; un mɔ nǔ myɔ ɖɔhun ɖé bɔ é zawě . . .
weziza ɔ cí lee jǐ nɔ ja bɔ nyǐ nɔ ɖi ɔ ɖɔhun .
"susu mawu mavɔmavɔ tɔn sín xlɛ̌ wɛ . ” — ezekiyɛli 1 : 27 , 28 ."
"nǔmimɔ enɛ lɛ e mɛsɛ́dó jaan kpo gbeyiɖɔ ezekiyɛli kpo mɔ lɛ é zán nǔ e mɛ mǐ sixu dó nukún kpɔ́n lɛ é dó xlɛ́ susu jehovah mawu ajalɔnnɔ ɔ tɔn , ye wɛ nyí awinnya xɔ akwɛ e nɔ kɔ́n mlamla lɛ é , nyǐ alǒ ayiɖóhwɛɖó ɖé , kpo axɔsuzinkpo jiwǔ ɖé kpo ."
"ye xlɛ́ mǐ ɖɔ ninɔmɛ jehovah tɔn nyɔ́ ɖɛkpɛ ɔ b’ɛ jiwǔ , dɔn mɛ , bo lɛ́ ɖò fífá mɛ tawun ."
"nǔ enɛ e è ɖɔ dó mawu wu é sɔgbe kpo xógbe ɖɛhan wlantɔ́ ɔ tɔn kpo , é wlan ɖɔ : “ mawu mavɔmavɔ d’agba , é jɛxa tawun ɖɔ è ni kpa susu n’i ."
é syɛn hú nǔmɛsɛn lɛ bǐ .
"ðó nǔ e akɔta lɛ nɔ sɛ̀n lɛ ɖě nyí nùɖé ǎ , nǔvlɛnǔ wɛ . mawu mavɔmavɔ wɛ ka bló jixwé ."
nǔsacɔ́ kpo nùjiwǔ kpo wɛ lɛlɛ̌ dó è . hlɔnhlɔn kpo awǎjijɛ kpo wɛ ɖò xwé tɔn gbè . ” — ðɛhan 96 : 4 - 6 .
jezu ðò kpɔ́ xá mawu
"“ [ gbigbɔ mímɛ́ ] gɔ́ ayi mɛ nú [ ahwanvu klisu tɔn ] etyɛni , bɔ é kpɔ́n jixwé , bo mɔ susu mawu tɔn , bɔ jezu ɖò te ɖò ɖisixwé nú mawu , bɔ é ɖɔ : ‘ mi ɖótó !"
"un mɔ [ jixwé ] ɖò hunhun , bo mɔ gbɛtɔ́ví ɔ ɖò te ɖò ɖisixwé nú mawu . ’ ” — mɛsɛ́dó 7 : 55 , 56 ."
"táan kpɛɖé jɛ nukɔn nú nǔmimɔ enɛ e etyɛni mɔ é ɔ , sinsɛngán jwifu lɛ tɔn lɛ e ɖɔ xó na wɛ etyɛni ɖè dìn lɛ é zɔ́n bɔ è hu jezu ."
"nǔmimɔ ɔ dó zǒgbe jí ɖɔ jezu ɖò gbɛ̀ , lé è ko fɔ́n ɛ sín kú bo xɔ susu n’i ."
"mɛsɛ́dó pɔlu wlan dó enɛ wu ɖɔ : “ mawu sɔ́ ɛ sù , bo sɔ́ ɛ ɖó tɛn e nyí ɖaxó bǐ ɔ mɛ , lobo na ɛ nyikɔ e hugǎn nyikɔ ɖě lɛ bǐ é , bonu è ylɔ jezu sín nyikɔ hweɖebǔnu ɔ , mɛ e ɖò jixwé lɛ bǐ , kpo mɛ e ɖò ayikúngban jí lɛ bǐ kpo , kpodo mɛ e ɖò ayikúngban glɔ lɛ bǐ kpan na jɛkpo kpo sísí kpo . ” — filipunu lɛ 2 : 9 , 10 ."
"gɔ́ nú tɛn ɖaxó e mɛ jezu ɖè é tintinmɛ ɔ , mawuxówema ɔ xlɛ́ ɖɔ jezu nɔ kpé nukún dó gbɛtɔ́ lɛ wu tawun , jehovah ɖɔhun ."
"hwenu e jezu ɖò sinsɛnzɔ́ tɔn wà wɛ ɖò ayikúngban jí é ɔ , é gbɔ azɔn nú azinzɔnnɔ lɛ , é bló bɔ wɔ̌nɖowǔnanɔ lɛ jɛte , bo lɛ́ fɔ́n mɛ sín kú ."
"gbɔn vɔsisa sín kú e é kú é gblamɛ ɔ , é ɖexlɛ́ ɖɔ emi yí wǎn nú mawu kpo gbɛtɔ́ lɛ kpo tawun ."
"( efɛzinu lɛ 2 : 4 , 5 ) jezu ɖò te ɖò ɖisixwé nú mawu , bɔ zaanɖé dìn ɔ , é na zán acɛ e é ɖó é bo na hɛn nyɔna gègě wá nú gbɛtɔ́ tónúsétɔ́ lɛ gbɔn fí bǐ ."
wɛnsagun lɛ nɔ w’azɔ̌ nú mawu
"“ un [ gbeyiɖɔ daniyɛli ] kpò ɖò nǔ e mɔ wɛ un ɖè ɔ kpɔ́n wɛ , bo mɔ axɔsuzinkpo ɖé lɛ ɖò te , bɔ degenɔ kpikpoe ɖokpo [ jehovah ] wá jinjɔn ayǐ . . . ."
"[ mɛ ] wɔ̌bliba ɖò te nukɔn tɔn bo na sɛ̀n ɛ . ” — daniyɛli 7 : 9 , 10 ."
"ðò nǔmimɔ jixwé tɔn enɛ mɛ ɔ , wɛnsagun ɖokpo géé wɛ daniyɛli mɔ ǎ , loɔ , wɛnsagun liva mɔkpan wɛ é mɔ ."
nǔmimɔ enɛ ɔ na ko jiwǔ tawun mɛ !
"nùɖíɖó gbigbɔ tɔn e ɖó susu , bíkan bo lɛ́ ɖó hlɔnhlɔn lɛ é wɛ nú wɛnsagun lɛ ."
selafu lɛ kpo celubɛ́ɛn lɛ kpo ɖò tɛnmɛ - nyikɔ e ye ɖó lɛ é mɛ .
biblu ɖɔ wɛnsagun lɛ xó hugǎn azɔn 250 .
"mɛɖé lɛ ɖi nǔ ɖɔ mɛ e ko kú lɛ é ɖé lɛ wɛ huzu wɛnsagun lɛ ɖò jixwé . amɔ̌ , adingban wɛ ."
mawu dá wɛnsagun lɛ b’ɛ lín tawun cobɔ é wá dá gbɛtɔ́ .
"hwenu e è ɖó ayikúngban ɔ ayǐ é ɔ , wɛnsagun lɛ ɖò finɛ bo na kpɔ́n nǔ bo lɛ́ súxó kpo xomɛhunhun kpo . — jɔbu 38 : 4 - 7 ."
"azɔ̌ e wɛnsagun lɛ nɔ wà nú mawu é ɖokpo wɛ nyí ɖɔ ye nɔ ɖ’alɔ ɖò azɔ̌ taji hugǎn e wà wɛ è ɖè ɖò ayikúngban jí égbé é mɛ , é wɛ nyí wɛnɖagbe axɔsuɖuto mawu tɔn tɔn jijla ."
"( matie 24 : 14 ) è ɖè alɔ e ye nɔ ɖó ɖò azɔ̌ enɛ mɛ é xlɛ́ mɛsɛ́dó jaan ɖò nǔmimɔ ɖé mɛ , bɔ é wlan ɖɔ : “ un mɔ wɛnsagun ɖevo , bɔ é ɖò zinzɔn wɛ gbɔn jɔhɔn mɛ aga ; é ɖó wɛnɖagbe mavɔmavɔ ɖé bo na dó mɛ e ɖò ayikúngban jí lɛ ; é na dó wɛn ɔ tò bǐ , akɔta bǐ , gbè bǐ kpodo togun bǐ kpo . ”"
"( nǔɖexlɛ́mɛ 14 : 6 ) wɛnsagun lɛ nɔ ɖɔ xó nú gbɛtɔ́ lɛ égbé lee ye bló gbɔn hweɖelɛnu ɖò hwexónu é ǎ có , ye nɔ xlɛ́ ali mɛ ɖěɖee ɖò wɛnɖagbe ɔ jla ayijlɔjlɔnɔ lɛ wɛ é ."
satáan flú gbɛtɔ́ livi mɔkpan
"“ ahwan tɔ́n ɖò jixwé : wɛnsagun ɖaxó micɛli [ jezu klisu ] kpodo wɛnsagun e ɖò glɔ tɔn lɛ kpo fun ahwan xá dlagɔ́ɔn ɔ , bɔ dlagɔ́ɔn ɔ kpodo wɛnsagun tɔn lɛ kpo fun ahwan xá ye ."
"loɔ , ye ka ɖu ɖò dlagɔ́ɔn ɔ jí , bɔ è sɔ́ na gbè é kpodo wɛnsagun tɔn lɛ kpo ɖɔ ye ni nɔ jixwé ǎ . è zé dlagɔ́ɔn ɖaxó ɔ nyì dó ayikúngban jí ; é wɛ nyí dan xóxó e è nɔ ylɔ ɖɔ awovi abǐ satáan é ; é wɛ flú gbɛ̀ ɔ bǐ ."
hwebǐnu wɛ fífá tíìn ɖò jixwé ǎ .
"ðò bǐbɛ̌mɛ hwenuxó gbɛtɔ́ tɔn tlolo ɔ , wɛnsagun lɛ ɖokpo jló tawun ɖɔ è ni sɛ̀n emi , lobo fɔ́n gǔ dó jehovah jí , bo wá huzu satáan , tinmɛ tɔn wɛ nyí “ gbeklanxamɛtɔ́ . ”"
"nukɔnmɛ ɔ , wɛnsagun ɖevo lɛ xò kpóɖó n’i bo fɔ́n gǔ , bo wá huzu awovi lɛ ."
"ye baɖa ɔ kaka b’ɛ vɛ́ jlɛ́ , bo klán gbè xá jehovah syɛnsyɛn lobo ko lɛkɔ nú gbɛtɔ́ gègě sín ali jehovah tɔn wanyiyinɔ ɔ jí ."
satáan kpo awovi tɔn lɛ kpo gblé tawun bo lɛ́ nyí alǎnnúwatɔ́ .
"kɛntɔ́ gbɛtɔ́ lɛ tɔn wɛ nú ye , bɔ wuvɛ̌ mimɔ e ɖò ayikúngban jí é gègě sín ye wu ."
"ði kpɔ́ndéwú ɔ , satáan hu nya gbejinɔtɔ́ jɔbu sín kanlin lɛ kpo mɛsɛntɔ́ lɛ kpo ."
"bɔ d’ewu ɔ , é bló bɔ “ jɔhɔn ɖaxó ɖé ” nyì bo hihɔ xɔ e mɛ jɔbu sín vǐ wǒ lɛ ɖè é bo hu ye bǐ ."
"enɛ gudo ɔ , satáan “ dó wutuzɔn baɖabaɖa ɖé jɔbu , sín afɔ kaka yì ta . ” — jɔbu 1 : 7 - 19 ; 2 : 7 ."
"amɔ̌ , è na sú kún dó nú satáan ɖò malin - malin mɛ ."
"sín hwenu e è nya ɛ sɛ́dó ayikúngban ɔ sín xá mɛ é ɔ , é tuùn ɖɔ “ hwenu kpɛɖé jɛn wɛ kpò nú emi . ”"
"( nǔɖexlɛ́mɛ 12 : 12 ) satáan sín kún na sú dó jɛn wɛ , wɛnɖagbe ɖé wɛ nyí enɛ !"
"“ a [ jezu ] xɔ gbɛ̀ nú gbɛtɔ́ lɛ nú mawu , ɖò gbè lɛ bǐ mɛ , ɖò togun lɛ bǐ mɛ , ɖò tò lɛ bǐ mɛ ."
"a sɔ́ ye dó bló axɔsuɖuto , bo sɔ́ ye dó bló vɔsanúxwlémawutɔ́ lɛ sín axɔsuɖuto na , bonu ye na wà azɔ̌ nú mawu mǐtɔn , bo na ɖu axɔsu [ dó ] ayikúngban jí . ” — nǔɖexlɛ́mɛ 5 : 9 , 10 ."
"ði lee è fɔ́n jezu sín ayikúngban jí dó jixwé gbɔn é ɔ , è na fɔ́n mɛ ɖevo lɛ lɔ gbɔn mɔ̌ ."
jezu ɖɔ nú mɛsɛ́dó tɔn gbejinɔtɔ́ lɛ ɖɔ : “ un na yì bló tɛnmɛ ɖó ɖ’ayǐ nú mi ; . . .
"nú un ko yì bló nɔtɛn ɖó ɖ’ayǐ nú mi vɔ ɔ , un na lɛkɔ wá kplá mi , bɔ fí e un ɖè ɔ , mi lɔmɔ̌ na nɔ finɛ . ” — jaan 14 : 2 , 3 ."
linlin ɖé wu wɛ mɛ e nɔ yì jixwé lɛ é nɔ yì dɔ̌n .
"ye kpo jezu kpo na nyí axɔsuɖuto ɖé , bɔ acɛkpikpa enɛ na wá kp’acɛ dó mɛ e nɔ nɔ ayikúngban ɔ jí lɛ é jí bo na hɛn nyɔna lɛ wá nú ye ."
"axɔsuɖuto enɛ ɔ wɛ jezu ɖɔ nú ahwanvu tɔn lɛ ɖɔ ye ni nɔ xoɖɛ bo byɔ , ɖò ɖɛ e sín kpɔ́ndéwú é zé ɖ’ayǐ é mɛ : “ tɔ́ mǐtɔn e ɖò [ jixwé ] ɔ , nyikɔ towe ni nyí nǔ sísí ."
"axɔsuɖuɖu towe ni wá ; jlǒ towe ni nyí wiwa ɖò ayikúngban jí fí , lee é nɔ nyí wiwa ɖò [ jixwé ] ɔ ɖɔhun . ” — matie 6 : 9 , 10 ."
nǔ e mɛ e ðò jixwé lɛ é na wà é
"“ un [ mɛsɛ́dó jaan ] sè gbè ɖaxó ɖé gosin axɔsuzinkpo ɔ kɔn , bo ɖò ɖiɖɔ wɛ ɖɔ : ‘ dìn ɔ , nɔtɛn mawu tɔn ɖò gbɛtɔ́ lɛ tɛntin !"
"é na . . . súnsún ɖasin bǐ sín nukún yetɔn mɛ ; kú sɔ́ na tíìn ǎ , aluwɛ sɔ́ na tíìn ǎ , alěnina sɔ́ na tíìn ǎ , wuvɛ̌ mimɔ sɔ́ na tíìn ǎ ; nǔ xóxó lɛ ko bú . ’ ” — nǔɖexlɛ́mɛ 21 : 3 , 4 ."
"nǔmimɔ nǔɖɔɖ’ayǐ tɔn enɛ ɔ dó gesí hwenu e axɔsuɖuto mawu tɔn , ee mɛ jezu kpo mɛ ɖěɖee fɔ́n sín kú sín ayikúngban jí lɛ é kpo ɖè é , na sú kún dó nú acɛkpikpa satáan tɔn bo na bló bɔ ayikúngban ɔ na huzu palaɖisi ɖé é ."
nǔ ɖěɖee hɛn wuvɛ̌ kpo akpɔ̀ kpo wá nú gbɛtɔ́ lɛ é sɔ́ na tíìn ǎ .
kú tlɛ sɔ́ na tíìn ǎ .
"amɔ̌ , gbɛtɔ́ liva mɔkpan e kú bo ma ka na fɔ́n sín kú dó jixwé ǎ lɛ é ka ló ?"
"è na fɔ́n ye sín kú ɖò sɔgudo , bɔ ye sixu nɔ gbɛ̀ kaka sɔyi ɖò palaɖisi mɛ ɖò ayikúngban jí . — matie 5 : 5 ."
a ðó na ði xɛsi nú awovi lɛ ǎ
"ði gantɔ́ ɖěɖee ɖò wlɔ mɛ lɛ é ɖɔhun ɔ , gbɛtɔ́ livi mɔkpan wɛ tan gbló kpo xɛsi ɖiɖi nú yɛ nyanya lɛ kpo wlí dó ganmɛ ."
"ye nɔ ganjɛ bǒ lɛ , tílá lɛ kpo majiki sín amasin lɛ kpo wu ɖɔ ye na cyɔn alɔ emi jí ."
hwɛ ɖó na wà mɔ̌ ǎ .
"biblu na jiɖiɖe elɔ e dó gbɔ nú mɛ é mǐ : “ nukún [ jehovah ] tɔn ɖò ayikúngban ɔ bǐ jí , bɔ é nɔ dó wusyɛn lanmɛ nú mɛ e yí wǎn n’i kpo ayixa yetɔn bǐ kpo lɛ . ” ( 2 tan 16 : 9 ) jehovah mawu nugbǒ ɔ ɖó hlɔnhlɔn hú satáan flaflá tɔn ; enyi a ganjɛ wutu tɔn ɔ , é na nya xɛ ɖò jǐ towe ."
"enyi a ba ɖɔ jehovah ni nya xɛ ɖò emi jí ɔ , a ɖó na kplɔ́n nǔ e nɔ nyɔ́ nukún tɔn mɛ lɛ é , bo na nɔ bló ɖ’eji ."
"ði kpɔ́ndéwú ɔ , ɖò xwè kanweko nukɔntɔn ɔ mɛ ɔ , klisanwun e ɖò toxo efɛzi tɔn mɛ lɛ é xò majikiwema yetɔn lɛ kplé bo dó zo ."
"( mɛsɛ́dó 19 : 19 , 20 ) mɔ̌ ɖokpo ɔ , enyi mawu na cyɔn alɔ jǐ towe ɔ , a ɖó na bɛ́ bǒ , tílá , majikiwema , atínkpavi , kpo nǔ ɖebǔ e cá kàn xá awovinúwiwa lɛ é bǐ kpo kɔn nyì gbě ."
"biblu ɖɔ : “ mi bo hwíhwɛ́ miɖée ɖó mawu glɔ ; mi ló dǒ ɖò [ a ] wovi nukɔn ; enɛ ɔ , é na hɔn nú mi . ”"
"( jaki 4 : 7 ) enyi a hwíhwɛ́ hwiɖée ɖó jehovah glɔ gbɔn tónúsíse n’i gblamɛ bo lɛ́ sɛ̀n ɛ ɔ , a hɛn ɔ a na kudeji ɖɔ satáan kpo awovi lɛ kpo kún sixu kpé wǔ we ó ."
"nǔmimɔ enɛ lɛ na mǐ jiɖe ɖɔ jehovah mawu , vǐ tɔn jezu klisu , wɛnsagun gbejinɔtɔ́ lɛ , kpo mɛ ɖěɖee è xɔ sín ayikúngban ɔ jí lɛ é kpo bǐ nɔ kpé nukún dó mǐ wu tawun bo nɔ ba ɖagbe mǐtɔn ."
"nú a na ɖó mɔjɛmɛ nǔ ɖevo e ye na wà lɛ é tɔn ɔ , mǐ byɔ we ɖɔ a ni sɛkpɔ kúnnuɖetɔ́ jehovah tɔn lɛ alǒ yì tɛn ɛntɛnɛti tɔn mǐtɔn www.jw.org jí , bo yì wema etɛ biblu ka kplɔ́n mɛ tawun ?"
aɖɔwé
xɛ lɛ : nǔ e ye sixu kplɔ́n mǐ lɛ é
"“ kàn nǔ byɔ xɛ lɛ , xɛ na ɖè we ɖó ali jí ."
"ðò kanlin enɛ lɛ bǐ mɛ ɔ , kanlin tɛ wɛ ma tuùn ɖɔ mawu mavɔmavɔ wɛ ɖò nǔ bǐ bló wɛ ǎ ? ” — jɔbu 12 : 7 , 9 ."
"sín xwè 3 000 jɛji ɖíe ɔ , tɔ́gbó jɔbu mɔ ɖɔ xɛ lɛ sixu kplɔ́n nǔ gègě mǐ dó nùɖíɖózɔ́ mawu tɔn wu ."
"amɔ̌ , lee ye nɔ wà nǔ gbɔn é zɔ́n bɔ è sixu lɛ́ zán ye dó jlɛ́ nǔ dó nǔ wu na ."
"ðò biblu mɛ ɔ , fí e è ɖɔ xɛ lɛ sín xó ɖè lɛ é gègě kplɔ́n nǔ taji lɛ mǐ dó gbɛ̀ kpo kancica e ɖò mǐ kpo mawu kpo tɛntin é kpo wu ."
mi nú mǐ ni gbéjé kpɔ́ndéwú ɖé lɛ kpɔ́n .
fí e azɔnxɛ lɛ nɔ xò adɔ̌ ðó é
hɔ̌n
"jeluzalɛmunu lɛ tuùn xɛ e nɔ nyí azɔnxɛ lɛ é ganji , ɖó ye nɔ yawu xò adɔ̌ yetɔn lɛ nyì xɔzwe lɛ mɛ ɖò aga ."
ðé lɛ xò adɔ̌ yetɔn lɛ nyì salomɔ́ɔ sín tɛmpli mɛ .
"mɛ e kpa ðɛhan 84gɔ́ ɔ é nyí ɖokpo ɖò kolée sín vǐ sunnu lɛ mɛ , bo nɔ wà sinsɛnzɔ́ ɖò tɛmpli ɔ mɛ nú aklunɔzán gblamɛ ɖokpo ɖò sun ayizɛ́n lɛ bǐ mɛ ; é ɖó ayi adɔ̌ enɛ lɛ wu ɖò tɛmpli ɔ sín xá mɛ ."
"azɔnxɛ e ɖó fí e é na nɔ kaka sɔyi ɖò xwé jehovah tɔn gbè é ɖé ɖɔhun cící jló è tawun , bɔ é ɖɔ : “ mawu mavɔmavɔ nǔbǐwukpétɔ́ , un yí wǎn nú nɔtɛn towe lɛ mɛ nya !"
kɔxo towe lɛ ta wíwá ɖò nukún mya nú mì wɛ ɖesu . . .
"títígwetí ɖesu nɔ mɔ fí e é na xò adɔ̌ ɖó é , azɔnxɛ nɔ mɔ adɔ̌ e mɛ é na bɛ́ vǐ tɔn lɛ dó é . mawu mavɔmavɔ nǔbǐwukpétɔ́ , axɔsu ce , mawu ce ! vɔsakpe towe lɛ kpá wɛ nyí fí e ye bǐ mɔ é . ”"
"( ðɛhan 84 : 2 - 4 ) akpàkpà ɖokpo ɔ ka nɔ sɔ́ mǐ kpodo vǐ mǐtɔn lɛ kpo bonu mǐ na nɔ nɔ kpɔ́ xá togun mawu tɔn ɖò gbesisɔmɛ ɖò kplé lɛ jí à ? — ðɛhan 26 : 8 , 12 ."
aðɔwé lɛ tuùn hwe yetɔn nu
“ aɖɔwé lɛ tuùn hwenu e ye na wá dó ɔ ” ; wɛ gbeyiɖɔ jelemíi wlan .
é tuùn gan e mɛ aɖɔwé lɛ nɔ sɛ̀ tɛn bo nɔ xò akpádídó yikúngban ɔ zlɛ é ganji .
"ðò mars alǒ avril mɛ ɔ , aɖɔwé 300 000 jɛji wɛ nɔ gosin aflika yì totaligbé elɔpu tɔn bo nɔ gbɔn judɛ́ɛn tɔdo ɔ mɛ dín ."
gan xomɛ tɔn yetɔn nɔ ɖɔ nǔ nú ye bɔ ye nɔ lɛkɔ wá yì fí e ye nɔ flé vǐ ɖè lɛ é ɖò hwetɔnnu .
"ði xɛ ɖevo e nɔ sɛ̀ tɛn sín tò ɖé mɛ jɛ ɖevo mɛ lɛ é ɖɔhun ɔ , ye “ tuùn hwenu e ye nɔ [ lɛkɔ ] dó ɔ . ” — jelemíi 8 : 7 ."
"“ nǔ e jiwǔ tawun ɖò tɛnsisɛ enɛ mɛ é wɛ nyì ɖɔ é nɔ wá ɖò jɔwamɔ linu , ” wɛ collins atlas of bird migration ɖɔ ."
"jehovah mawu na nùnywɛ jɔwamɔ tɔn xɛ ɖěɖee nɔ sɛ̀ tɛn sín tò ɖé mɛ jɛ ɖevo mɛ lɛ é dó hwenu lɛ wu , amɔ̌ , é bló bɔ gbɛtɔ́ lɛ ɖó nǔwukpikpé bo nɔ tuùn hwenu lɛ ɖě ɖó vo nú ɖě ."
"( luki 12 : 54 - 56 ) nùtuùntuùn mawu tɔn ɔ gbɔn vo nú nùnywɛ jɔwamɔ tɔn e aɖɔwé lɛ ɖó é , é wɛ nɔ d’alɔ gbɛtɔ́ bɔ é nɔ tuùn nǔ ɖěɖee ɖò jijɛ wɛ ɖò hwe mǐtɔn nu dìn lɛ é sín tinmɛ ."
izlayɛli - ví ɖěɖee nɔ gbɛ̀ ɖò jelemíi hwenu lɛ é ɖó ayi wuntun mɔhun lɛ wu ǎ .
"mawu ɖɔ nǔ e wu wɛ é bo ɖɔ : “ ye hu tɛ́ nú mawu mavɔmavɔ xó ɔ , bɔ nùnywɛ tɛ ye ka ɖó lo ? ” — jelemíi 8 : 9 ."
"ðò égbé ɔ , mǐ mɔ nukúnnú jɛ wu céɖécéɖé ɖɔ hwenu e biblu ylɔ ɖɔ “ azǎn gudogudo tɔn lɛ ” é wɛ mǐ ɖè . ( 2 timɔtée 3 : 1 - 5 ) mǐ ka na nɔ wà nǔ aɖɔwé lɛ ɖɔhun bo na nɔ ɖ’ayi ‘ hwenu ɔ ’ wu à ?"
hɔ̌n lɛ nɔ mɔ nǔ jɛ zɔ tawun
"azɔn gègě wɛ è ɖɔ xɛ e nɔ nyí hɔ̌n é xó ɖò biblu mɛ , bɔ xɛ enɛ lɛ tíìn tawun ɖò akpádídó yikúngban ɔ jí ."
"hɔ̌n ɔ , adɔ̌ tɔn mɛ wɛ é nɔ nɔ ɖò só ɖé ta aga bǐ bo nɔ “ cɔ́ nǔ e é na sá é ” ; é “ nɔ mɔ nǔ sɛ́dó dò . ”"
"( jɔbu 39 : 27 - 29 ) nǔwukpikpé e hɔ̌n ɖó bo nɔ mɔ nǔ é syɛn sɔmɔ̌ bɔ é hɛn ɔ , é na mɔ azwi e lín dó è nú kilomɛtlu ɖokpo é sɛ́dó ."
"ði lee hɔ̌n ɖé sixu “ mɔ nǔ sɛ́dó dò ” gbɔn é ɔ , jehovah kpéwú bo na mɔ nǔ jɛ sɔgudo ."
"enɛ wu wɛ jehovah mawu ɖɔ : “ un ko ɖɔ nǔ e na wà wɛ un ɖè ɔ sín dò . nǔ e ma ko jɛ ǎ , bo ka na wá jɛ ɔ , un ko ɖɔ ɖ’ayǐ sín tɛgbɛ . ”"
"biblu lɛ́vɔ sɔ́ mɛ e nɔ ɖeji dó mawu wu lɛ é jlɛ́ dó hɔ̌n lɛ wu , bo ɖɔ : “ mɛ e nɔ ganjɛ mawu mavɔmavɔ wu lɛ ɔ , hlɔnhlɔn ɖevo nɔ wá nú ye ; ye nɔ zɔn hɔ̌nsúhɔ́nsú ɖɔhun . ”"
( ezayíi 40 : 31 ) jɔhɔn zozo e nɔ ɖò nyinyi yì jinukúnsin lɛ é wɛ hɔ̌n nɔ zán bo nɔ dó zɔn .
"enyi hɔ̌n ɔ mɔ fí e jɔhɔn ɔ ɖò zozo ɖè é ɖé ɔ , é nɔ kɛ awa tɔn lɛ bo nɔ ɖò lɛlɛ̌ wɛ ɖò fí enɛ , bɔ enɛ nɔ zɔ́n b’ɛ nɔ ɖò aga yì d’eji wɛ ."
hɔ̌n nɔ ganjɛ hlɔnhlɔn éɖesunɔ tɔn wu bo na dó sixu zɔn yì fí línlín ɖò aga ǎ .
"mɔ̌ ɖokpo ɔ , mɛ e ɖeji dó jehovah wu lɛ é sixu ɖó nukún i , ɖɔ é wɛ nyí mɛ e d’akpá bo na na ye “ hlɔnhlɔn aditi ” ɔ é . — 2 kɔlɛntinu lɛ 4 : 7 , 8 ."
“ kokló nɔ kplé vǐ tɔn lɛ dó awa tɔn lɛ glɔ ”
kokló kpo koklóví lɛ kpo
"kú jezu tɔn kpò kpɛɖé é ɔ , é nɔte bo kpɔ́n toxo jwifu lɛ tɔn e nyí azinkan tò ɔ tɔn é sɛ́dó ."
"é gbɔ́ bo ɖɔ : “ jeluzalɛmunu emi , jeluzalɛmunu emi , mi mɛ e nɔ hu gbeyiɖɔ mawu tɔn lɛ , bo nɔ nyì awinnyaglo dó hu mɛ e mawu nɔ sɛ́dó mi lɛ é !"
"azɔn mɔkpan wɛ un ko jló na kplé mi dó awa ce lɛ glɔ , lee kokló nɔ kplé vǐ tɔn lɛ dó awa tɔn lɛ glɔ ɔ ɖɔhun ."
"loɔ , mi jló ǎ . ” — matie 23 : 37 ."
nùnina jɔwamɔ tɔn e syɛn hú bǐ bɔ xɛ lɛ ɖó é ɖokpo wɛ nyí jlǒ e ye nɔ ɖó bá nya xɛ ɖò vǐ yetɔn lɛ jí é .
"xɛ ɖěɖee nɔ nɔ kɔ́mɛ lɛ é , ɖi kokló lɛ , nɔ ɖò acéjí tawun dó awovinú lɛ wu ."
"enyi kokló mɔ gangan ɖé bonu é ɖò lɛlɛ̌ gbɔn jinukúnsin wɛ ɔ , é nɔ súxó akpágbánúmɛ tɔn ɖé , bɔ koklóví lɛ nɔ kán wezun wá hwla yeɖée dó awa tɔn lɛ glɔ ."
koklóví lɛ nɔ lɛ́ hwla yeɖée dó nɔ yetɔn sín awa glɔ hwenu e hwesivɔ syɛn ganji é kpo hwenu e jǐ ɖaxó ɖò jija wɛ é kpo .
mɔ̌ ɖokpo ɔ wɛ jezu jló na nya xɛ ɖò jeluzalɛmunu lɛ jí ɖò gbigbɔ lixo é nɛ .
"égbé ɔ , jezu ylɔ mǐ ɖɔ mǐ ni wá mɔ fífá kpo alɔcyɔnmɛji kpo ɖò gɔ̌n emitɔn ɖò tagba kpo adohu adohu kpo e gbɛzinzan ayihɔngbe ayihɔngbe tɔn nɔ hɛn wá nú mǐ lɛ é sí . — matie 11 : 28 , 29 ."
"nugbǒ ɔ , nùɖíɖó enɛ lɛ e nɔ zɔn é sixu kplɔ́n nǔ gègě mǐ ."
"hwenu e a na ɖò lee ye nɔ wà nǔ gbɔn é kpɔ́n wɛ é ɔ , tɛnkpɔn bo flín nùjlɛdonǔwu mawuxówema ɔ tɔn e ɖɔ xó dó ye wu lɛ é ."
azɔnxɛ ni d’alɔ we bonu xwé e gbè è nɔ sɛ̀n jehovah ɖè é ni nɔ sù nukún towe mɛ .
byɔ mawu ɖɔ é ni na we nukúnɖiɖo e sixu zɔ́n bɔ a na zɔn hɔ̌n ɖɔhun é .
"wǎ ba nugbǒ gbigbɔ tɔn e na cyɔn alɔ jǐ towe , lee kokló vǐnɔ ɖé nɔ nya xɛ ɖò vǐ tɔn lɛ jí gbɔn é ɖò jezu gɔ́n ."
aɖɔwé ni nɔ flín we bonu a ni nɔ ɖò acéjí dó nǔ ɖěɖee ɖò jijɛ wɛ ɖò gbɛ̀ ɔ mɛ hwe mǐtɔn nu dìn lɛ é sín tinmɛ wu .
lefèvre d’étaples : é ba ðɔ gbɛtɔ́ kpaà lɛ ni mɔ nukúnnú jɛ xó mawu tɔn mɛ
"gbè ɖokpo ɖò aklunɔzángbe zǎnzǎn ɖò xwè 1520 lɛ sín bǐbɛ̌mɛ dɔ̌n ɔ , mɛ ɖěɖee nɔ nɔ toxo kpɛví e ɖò paris kpá bo nɔ nyí meaux é mɛ lɛ é sixu ɖi nǔ e ye sè ɖò amísa é ǎ ."
"ye sè bɔ è xà wɛnɖagbe wema lɛ dó anɔnugbe yetɔn flansegbe ɔ mɛ , bɔ é sɔ́ nyí dó latɛ́ɛngbe mɛ ǎ !"
"lilɛdogbeɖevomɛtɔ́ biblu tɔn e zɔ́n bɔ nǔ dó nyí mɔ̌ é , jacques lefèvre d’étaples ( jacobus faber stapulensis ɖò latɛ́ɛngbe mɛ ) , wá ɖɔ dó wema e é wlan sɛ́dó xɔ́ntɔn tɔn vívɛ́ ɖé é mɛ ɖɔ : “ lee d’alɔ mɛ gègě gbɔn wɛ mawu ɖè bonu ye na mɔ nukúnnú jɛ xó tɔn mɛ é ɔ , a sixu ɖi ǎ . ”"
"ðò hwenɛnu ɔ , igleja katolika kpo sinsɛn - núkplɔnmɛtɔ́ e ɖò paris lɛ é kpo gbɛ́ ɖɔ è kún na zán lilɛdogbeɖevomɛ biblu tɔn e ɖò gbè e mɛ lɛ bǐ nɔ dó lɛ é mɛ é ó ."
etɛ ka sísɛ́ lefèvre lo bɔ é lilɛ biblu ɔ dó flansegbe mɛ ?
nɛ̌ é ka tɛnpkɔn bo d’alɔ gbɛtɔ́ kpaà lɛ bonu ye na mɔ nukúnnú jɛ xó mawu tɔn mɛ gbɔn ?
nǔ e mawuxówema ɔ ðɔ nugbǒ é biba
"cobonu lefèvre na huzu biblu lilɛdogbeɖevomɛtɔ́ ɖé ɔ , é ko zé éɖée jó bo na vɔ́ wema tamɛ - núkplɔnmɛ tɔn kpo sinsɛn - núkplɔnmɛ tɔn kpo xóxó lɛ tinmɛ ɖó lee ye ko ɖè ɖ’ayǐ é ."
"é ɖ’ayi wu ɖɔ , è ko kplɔ́n nǔ agɔ lɛ mɛ dó nǔ e ɖò wema xóxó lɛ mɛ é wu nú xwè kanweko mɔkpan ."
mawuxówema ɔ e é kplɔ́n dó nùjɔnǔ mɛ mɔ̌ é zɔ́n bɔ é wá gbeta ɔ kɔn ɖɔ “ nugbǒ mawu tɔn lɛ kɛɖɛ kplɔnkplɔn nɔ hɛn . . . awǎjijɛ e hugǎn bǐ é wá . ”
"enɛ wu ɔ , lefèvre jó tamɛ - núkplɔnmɛ e kplɔ́n wɛ é ɖè é dó bo sɔ́ éɖée bǐ jó nú lilɛdogbeɖevomɛ biblu tɔn sín azɔ̌ ɔ ."
"ðò 1509 ɔ , lefèvre ɖè wema ɖé tɔ́n b’ɛ sɔ́ ðɛhanwema e ɖò latɛ́ɛngbe mɛ é vovo atɔ́ɔ́n jlɛ́ dó yeɖée wu , * bɔ vulgate tɔn e éɖesunɔ jla ɖó é ɖ’emɛ ."
"é cí sinsɛn - núkplɔnmɛtɔ́ hwetɔnnu tɔn lɛ ɖɔhun ǎ , loɔ , é dó gǎn bo lilɛ akpáxwé biblu tɔn lɛ dó gbè ɖevo mɛ b’ɛ na ɖíɖí bo lɛ́ bɔkun ."
lee é nɔ tinmɛ mawuxówema ɔ gbɔn é d’alɔ akɔwé biblu tɔn ɖevo lɛ kpo nùvɔjlaɖótɔ́ lɛ kpo tawun . — kpɔ́n gbàví “ lee lefèvre d’alɔ martin luther gbɔn é . ”
"akpataxwi e mɛ tɛnmɛ - nyikɔ mawu tɔn e ɖò ðɛhanwema mɛ lɛ é ɖè é , ɖò fivefold psalter 1513 tɔn mɛ"
"katolika mɛ wɛ è jì lefèvre dó , bɔ é kudeji ɖɔ mawuxówema ɔ kpinkplɔn mɛ kpaà lɛ lee é jɛxa gbɔn é kɛɖɛ jɛn sixu zɔ́n bɔ è na jla sinsɛn ɔ ɖó ."
"amɔ̌ , eɖíe latɛ́ɛngbe mɛ wɛ mawuxówema ɔ ɖè hugǎn è , bɔ nɛ̌ nùwlanwlan mímɛ́ enɛ lɛ ka sixu hɛn lè wá nú mɛ kpaà lɛ gbɔn ?"
lilɛdogbeðevomɛ biblu tɔn e mɛ bǐ sixu ðó é ðé
xónusɔ́ɖóte wɛnɖagbe wema lɛ tɔn dó zǒgbe jí ɖɔ lefèvre jló tawun bo na bló bɔ mɛ bǐ sixu ɖó biblu ɔ dó anɔnugbe yetɔn mɛ
wanyiyi ɖaxó e lefèvre ɖó nú xó mawu tɔn é zɔ́n bɔ é kudeji bo na bló bɔ mɛ gègě sixu ɖó .
"bo na dó kpé nǔ enɛ wu ɔ , é ɖè lilɛdogbeɖevomɛ wɛnɖagbe wema lɛ tɔn akpomɛ tɔn tɔ́n dó flansegbe mɛ dó akpáxwé wè jí ɖò juin 1523 ."
"akpomɛ tɔn enɛ ɔ , akwɛ e nɔ xɔ ee ma nyí akpomɛ tɔn ǎ é sín vlɔ wɛ nɔ xɔ , bo zɔ́n bɔ mɛ e ma tlɛ ɖó nǔ kaka ɖé ǎ lɛ é sixu ɖó akpáxwé biblu tɔn ɖé ."
mɛ kpaà lɛ yawu xɔ kpo akpàkpà sɔ́ mɛ kpo .
jlǒ e sunnu kpo nyɔnu kpo bǐ ɖó bo na xà xó jezu tɔn lɛ dó anɔnugbe yetɔn mɛ é syɛn sɔmɔ̌ bɔ lilɛdogbeɖevomɛ enɛ 1 200 e è zín ɖò bǐbɛ̌mɛ é vɔ tlolo ɖò sun yɔywɛ ɖé gudo .
é jɛhun dó biblu jí kpo adɔgbigbo kpo
lefèvre mɔ nǔ jɛ wu ganji ɖɔ gbɛtɔ́ sín nùkplɔnmɛ lɛ kpo tamɛ - núkplɔnmɛ lɛ kpo ko hɛn sinsɛn katolika blí .
"( maki 7 : 7 ; kolosinu lɛ 2 : 8 ) bɔ é kudeji ɖɔ hwe ɔ nu sù bɔ wɛnɖagbe wema lɛ ɔ , è na “ jla mimɛ̌ tɔn gbɔn gbɛ̀ ɔ bǐ mɛ , bonu nùkplɔnmɛ gbɛtɔ́ tɔn lɛ ni ma sɔ́ flú mɛ lɛ ɖě ó . ”"
lefèvre lɛ́vɔ tɛnkpɔn bo kɔ́n sɛ̀ sín hwɛjijɔ masɔgbe ɖěɖee mɛ e gbɛ́ ɖɔ è kún na lilɛ biblu ɔ dó flansegbe mɛ ó lɛ é na lɛ é jí .
"é ɖè yɛmɛnúwiwa yetɔn gbà , bo ɖɔ : “ enyi ye ma ba ɖebǔ ɖɔ mɛ kpaà lɛ ɖó na mɔ wɛnɖagbe wema mawu tɔn ɔ dó gbè yeɖesunɔ tɔn mɛ bo xà ǎ ɔ , nɛ̌ ye ka na kplɔ́n [ mɛ lɛ ] ɖɔ ye ni xwedó gbeɖiɖe jezu klisu tɔn lɛ bǐ gbɔn ? ” — hlɔmanu lɛ 10 : 14 ."
"zaan ɔ , nǔ e ma kpaca mɛ ǎ é ɖé jɛ , é wɛ nyí ɖɔ kplɔnyiji - alavɔ xwé paris tɔn ( sorbonne ) sín sinsɛn - núkplɔnmɛtɔ́ lɛ tɛnkpɔn bo na xwè lefèvre sín nu dó xɔ ."
"ðò août 1523 ɔ , ye gbɛ́ ɖɔ è kún sɔ́ na lilɛ biblu ɔ dó gbè ɖevo mɛ ɖě ó , è kún ka sɔ́ na lɛ́ bló tinmɛ lɛ dó biblu jí bo ɖetɔ́n dó wema mɛ dó gbè ɖevo mɛ ɖě ó , lé nǔ enɛ lɛ nyí “ awovinú nú sinsɛn ɔ . ”"
"nùɖé ma nyí axɔsu france tɔn françois ier wɛ ǎ ɔ , è na ɖó hwɛ nú lefèvre ɖɔ é nyí gǔfɔntɔ́ ."
lilɛdogbeðevomɛtɔ́ e ðò “ xwii ” é fó azɔ̌ tɔn
lefèvre lɔn bonu xó tɛnmɛ tɛnmɛ e ɖɔ dó azɔ̌ tɔn lɛ wu wɛ è ɖè é fɛ́ ayi tɔn sín biblu ɔ lilɛ lilɛ dó gbè ɖevo mɛ jí ǎ .
"ðò 1524 hwenu e é ko lilɛ akpáxwé biblu tɔn e è wlan dó glɛkigbe mɛ é ( bɔ è nɔ ylɔ ɖɔ alɛnuwema yɔyɔ̌ é ) dó gbè ɖevo mɛ gudo é ɔ , é ɖè lilɛdogbeɖevomɛ ðɛhanwema lɛ tɔn tɔ́n dó flansegbe mɛ , bonu nùɖitɔ́ lɛ na dó sixu xoɖɛ “ kpo mɛɖeezejo ɖaxó kpo kpodo wanyiyi ɖaxó kpan . ”"
sinsɛn - núkplɔnmɛtɔ́ e ɖò sorbonne lɛ é yawu gbéjé lilɛdogbeɖevomɛ lefèvre tɔn kpɔ́n tɛnwin lɛnwin .
"zaan ɔ , ye ɖegbe ɖɔ è ni dó akpáxwé biblu tɔn e è wlan dó glɛkigbe mɛ , bɔ é lilɛ dó gbè ɖevo mɛ é zo ɖò agbawungba , bɔ ye dóhwɛ nǔ e é wlan é ɖevo lɛ ɖɔ ye “ hun ali nú gǔfínfɔ́n luther tɔn . ”"
"hwenu e sinsɛn - núkplɔnmɛtɔ́ lɛ ylɔ lefèvre ɖɔ é na wá na linlin e é ɖetɔ́n lɛ é sín hwɛjijɔ lɛ é ɔ , é cí “ xwii ” bo hɔn yì strasbourg ."
"ðò dɔ̌n ɔ , é gbɛkan dó lilɛdogbeɖevomɛ biblu ɔ tɔn biblo nu ɖò nǔglɔ ."
"mɛɖé lɛ ɖɔ ɖɔ nǔwiwa tɔn kún nyí akɔnkpinkpan sín nǔ ó có , é mɔ ɖɔ ali ɖagbe hugǎn e nu è sixu na sìnkɔn mɛ ɖěɖee nugbǒ biblu tɔn sín “ jɛ̌ ɖagbeɖagbe ” lɛ ma xɔ akwɛ na ɖebǔ ǎ lɛ é gbɔn é nɛ . — matie 7 : 6 ."
"ee lefèvre hɔn yì b’ɛ na ɖibla ɖó xwè ɖokpo gudo é ɔ , axɔsu françois ier sɔ́ ɛ b’ɛ na nɔ kplɔ́n nǔ vǐ tɔn charles xwè ɛnɛ mɛví ɔ ."
azɔ̌ enɛ na hwenu sukpɔ́ lefèvre bɔ é dó fó lilɛdogbeɖevomɛ biblu tɔn e bló wɛ é ɖè é .
"ðò 1530 ɔ , dada charles v yí gbè bɔ é ɖè lilɛdogbeɖevomɛ biblu ɔ blebu tɔn e é bló é tɔ́n ɖò antwerp , belgique , é nyí ɖò france ǎ . *"
"é ðó nǔ nukún tawun , bɔ é ka gló bǐ"
lefèvre ɖó nukún ɖò gbɛhwenu tɔn bǐ ɖɔ sinsɛn ɔ na jó aca gbɛtɔ́ tɔn lɛ xwixwedó dó bo na lɛkɔ wá nùtuùntuùn mímɛ́ e ɖò mawuxówema ɔ mɛ é jí .
"é ɖi nǔ tawun ɖɔ “ nugbǒ ɔ , klisanwun ɖokpo ɖokpo ɖó acɛ bo na xà biblu ɔ bo kplɔ́n éɖesunɔ , bɔ é ka lɛ́ nyí azɔ̌ tɔn . ”"
nǔ e wu é w’azɔ̌ syɛnsyɛn bonu mɛ bǐ ni dó sixu ɖó biblu ɔ é nɛ .
"jlǒ e lefèvre ɖó ɖɔ sinsɛn ɔ ni jla éɖée ɖó é nu ami có , gǔ e é jó dó é ɖó xò kpɔ́n ǎ , é d’alɔ gbɛtɔ́ kpaà lɛ nú ye na mɔ nukúnnú jɛ xó mawu tɔn mɛ ."
"lilɛdogbeɖevomɛ ðɛhanwema ɔ tɔn vovo atɔ́ɔ́n wɛ nú fivefold psalter ( le quincuplex psalterium ) ɔ bo ɖò akpáxwé vovo , bɔ akpataxwi ɖé gɔ́ na bɔ tɛnmɛ - nyikɔ mawu tɔn lɛ ɖ’emɛ , gɔ́ nú wekwín ebléegbe tɔn ɛnɛ e nɔte nú mawu sín nyikɔ lɛ é ."
"xwè atɔ́ɔ́n gudo ɖò 1535 ɔ , lilɛdogbeɖevomɛtɔ́ france - nu olivétan ɖè lilɛdogbeɖevomɛ biblu tɔn e junjɔn gbè dòdó lɛ jí é éyɛtɔn tɔ́n ."
é zán azɔ̌ e lefèvre wà lɛ é tawun hwenu e é ɖò akpáxwé biblu tɔn e è wlan dó glɛkigbe mɛ é lilɛ dó gbè ɖevo mɛ wɛ é .
lee lefèvre d’alɔ martin luther gbɔn é
"yɛhwenɔkpámɛnɔtɔ́ martin luther gbéjé wema e lefèvre ɖetɔ́n é kpɔ́n tɛnwin lɛnwin có , é kpó ɖò ablu mɛ ."
"wlɛnwín e lefèvre nɔ zán dó na mɔjɛmɛ nǔ lɛ tɔn é d’alɔ luther tawun , bo lɛ́vɔ d’alɔ lilɛdogbeɖevomɛtɔ́ biblu tɔn william tyndale kpo nùvɔjlaɖótɔ́ john calvin kpo ."
"lefèvre nɔ katolika mɛ kaka jɛ kú có , azɔ̌ e é wà lɛ é hɛn huzuhuzu titewungbe ɖé wá lilɛdogbeɖevomɛ biblu tɔn biblo mɛ , bo hun ali nú nùvɔjlaɖó ɔ ."
tan gbɛzán tɔn
un zunfan nugbǒ biblu tɔn alɔ kpo awa kpo mɛvo
mɛ e tɔn wɛ é bernhard merten
"enyi gbɛtɔ́ lɛ mɔ ɖɔ emi ɖò ayǐ na jɛ wɛ ɔ , ye nɔ ba na zunfan nùɖé ."
"nyɛ ka sixu wà mɔ̌ ǎ , ɖó un ɖó alɔ kpo awa kpo ɖě ǎ ."
"xwè tɛnwe ɖó wɛ un ɖè , bɔ è sɛ́n awa ce lɛ bo dó hwlɛn mì ."
xwè 17 wɛ nɔ ce ɖó bo jì mì ɖò 1960 .
tɔ́ ce ko jó nɔ ce dó cobɔ è jì mì .
"nɔ ce kpo nyì kpo nɔ kpɔ́ xá mɛjitɔ́ tɔn lɛ ɖò burg , toxo kpɛví république démocratique allemande alǒ allemagne de l’est ɖ’ayǐ tɔn tɔn ɖé wɛ ."
"mɛ gègě ɖi nǔ ɖɔ mawu ɖě kún tíìn ó , bɔ xwédo mǐtɔn lɔmɔ̌ ɖi nǔ ɖokpo ɔ ."
nǔtí nyí mawu nú mǐ ǎ .
"ee un ɖò susu wɛ é ɔ , nɔ ce tɔ́ kpé nukún dó wǔ ce ."
"é nɔ zɔ́n azɔ̌ gègě mì , ɖi atín lɛ jí sísɛ́ mì dó bonu má jla ala nú ye ."
"ðó un nyí yɔkpɔvu ɖé wutu ɔ , azɔ̌ enɛ lɛ wiwa nɔ víví nú mì ."
un vo ɖò gbɛzán ce mɛ bo lɛ́ ɖó awǎjijɛ .
nǔmaðónukún ðé huzu gbɛzán ce
nǔ baɖabaɖa ɖé jɛ gbè ɖokpo hwenu e un ɖó xwè tɛnwe é .
xɔ wegɔ ɔ wɛ un bɛ́ ɖò wemaxɔmɛ tlolo .
"ee un ɖò aga yì wɛ bo ɖó mɛtlukpo tantɔn mɔ̌ dó kɔ́mɛ é ɔ , kuláan gbí mì syɛnsyɛn bɔ un ba nyiɖée kpo ."
"hwenu e un wá fɔ́n ɖò dotóoxwé é ɔ , un sɔ́ sixu zé awa ce lɛ ǎ ."
"awa ce lɛ fyɔ tawun bo bló agada manyaa , b’ɛ byɔ ɖɔ è ni sɛ́n awa wè lɛ bǐ bonu aɖivɛ̌ ni ma wá byɔ hun ce mɛ ó ."
"é ɖò mɔ̌ có , ɖó un kpò ɖò vǔ wutu ɔ , un mɔ nukúnnú jɛ nǔ e awa ma ɖó na wá wà dó gbɛzán ce wu é mɛ bǐ mlɛ́mlɛ́ ǎ ."
"ee un gosin dotóoxwé gudo é ɔ , un lɛ́vɔ bɛ́ azɔ̌mɛ ."
"yɔkpɔvu lɛ nɔ cá nú mì , nɔ ɖedó mì , bo nɔ nyì nǔ dó mì ɖó un sixu jɛ ahwan dó nyiɖée jí ǎ wutu ."
alǎnnú e ye nɔ ɖɔ nú mì lɛ é kpo gǎn e ye nɔ bló é kpo nɔ mɛ̀ mì tawun .
"gudo mɛ ɔ , è wá sɛ́ mì dó wemaxɔmɛ wɔ̌nɖowǔnanɔ lɛ tɔn birkenwerder tɔn , bɔ yɔkpɔvu wɔ̌nɖowǔnanɔ lɛ nɔ nɔ finɛ ."
enyi mǐ yí azǎn ɔ jɛn un nɔ mɔ ye .
"xwè wǒ e bɔ d’ewu lɛ é mɛ ɔ , un nɔ kpɔ́ xá nɔ ce kpo mɛjitɔ́ tɔn lɛ kpo ǎ ."
lee un sù alɔ kpo awa kpo mɛvo gbɔn é
un kplɔ́n bo nɔ wà nǔ gègě kpo afɔ ce lɛ kpo .
a sixu dó nukún lee afɔví towe lɛ na hɛn gǎfu alǒ cíví bɔ a na dó ɖu nǔ na gbɔn é na ko cí é mɛ kpɔ́n à ?
un tɛnkpɔn bo kpé nǔ mɔhun wu .
un lɛ́vɔ kplɔ́n bo nɔ zán afɔ ce lɛ dó klɔ́ nu mɛ bo nɔ lɛ́ zán dó vún ɖa na .
"nú un ɖò xó ɖɔ nú mɛ lɛ wɛ ɔ , un tlɛ nɔ jɛ afɔ bló d’emɛ jí ."
"nugbǒ ɔ , afɔ ce lɛ wá huzu alɔ ce lɛ ."
"hwenu e un jɛ winnyawinnya jí é ɔ , un yí wǎn nú nùnywɛ xwitixwiti sín wema lɛ xixa ."
"hweɖelɛnu ɔ , un nɔ ba na ɖó awa e nùnywɛ xwitixwiti ɖetɔ́n lɛ é , bo na dó sixu wà nǔ bǐ ."
un jɛ azɔ nu jí hwenu e un ɖó xwè 14 é .
un lin ɖɔ é na d’alɔ mì bɔ na nɔ ɖeji dó nyiɖée wu bo na lɛ́ cí mɛ bǐ ɖɔhun .
"é cí ɖɔ un ɖò ɖiɖɔ wɛ ɖɔ : ‘ ɛɛn , nyì lɔ hɛn ɔ un na bló ."
"mɛxo lɛ mɛ wɛ azɔnutɔ́ lɛ ɖè , enyi ye ɖó awa kpo ye gbɔ kpo ɔ nɛ . ’"
un hɛn alɔnu ce ján bo nɔ ɖ’alɔ ɖò ɖagbewanúmɛ sín azɔ̌ lɛ mɛ .
"un byɔ tutoblonunu mɛ winnyawinnya lɛ tɔn e acɛkpikpa nɔ d’alɔ , bɔ è nɔ ylɔ ɖɔ jeunesse libre allemande é mɛ , bo nyí wěgbojinɔtɔ́ nú mɛ e ɖ’emɛ ɖò lɛdo ɔ mɛ lɛ é ."
"un lɛ́vɔ byɔ hanjigbɛ́ ɖé mɛ , nɔ wlan xó lómílómí lɛ , bo ɖ’alɔ ɖò lɔnyiji - lɔnfɔnkan sín ayihun wɔ̌nɖowǔnanɔ lɛ tɔn lɛ mɛ ."
"ee un kplɔ́n azɔ̌ ɖé gudo é ɔ , un jɛ azɔ̌ wà jí ɖò azɔ̌xwé ɖé ɖò toxo mǐtɔn mɛ ."
"un ɖò susu wɛ é ɔ , un nɔ dó nǔ e nɔ nɔ awa ce lɛ domɛ é bléblé , ɖó un ba na nyí mɛ e nǔ bǐ sɔgbe na é ."
un zunfan nugbǒ biblu tɔn
"un ɖò te kpɔ́n pípan e na dó yì azɔ̌mɛ é gbè ɖokpo , bɔ nya ɖé sɛkpɔ mì ."
é kanbyɔ mì ɖɔ nyì ka lin ɖɔ mawu sixu bló bɔ awa ce lɛ na lɛ́vɔ jɛ tɛn yetɔn mɛ à jí .
"nugbǒ wɛ ɖɔ un ba ɖɔ awa ce lɛ ni lɛ́ jɛ tɛn yetɔn mɛ , amɔ̌ , un mɔ ɖɔ nǔ mɔhun kún sixu jɛ gbeɖé ó !"
un ko kudeji ɖɔ mawu ɖě kún tíìn ó .
"sín hwenɛnu ɔ , un sɔ́ nɔ ba na xò gò nya enɛ ǎ ."
"táan ɖé lɛ gudo ɔ , azɔ̌gbɛ́ ce ɖé ɖɔ nyì ni kplá emi nú mǐ na yì ba mɛ emitɔn lɛ kpɔ́n ."
"hwenu e mǐ ɖò kafée nu wɛ é ɔ , mɛjitɔ́ tɔn lɛ jɛ xó ɖɔ dó jehovah mawu wu jí ."
azɔn nukɔntɔn e un sè ɖɔ mawu ɖó nyikɔ ɖé é nɛ .
"( ðɛhan 83 : 18 , nwt ) amɔ̌ , un ɖɔ dó ayi mɛ ɖɔ : ‘ mawu ɖě sixu tíìn ǎ , é na bo ɖó nyikɔ ɖebǔ ɔ nɛ ."
un na xlɛ́ mɛ elɔ lɛ ɖɔ adingban ɖó wɛ ye ɖè . ’
"un ganjɛ linlin ce lɛ wu , bo yí gbè bɔ mǐ na ɖɔ xó ɖó kpɔ́ dó biblu jí ."
"amɔ̌ , é kpaca mì ɖɔ un kún kpéwú bo ɖexlɛ́ ɖɔ mawu ɖě kún tíìn ó ó ."
"hwenu e mǐ ɖò nǔɖɔɖ’ayǐ biblu tɔn lɛ ba dò na wɛ é ɔ , linlin e un ɖó ɖɔ mawu ɖě kún tíìn ó é jɛ ɖyɔɖyɔ jí ."
"nǔɖɔɖ’ayǐ mawu tɔn gègě tíìn bɔ è wlan ye é ɔ , xwè kanweko alǒ afatɔ́n mɔkpan ko wá yì có , ye ka jɛnu ."
"ðò biblu kplɔnkplɔn lɛ ɖokpo hwenu ɔ , mǐ jlɛ́ ninɔmɛ e mɛ gbɛ̀ ɔ ɖè dìn lɛ é dó nǔɖɔɖ’ayǐ e ɖò matie wemata 24 , luki wemata 21 , kpo 2 timɔtée wemata 3 kpo mɛ lɛ é wu ."
"ði lee nǔ e ɖò azinzɔnnɔ ɖé wà wɛ lɛ é sixu d’alɔ dotóo ɖé , b’ɛ na tuùn azɔn e jɛ wɛ é ɖè tawun é gbɔn é ɖɔhun ɔ , nǔ ɖěɖee wu nǔɖɔɖ’ayǐ enɛ lɛ ɖɔ xó dó lɛ é d’alɔ mì , bɔ un tuùn ɖɔ hwenu e biblu ylɔ ɖɔ “ azǎn gudogudo tɔn lɛ ” é wɛ mǐ ko ɖè . * é jiwǔ tawun nú mì ."
nǔɖɔɖ’ayǐ enɛ lɛ ɖò jijɛ wɛ ɖò awɔntín ce nu .
un kudeji ɖɔ nugbǒ ɔ kplɔ́n wɛ un ɖè .
"un jɛ ɖɛ xò sɛ́dó jehovah mawu jí , bɔ un ko nu azɔ tawun nú xwè wǒ jɛji có , un jó azɔ nunu dó ."
un gbɛkan dó biblu kplɔnkplɔn ɔ nu nú xwè ɖokpo mɔ̌ .
"bɔ ɖò 27 avril 1986 ɔ , un bló baptɛm ɖò nǔglɔ ɖò wǔlɛdo ( baignoire ) ɖé mɛ , ɖó è gbɛ́ kúnnuɖetɔ́ lɛ sín azɔ̌ hwenɛnu ɖò allemagne de l’est wutu ."
nǔ nina mɛ ðevo lɛ
"ðó è gbɛ́ azɔ̌ mǐtɔn wutu ɔ , mǐ nɔ kplé ɖò gbɛ̌ta klewun klewun lɛ mɛ ɖò nǔglɔ ɖò xwé lɛ gbè , bɔ nùɖitɔ́ hàtɔ́ kpɛɖé jɛn un tuùn ."
"un ɖó nukún tɔn ǎ , bɔ acɛkpikpa lɛ yí gbè nú mì bɔ un na yì allemagne de l’ouest ; è gbɛ̀ azɔ̌ kúnnuɖetɔ́ lɛ tɔn ɖò finɛ ǎ ."
azɔn nukɔntɔn ɔ nɛ ɖò gbɛ̀ ce mɛ bɔ un kpéwú bo yì kpléɖókpɔ́ ɖaxó lɛ bo mɔ nɔví sunnu lɛ kpo nɔví nyɔnu lɛ kpo afatɔ́n mɔkpan .
nǔ bunɔ ɖé wɛ enɛ nyí nú mì .
"dǒ berlin tɔn j’ayǐ gudo é ɔ , è yí gbè nú azɔ̌ kúnnuɖetɔ́ jehovah tɔn lɛ tɔn ."
mǐ wá vo lo bo na sɛ̀n jehovah mawu .
un ba bo na ɖó alɔ ɖò mawuxóɖiɖɔzɔ́ ɔ mɛ hú ɖ’ayǐ tɔn .
"é ɖò mɔ̌ có , un nɔ ɖi xɛsi dó mɛ e un ma tuùn ǎ lɛ é sisɛkpɔ wu ."
"ðó un nyí wɔ̌nɖowǔnanɔ bo ka lɛ́ zán yɔkpɔvumɛ ce gègě ɖò wɔ̌nɖowǔnanɔ lɛ sín xwé ɖé gbè wutu ɔ , un nɔ mɔ ɖɔ un kún nyí nùɖewánu ó ."
"amɔ̌ , ɖò 1992 ɔ , un tɛ́n ganxixo 60 zinzan dó ɖɔ mawuxó na ɖò sun ɖokpo mɛ kpɔ́n ."
é kpa mì bɔ un mɔ awǎjijɛ ɖ’emɛ tawun .
"enɛ wu ɔ , un ɖɔ ɖɔ un na nɔ bló mɔ̌ ɖò sun lɛ bǐ mɛ , lobo tɛnkpɔn bo bló kaka nú xwè atɔn mɔ̌ ."
"un hɛn xó elɔ e ɖò biblu mɛ é d’ayi mɛ : “ enyi mɛɖé ma ɖó gǎn ǎ ɔ , un nɔ ɖɔ nyɛ lɔ kún ɖó gǎn ó . ” ( 2 kɔlɛntinu lɛ 11 : 29 ) wɔ̌n ɖò wutu ce có , fɔn kpò ɖò taglo ce mɛ bɔ gbè ka ɖò kɔ ce nu ."
"enɛ wu ɔ , un wà nǔ e wu un kpé é bǐ dó d’alɔ mɛ ɖevo lɛ ."
"ðó un ɖó awa ɖě ǎ wutu ɔ , un sixu sè wuvɛ̌ xá mɛ ɖěɖee hwedo nùɖé lɛ wu lɛ é ."
"enyi nùɖé biblo jló mɛ tawun bɔ è ma ka sixu bló ǎ ɔ , un tuùn lee é nɔ cí nú mɛ é bǐ ."
un tɛnkpɔn bo dó wusyɛn lanmɛ nú mɛ e nǔ cí mɔ̌ na lɛ é .
nǔ nina mɛ ɖevo lɛ gbɔn mɔ̌ dó xomɛhunhun nú mì tawun .
wɛnɖagbe ɔ jijla mɛ ɖevo lɛ nɔ na mì awǎjijɛ
jehovah d’alɔ mì gbèbígbè
hweɖelɛnu nɔ wá sù bɔ un nɔ flú kpɛɖé .
un nɔ ba ɖɔ nǔ bǐ ni sɔgbe ɖò wutu ce .
"nyiɖesunɔ sixu wà nǔ e è nɔ wà ayihɔngbe ayihɔngbe lɛ é gègě , amɔ̌ , ye nɔ ɖu táan ɖò así ce hú ee ye ɖó na ɖu é ."
"xó e nɔ ɖò nu ce gbèbígbè é wɛ nyí : “ mɛ e nɔ na hlɔnhlɔn mì ɔ wɛ nɔ zɔ́n , bɔ un nɔ sixu kpé nǔ enɛ lɛ bǐ wu . ”"
( filipunu lɛ 4 : 13 ) jehovah nɔ na mì hlɔnhlɔn e sín hudo un ɖó bo na wà nǔ é gbèbígbè .
un mɔ ɖɔ jehovah kún gɔn alɔdo mì kpɔ́n ó .
enɛ wu wɛ nyì lɔ ba gbeɖé bo na gɔn sinsɛnzɔ́ wà n’i ǎ .
"jehovah na mì nǔ e sín dò un jɛ tawun ɖò yɔkpɔvumɛ ce kpo winnyawinnya mɛ ce kpo é , é wɛ nyí xwédo ɖé ."
"un ɖó asì ɖagbeɖagbe ɖé , elke wɛ é nɔ nyí , é yí wǎn nú mì tawun bo nɔ lɛ́ sè wuvɛ̌ xá mì ."
"gɔ́ na ɔ , kúnnuɖetɔ́ jehovah tɔn livi mɔkpan huzu nɔví sunnu kpo nɔví nyɔnu kpo nú mì ɖò gbigbɔ lixo , bɔ mǐ nyí xwédo ɖé gbɔn gbɛ̀ ɔ bǐ mɛ ."
nyì kpo asivɛ́ ce elke kpo
"palaɖisi e sín akpá mawu dó bo na sɔ́ “ nǔ lɛ bǐ sɔ́ dó huzu nǔ yɔyɔ̌ ” ɖ’emɛ , kaka jɛ awa ce lɛ jí é nɔ lɛ́vɔ dó gbɔ nú mì ."
"( nǔɖexlɛ́mɛ 21 : 5 ) enyi un lin tamɛ kpɔ́n dó nǔ ɖěɖee jezu wà hwenu e é ɖò ayikúngban jí é jí ɔ , un nɔ mɔ nukúnnú jɛ akpá enɛ mɛ d’eji ."
"ðò cɛju mɛ ɔ , é gbɔ azɔn nú alɔkúnanɔ lɛ bo tlɛ bló bɔ nya e è kpa tó na é ɖé sín tó lɛ́ jɛ tó tɛnmɛ ."
"( matie 12 : 13 ; luki 22 : 50 , 51 ) akpá e jehovah dó lɛ é kpo nùjiwǔ e jezu wà lɛ é kpo zɔ́n bɔ un kudeji ɖɔ malin - malin mɛ dìn ɔ , nǔ bǐ na lɛ́ sɔgbe ɖò wutu ce ."
"é ɖò mɔ̌ có , nyɔna ɖaxó bǐ ɔ wɛ nyí jehovah mawu e un wá tuùn é ."
"é huzu tɔ́ cé , xɔ́ntɔn cé , gbɔdónúmɛtɔ́ ce , kpo mɛ e nɔ na hlɔnhlɔn mì é kpo ."
"lee nǔ cí nú axɔsu davidi é cí mɔ̌ nú nyì lɔ , é wlan ɖɔ : “ mawu mavɔmavɔ wɛ nyí hlɔnhlɔn ce , . . . é nɔ gɔ́ alɔ nú mì ; xomɛ ɖò hunhun mì wɛ . ”"
( ðɛhan 28 : 7 ) un jló na tɛ́ dó nugbǒ jiwǔ enɛ wu ɖò gbɛzán ce bǐ mɛ .
un zunfan nugbǒ enɛ alɔ kpo awa kpo mɛvo .
"nú a na ɖó mɔjɛmɛ wuntun azǎn gudogudo tɔn lɛ tɔn d’eji hǔn , kpɔ́n wemata 9gɔ́ e sín xota nyí “ ‘ azǎn gudogudo tɔn lɛ ’ mɛ wɛ mǐ ko ðè à ? ” é ɖò wema etɛ biblu ka kplɔ́n mɛ tawun ? mɛ ; kúnnuɖetɔ́ jehovah tɔn lɛ wɛ ɖetɔ́n b’ɛ ka lɛ́ ɖò www.jw.org jí ."
mawu ka nɔ sè ɖɛ lɛ bǐ à ?
etɛ ka nyí xósin towe ? é nɔ sè mɛ lɛ bǐ tɔn
é nɔ sè mɛɖé lɛ tɔn
é nɔ sè mɛɖebǔ tɔn ǎ
“ mawu mavɔmavɔ ɖò kpɔ́ xá . . . ye mɛ e nɔ ylɔ ɛ kpo ayi yetɔn bǐ kpo lɛ . ” — ðɛhan 145 : 18 .
mawu nɔ dovɛ̌ nú ɖɛ mɛ ɖěɖee nɔ fɔ́n gǔ dó jǐ tɔn lɛ é tɔn lɛ .
"( ezayíi 1 : 15 ) é ɖò mɔ̌ có , ye hɛn ɔ , ye na huzu zinzan yetɔn lɛ bɔ ye kpo mawu kpo na lɛ́ “ sè nǔ jɛ [ ye ] ɖée gbè mɛ . ” — ezayíi 1 : 18 ."
"cobonu mawu na sè ɖɛ ɖé alǒ na sìnkɔn ɖɛ ɖé tɔn ɔ , ɖɛ ɔ ɖó na sɔgbe xá nǔ e é byɔ ɖò mǐ sí ɖò biblu mɛ lɛ é . — 1 jaan 5 : 14 ."
ðě jɛn mǐ ɖó na nɔ hwenu e mǐ ɖò ɖɛ xò wɛ é à ?
"mɛðé lɛ ði nǔ ðɔ emi ɖó na nɔ jɛkpo , dó kɔ dò , alǒ fɔ alɔ dó alɔ mɛ ɖò hweɖebǔnu e emi ɖò ɖɛ xò wɛ é ."
"a sixu xoɖɛ dó gbè ɖebǔ mɛ alǒ tlɛ xò dó dò . — 2 tan 6 : 32 , 33 ; nɛɛmíi 2 : 1 - 6 ."
"nú a na ɖó mɔjɛmɛ d’eji hǔn , kpɔ́n wemata 17gɔ́ wema elɔ tɔn , etɛ biblu ka kplɔ́n mɛ tawun ? , kúnnuɖetɔ́ jehovah tɔn lɛ wɛ ɖetɔ́n"
nùkanbyɔ biblu tɔn ðevo lɛ sín xósindieu a - t - il créé satan ?
nùkanbyɔ ðěɖee kúnkplá nùɖíɖó gbigbɔ tɔn lɛ é 3
nǔmimɔ lɛ dó mɛ e ðò jixwé lɛ é wu 4
xɛ lɛ : nǔ e ye sixu kplɔ́n mǐ lɛ é 8
lefèvre d’étaples : é ba ðɔ gbɛtɔ́ kpaà lɛ ni mɔ nukúnnú jɛ xó mawu tɔn mɛ 10
tan gbɛzán tɔnun zunfan nugbǒ biblu tɔn alɔ kpo awa kpo mɛvo 13
"enyi mɛɖé kanbyɔ we ɖɔ nɛ̌ jixwé ka cí ɔ , xósin tɛ a ka na na ?"
"jezu kplɔ́n nǔ mǐ d’ewu , ɖó é ɖɔ : “ nyɛ ɔ , jixwé tɔn wɛ un nyí . ” — jaan 8 : 23 ."
atɔxwɛ elɔ ɖɔ xó dó mɔjɛmɛ e jezu kpo tɔ́ tɔn kpo na dó jixwé wu é jí .
3 jehovah “ ðò nukún kpé dó mi wu wɛ ”
avivɔsun 1 - 7 2016
6 sɔ́ jehovah dó ðó zɛ̌nmɛtɔ́ towe
avivɔsun 8 - 14 2016
11 a ka nɔ yí gbè bɔ zɛ̌nmɛtɔ́ ðaxó ɔ nɔ w’azɔ̌ ðò wǔ we à ?
"alɔlyɛnzɔ́ ɖé wɛ zɛ̌nmimɛ nyí , bɔ zɛ̌nmɛtɔ́ ɔ nɔ w’azɔ̌ ɖò azɔwanú tɔn wu kpo alɔ éɖesunɔ tɔn kpo ."
"ðò xota wè elɔ lɛ mɛ ɔ , mǐ na mɔ lee jehovah nɔ wà ‘ zɛ̌nmɛtɔ́ mǐtɔn ’ e é nyí é sín azɔ̌ gbɔn é , kpo nǔ e mǐ ɖó na wà bo na cí ko bibɔ ɖɔhun ɖò alɔ tɔn mɛ é kpo ."
16 nǔ e nǔxatɔ́ lɛ kanbyɔ lɛ é
avivɔsun 15 - 21 2016
"18 “ jehovah mawu mǐtɔn ɔ , jehovah ðokpo wɛ ”"
ali tɛ lɛ nu jehovah mawu mǐtɔn ka nyí “ jehovah ɖokpo ” ɖè ?
"nɛ̌ enɛ ka kúnkplá kancica e ɖò mǐ kpo é kpo , kpodo mawu sɛntɔ́ hàtɔ́ mǐtɔn lɛ kpo tɛntin é gbɔn ?"
"ðò gbɛ̀ égbé tɔn e mɛ aca vovo gègě lɛ ɖè é ɔ , mǐ ɖó na mɔ nukúnnú jɛ nǔ e jehovah byɔ ɖò mǐ sí , bɔ éyɛ na nyí “ mawu mǐtɔn ” é wu ."
avivɔsun 22 - 28 2016
23 nùwanyido mɛ ðevo lɛ tɔn ni ma nyí afɔklɛ́nnú nú we ó
"kpɔ́ndéwú tɛ lɛ wɛ ka ɖò biblu mɛ bo sixu d’alɔ mǐ bɔ mǐ na tuùn lee mǐ ɖó na wà nǔ gbɔn , hwenu e mɛ ɖevo lɛ ɖɔ nùɖé alǒ wà nùɖé b’ɛ mɛ̀ mǐ é ?"
28 jijɔ mawu tɔn ee xɔ akwɛ hú diamáa é ðé
32 a ka flín à ?
jehovah “ ðò nukún kpé dó mi wu wɛ ”
"etɛwu a ka sixu kudeji ɖɔ xógbe enɛ lɛ nyí nugbǒ , ɖɔ jehovah ɖò nukún kpé dó wu we wɛ nugbǒ nugbǒ ?"
hwɛjijɔ ɖokpo wɛ nyí ɖɔ nǔ e biblu ɖɔ é nɛ .
"1 piyɛ́ɛ 5 : 7 ɖɔ jí : “ mi zlɔ́n nǔ e ɖò linkpɔ́n nyí nú mi wɛ lɛ bǐ sín agban ɖó jǐ tɔn , ɖó é ɖò nukún kpé dó mi wu wɛ . ”"
etɛ ka ɖexlɛ́ ɖɔ jehovah mawu nɔ keya nú we ?
mawu nɔ na nǔ mɛ ðò agbaza lixo
"jehovah sɔ́ kpɔ́ndéwú ɖ’ayǐ , bo nɔ nyɔ́ xomɛ bo nɔ lɛ́ na nǔ mɛ"
"jɛ nukɔn hwɛ̌ ɔ , mawu ɖó jujɔ ɖěɖee a na ko nɔ ɖó nukún ɖò xɔ́ntɔn towe vívɛ́ná lɛ gɔ́n é ."
"hwɛhwɛ ɔ , mɛ ɖěɖee nɔ nyɔ́ xomɛ dó yeɖée lɛ wu bo nɔ lɛ́ na nǔ yeɖée lɛ é nɔ huzu xɔ́ntɔn vívɛ́ lɛ ."
"ði lee a sixu yawu ɖ’ayi wu gbɔn é ɔ , jehovah nɔ nyɔ́ xomɛ dó gbɛtɔ́ lɛ wu ayihɔngbe ayihɔngbe bo nɔ lɛ́ na nǔ ye ."
"kpɔ́ndéwú ɖokpo ɖíe : “ éyɛ nɔ zɔ́n , bɔ hwesivɔ tɔn nɔ hun dó mɛ nyanya lɛ kpodo mɛ ɖagbe lɛ kpan jí ; é nɔ bló bɔ jǐ nɔ ja nú mɛ e nɔ wà nǔ jlɔjlɔ lɛ kpodo mɛ e nɔ wà nǔ agɔ lɛ kpan . ”"
( mat . 5 : 45 ) etɛ hwesivɔ kpo jǐ kpo ka nɔ wà ?
"ðò nǔ e ye nɔ wà lɛ é mɛ ɔ , mawu nɔ gbɔn gbla yetɔn mɛ bo ‘ nɔ na nùɖuɖu mɛ túnflá ; bo nɔ na xomɛhunhun mɛ . ’"
"( mɛ . 14 : 17 ) nugbǒ ɔ , jehovah nɔ bló bɔ ayikúngban ɔ nɔ na nùɖuɖu gègě , lobɔ nǔ e ka nɔ na mǐ awǎjijɛ sɔ nùɖuɖu ɖagbe ɖé é kpítí ǎ ."
etɛwu mɛ gègě ka nɔ ba nùɖuɖu kpò lo ?
acɛkpatɔ́ lɛ nɔ sɔ́ ayi yetɔn bǐ ɖó gǎn ɖuɖu yetɔn kpo akwɛ biba kpo jí hú ɖɔ ye ni jla gbɛzán mɛ lɛ tɔn ɖó wutu wɛ .
"jehovah na ɖeɖɛ nukúnkɛ́n sín ninɔmɛ enɛ ɔ ɖò malin - malin mɛ , bo na sɔ́ axɔsuɖuto jixwé tɔn e vǐ tɔn nyí axɔsu na é dó ɖyɔ acɛkpikpa e ɖò ayǐ dìn lɛ é na ."
"ðò hwenɛnu ɔ , mɛɖebǔ sɔ́ na ba nùɖuɖu kpò ǎ ."
"amɔ̌ dìn hwɛ̌ ɔ , mawu nɔ nɔ gudo nú mɛsɛntɔ́ tɔn gbejinɔtɔ́ lɛ . ( ðɛh ."
37 : 25 ) enɛ xlɛ́ ɖɔ é nɔ kpé nukún dó mǐ wu à cé ?
jehovah ði hwenu tɔn gwe ǎ
"jehovah sɔ́ kpɔ́ndéwú ɖ’ayǐ , bo ɖi hwenu tɔn gwe ǎ"
xɔ́ntɔn ɖagbe ɖé nɔ nɔ kpɔ́ xá mɛ .
é sixu zán ganxixo gègě dó ɖɔ xó xá we dó nǔ e jló mi mɛ wè lɛ é jí .
"mɔ̌ ɖokpo ɔ , xɔ́ntɔn ɖagbe ɖé na ɖótó we ganji , hwenu e a na ɖò tagba towe lɛ kpo nǔ e ɖò ayi mɛ ɖu nú we wɛ lɛ é kpo ɖɔ n’i wɛ é ."
jehovah ka nɔ sɔ́ ayi ɖó mɛ jí gbɔn mɔ̌ à ?
ganji .
é nɔ ɖótó ɖɛ mǐtɔn lɛ .
"enɛ wu ɔ , biblu dó wusyɛn lanmɛ nú mǐ ɖɔ mǐ ni “ ɖókan dó ɖɛxixo wu ” bo tlɛ “ nɔ xoɖɛ hwebǐnu . ” — hlɔ . 12 : 12 ; 1 tɛ . 5 : 17 ."
táan nabi jehovah ka ɖò gbesisɔmɛ bo na zán dó ɖótó ɖɛ towe lɛ ?
kpɔ́ndéwú ɖé ɖò biblu mɛ bo na xósin ɔ mǐ .
"cobonu jezu na cyan mɛsɛ́dó tɔn lɛ ɔ , é “ xoɖɛ zǎnmɛ kaka bɔ ayǐ hɔn . ”"
"( luk . 6 : 12 ) ðò ɖɛ enɛ mɛ ɔ , jezu na ko ylɔ ahwanvu tɔn lɛ gègě sín nyikɔ , bo gbéjé jujɔ yetɔn lɛ kpodo gǎnmaɖó yetɔn lɛ kpo kpɔ́n , lobo byɔ tɔ́ tɔn ɖɔ é ni d’alɔ emi bonu emi na cyan mɛsɛ́dó lɛ ɖò ye mɛ ."
"ee ayǐ wá hɔ́n é ɔ , jezu tuùn ɖɔ emi ko cyan mɛ ɖěɖee jɛxa tawun bo na nyí mɛsɛ́dó tɔn lɛ é ."
"ðó jehovah wɛ nyí mɛ e “ nɔ sè ɖɛ ” é wutu ɔ , xomɛ nɔ hun i bonu é na ɖótó ɖɛ vívɛ́ e è nɔ xò sɛ́dó è lɛ é bǐ . ( ðɛh ."
"65 : 3 ) enyi mɛɖé na bo tlɛ zán ganxixo gègě dó xoɖɛ dó nǔ e vɛ́ adɔ̌ n’i é ɖé jí ɔ , jehovah nɔ ɖò ganmɛ xà wɛ ǎ ."
mawu ðò gbesisɔmɛ bo na sɔ́ hwɛ kɛ mɛ
"jehovah sɔ́ kpɔ́ndéwú ɖ’ayǐ , bo ɖò gbesisɔmɛ bo na sɔ́ hwɛ kɛ mɛ"
"ðò hweɖelɛnu ɔ , é tlɛ nɔ vɛwǔ nú xɔ́ntɔn vívɛ́ lɛ ɖɔ ye ni sɔ́ hwɛ kɛ yeɖée ."
"xɔ́ntɔn vívɛ́ e ko ɖò kpɔ́ sín xwè mɔkpan ɖíe lɛ é sixu wá klán , ɖó hwɛ sísɔ́ kɛ yeɖée vɛwǔ nú ye tawun wutu ."
jehovah ɖò mɔ̌ ǎ .
"( eza . 55 : 6 , 7 ) etɛ ka nɔ sísɛ́ mawu bɔ é nɔ sɔ́ hwɛ kɛ mɛ kpo jlǒ kpo sɔmɔ̌ ?"
"é yí wǎn nú gbɛtɔ́ lɛ sɔmɔ̌ bo sɔ́ vǐ tɔn jezu jó , bo dó hwlɛn gbɛtɔ́ lɛ ɖò hwɛhuhu kpo nǔ nyanya e hwɛhuhu dɔn kɔn nyì ayǐ lɛ é kpo sí ."
"( jaan 3 : 16 ) ðesu lɔ ɔ , gbɛxixɔ ɔ lɛ́vɔ wà nǔ hú mɔ̌ ."
"gbɔn vɔsisa klisu tɔn gblamɛ ɔ , mawu sɔ́ hwɛ kɛ mɛ e é yí wǎn na lɛ é kpo jlǒ kpo ."
"mɛsɛ́dó jaan wlan ɖɔ : “ enyi mǐ ka ɖɔhwɛ mǐtɔn lɛ nú mawu ɔ , mǐ hɛn ɔ , mǐ na ɖeji dó wǔ tɔn , ɖó nǔ jlɔjlɔ wɛ é nɔ wà ; é na sɔ́ hwɛ mǐtɔn lɛ kɛ mǐ . ” ( 1 jaan 1 : 9 ) ðó jehovah nɔ sɔ́ hwɛ kɛ mɛ wutu ɔ , mǐ sixu kpó ɖò xɔ́ntɔn tɔn nyí wɛ zɔn mǐ yì , bɔ enɛ tuùntuùn nɔ byɔ lanmɛ nú mǐ tawun ."
é nɔ d’alɔ we hwenu e a ðó hudo tɔn é
"jehovah sɔ́ kpɔ́ndéwú ɖ’ayǐ , bo nɔ d’alɔ mǐ hwenu e mǐ ɖó hudo tɔn é"
xɔ́ntɔn jɔ xɔ́ntɔn ɖé nɔ d’alɔ mɛ hwenu e è ɖò hudo mɛ é .
jehovah ka nɔ wà mɔ̌ à ?
"xó tɔn ɖɔ jí : “ é [ mawu sɛntɔ́ ɖé ] na bo j’ayǐ ɔ , é nɔ cí kɔ́mɛ ǎ , ɖó mawu mavɔmavɔ nɔ hɛn alɔ tɔn , bo nɔ sɔ́ ɛ site . ” ( ðɛh ."
37 : 24 ) jehovah ‘ nɔ sɔ́ mɛsɛntɔ́ tɔn lɛ site ’ ɖò ali gègě nu .
ð’ayi nǔ elɔ e jɛ ɖò tɔtɛntinto caraïbes tɔn e nɔ nyí st . croix é mɛ é wu .
"azɔ̌mɛvigbɛ́ ɖyɔvivu ɖé tɔn lɛ nɔ ɖò kɔ gbidi n’i wɛ , ɖó nǔ e é ɖi nǔ na lɛ é lɔn n’i bonu é na dó gbè asya ǎ wutu ."
"ee é xoɖɛ sɛ́dó jehovah bo byɔ ɛ alɔdo gudo é ɔ , e wá gbeta ɔ kɔn ɖɔ emi kún na bla alɔ dó wǔ ó ."
xota e jí é w’azɔ̌ dó bɔ d’ewu bo na ɖó gbè tɔn nú klasi ɔ é jinjɔn gbè didó asya jí .
"é zán tàn biblu tɔn lɛ sín wema ce dó tinmɛ lee tan cadlaki , mɛcaki kpo abɛdi - nɛgo kpo tɔn kúnkplá gbeta e kɔn é wá é gbɔn é ."
"é ɖɔ , “ jehovah cyɔn alɔ eblée atɔn enɛ lɛ jí , ɖó ye gbɛ́ ɖɔ emi kún na sɛ̀n bocyɔ ó wutu . ”"
"enɛ gudo ɔ , é xwlé wema ɔ ye mɛ e wá lɛ é ."
azɔ̌mɛvigbɛ́ tɔn 11 wɛ yí wema ɔ .
"ee ɖyɔvivu enɛ mɔ nukúnnú jɛ wu ɖɔ jehovah na hlɔnhlɔn kpo nùnywɛ kpo emi , bɔ emi ɖekúnnu dó xota enɛ e nɔ byɔ acéjíninɔ é jí é ɔ , xomɛ hun i tawun ."
"enyi a wá xò nǔ kpɔ́n gbeɖé ɖɔ jehovah ka nɔ kpé nukún dó emi wu à jí hǔn , lin tamɛ dó wemafɔ biblu tɔn lɛ jí , ɖi ðɛhan 34 : 18 - 20 ; 55 : 23 ; kpo 145 : 18 , 19 kpo ."
"enyi a ɖó hudo alɔdo mawu tɔn tɔn hǔn , xoɖɛ sɛ́dó è dó xó ɔ jí ."
é na lín cobonu a na mɔ lee jehovah ‘ ɖò nukún kpé dó wǔ we wɛ ’ gbɔn é ǎ .
sɔ́ jehovah dó ðó zɛ̌nmɛtɔ́ towe
"“ mawu mavɔmavɔ , . . . ko wɛ mǐ nyí , hwi wɛ ka nyí zɛ̌nmɛtɔ́ ɔ ; mǐ bǐ wɛ nyí alɔ towe nǔwiwa . ” — eza ."
64 : 7 .
"han lɛ : 89 , 26"
etɛ a ka lin ?
aniwu jehovah ka nɔ w’azɔ̌ ɖò mɛ tɔn lɛ wu ?
1 .
aniwu jehovah ka nyí zɛ̌nmɛtɔ́ ɖaxó bǐ ɔ ?
"ðò abɔxwísun 2010 tɔn mɛ ɔ , è sun axi nú kozɛ́n chine tɔn xwè kanweko 18gɔ́ ɔ tɔn ɖé yí liva 40 jɛji ɖò londres ɖò angleterre ."
"é ɖò mɔ̌ có , è sixu sɔ́ zɛ̌nmɛtɔ́ ɖě jlɛ́ dó jehovah wu ǎ ."
"2 : 7 ) enɛ wu wɛ è ylɔ gbɛtɔ́ maɖóblɔ̌ enɛ , adamu , e è sɔ́ kɔ́ ayikúngban tɔn dó bló na é ɖɔ “ mawu ví . ” — luk . 3 : 38 ."
"2 , 3 ."
2 adamu ka hɛn vǐ tɛnmɛ e é ɖè é bú hwenu e é fɔ́n gǔ dó mɛ e bló è ɔ jí é .
"é ɖò mɔ̌ có , sín xwè mɔkpan ɖíe ɔ , kúnkan adamu tɔn “ tobutobu ” ɖé lɛ jló bo jɛhun dó nǔbǐwukpétɔ́ e mawu nyí é jí ."
"( ebl . 12 : 1 ) ye sɔ́ yeɖée hwe bo lɛ́ hwíhwɛ́ yeɖée dó gbɛɖotɔ́ yetɔn glɔ , bo dó ɖexlɛ́ ɖɔ emi jló ɖɔ éyɛ ni nyí tɔ́ emitɔn kpo zɛ̌nmɛtɔ́ emitɔn kpo , é ni ma nyí satáan ó ."
"( jaan 8 : 44 ) gbejininɔ yetɔn nú mawu flín xógbe ezayíi tɔn e kúnkplá izlayɛli - ví e lɛkɔ sín hwɛ yetɔn lɛ gudo lɛ é mǐ : “ mawu mavɔmavɔ , hwi wɛ nyí tɔ́ mǐtɔn ."
"mǐdɛɛ lɛ ɔ , ko wɛ mǐ nyí , hwi wɛ ka nyí zɛ̌nmɛtɔ́ ɔ ; mǐ bǐ wɛ nyí alɔ towe nǔwiwa . ” — eza . 64 : 7 ."
"ye nɔ mɔ ɖɔ yɛ̌yi wɛ è wlí nú emi , bɔ emi na nɔ ylɔ jehovah ɖɔ tɔ́ lobo sɔ́ ɛ dó ɖó zɛ̌nmɛtɔ́ emitɔn bo hwíhwɛ́ emiɖée dó glɔ tɔn ."
"a ka nɔ mɔ ɖɔ emi nyí ko e bɔ é ɖé ɖò mawu sín alɔ mɛ , bo ɖò gbesisɔmɛ bonu é na sɔ́ we dó bló zɛ̌n e nyɔ́ nukún tɔn mɛ é ɖé na à ?"
"mɔ̌ ɖokpo ɔ , a ka nɔ kpɔ́n nɔví sunnu kpo nɔví nyɔnu towe lɛ kpo ɖokpo ɖokpo dó mɔ mɛ e wu mawu ɖò azɔ̌ wà ɖè wɛ lɛ é à ?"
"bo na dó d’alɔ mǐ ɖò ali enɛ nu ɔ , mi nú mǐ ni ba dò nú lee jehovah nyí zɛ̌nmɛtɔ́ mǐtɔn gbɔn é sín akpáxwé atɔn : lee é nɔ cyan mɛ e wu é nɔ w’azɔ̌ ɖè lɛ é gbɔn é , nǔ e wu é nɔ w’azɔ̌ ɖò ye wu é , kpo lee é nɔ wà mɔ̌ gbɔn é kpo ."
jehovah nɔ cyan mɛ e wu é nɔ w’azɔ̌ ðè lɛ é
4 .
nǎ kpɔ́ndéwú ɖé lɛ .
"4 enyi jehovah kpɔ́n gbɛtɔ́ lɛ ɔ , é nɔ sɔ́ ayi ɖó lee ye cí ɖò wěxo é jí ǎ ."
"é nyɔ́ wà ɔ , ayi mɛ wɛ é nɔ kpɔ́n , é wɛ nyí ɖɔ nǔ e è nyí ɖò xomɛ é ."
mɛ e cí mɛmaɖoaliɖenu ɖɔhun ɖò gbɛtɔ́ nukúnmɛ lɛ é gègě wɛ é dɔn wá é kpo vǐ tɔn kpo gɔ́n .
"( jaan 6 : 44 ) mɛ mɔhun lɛ ɖokpo wɛ nyí falizyɛn e è nɔ ylɔ ɖɔ solu é , éyɛ “ nyla nu dó wutu [ mawu ] tɔn , bo ko doya n’i , bo ɖɔ alǎnnú n’i kpɔ́n . ” ( 1 tim . 1 : 13 ) é ɖò mɔ̌ có , “ mɛ e nɔ gbéjé ayi lɛ kpɔ́n ” é kpɔ́n solu dó mɔ ko e ma sɔ́ nyɔ́ zán ǎ é ɖé na ǎ . ( nùx ."
"17 : 3 , nwt ) é nyɔ́ wà ɔ , mawu mɔ ɖɔ è sixu w’azɔ̌ ɖò wǔ tɔn b’ɛ na huzu alyannu ɖagbeɖagbe ɖé , nugbǒ ɔ , ‘ alyannu e è sɔ́ ’ nú é na ɖekúnnu nú “ mɛ e ma nyí jwifu ǎ lɛ , bo na jla axɔsu yetɔn lɛ , kpodo izlayɛli togun ɔ kpo ” é . ( mɛ ."
"6 : 9 - 11 ) ye ɖó nukúnnúmɔjɛnǔmɛ e sɔgbe é dó xó mawu tɔn wu bo ɖè nùɖiɖi xlɛ́ , bɔ mɔ̌ mɛ ɔ , ye yí gbè bɔ jehovah w’azɔ̌ ɖò ye wu ."
"5 , 6 ."
nɛ̌ ganjɛwu e mǐ ɖó ɖɔ jehovah nyí zɛ̌nmɛtɔ́ mǐtɔn é ka ɖó na ɖyɔ linlin e mǐ nɔ ɖó dó ( a ) mɛ e ɖò xá mǐtɔn mɛ lɛ é wu é gbɔn ? ( b ) nɔví mǐtɔn sunnu kpo nyɔnu kpo lɛ wu é gbɔn ?
5 alɔ tɛ nǔ enɛ e wá yì é ka sixu dó mǐ ?
"nùɖiɖi e mǐ ɖó ɖɔ jehovah ɖó nǔwukpikpé bo na tuùn nǔ e ɖò ayi mɛ lɛ é , bo dɔn mɛ e é cyan lɛ é wá éɖesunɔ gɔ́n é ɖó na gbò kpò nyì ali jí nú mǐ , bɔ mǐ na nɔ ɖɔhwɛ dó mɛ e ɖò xá mǐtɔn kpo agun mǐtɔn kpo mɛ lɛ é ǎ ."
lin tamɛ dó nya e nɔ nyí michael é sín kpɔ́ndéwú jí .
"é flín ɖɔ : “ enyi kúnnuɖetɔ́ jehovah tɔn lɛ wá gɔ̌n ce ɔ , un nɔ dó gudo ye bo nɔ keya nú ye ǎ , cí nǔ ɖɔ mɛɖé kún ɖò finɛ ó ɖɔhun ."
un nɔ nyla gbè nú ye tawun !
un wá ɖ’ayi wu gbè ɖokpo ɖɔ kúnnuɖetɔ́ jehovah tɔn lɛ wɛ nú ye ; nǔ enɛ gbà hǔn dó nú mì !
"gudo mɛ ɔ , é wá nugbǒ ɔ mɛ bo bɛ́ sinsɛnzɔ́ hwebǐnu tɔn ."
6 gbeyiyi ɖɔ jehovah nyí zɛ̌nmɛtɔ́ mǐtɔn sixu ɖyɔ linlin e mǐ nɔ ɖó dó nùɖitɔ́ hàtɔ́ mǐtɔn lɛ lɔmɔ̌ wu é .
"a ka nɔ ɖó linlin e mawu nɔ ɖó dó nɔví sunnu towe lɛ kpo nɔví nyɔnu towe lɛ kpo wu é , ɖɔ è kún ko w’azɔ̌ ɖò ye wu fó ó à ?"
é sixu mɔ nǔ e mɛɖé nyí ɖò xomɛ é kpo nǔ e mɛ ɔ sixu wá huzu ɖò alɔ tɔn hlɔnhlɔnnɔ lɛ mɛ é kpo .
"enɛ wu ɔ , jehovah nɔ ɖó linlin e sɔgbe é dó gbɛtɔ́ lɛ wu , lobo nɔ sɔ́ ayi ɖó gǎnmaɖó yetɔn táan klewun ɖé tɔn lɛ jí ǎ . ( ðɛh ."
130 : 3 ) mǐ sixu wà nǔ éɖɔhun gbɔn linlin e sɔgbe é ɖiɖó dó mɛsɛntɔ́ tɔn lɛ wu gblamɛ .
"nugbǒ ɔ , mǐ hɛn ɔ mǐ na w’azɔ̌ xá zɛ̌nmɛtɔ́ mǐtɔn , gbɔn alɔdido nɔví mǐtɔn sunnu kpo nyɔnu kpo lɛ hwenu e ye ɖò tintɛnkpɔn wɛ bo na yì nukɔn ɖò gbigbɔ lixo é gblamɛ . ( 1 tɛ ."
"5 : 14 , 15 ) mɛxo agun tɔn lɛ e nyí “ nùnina ” bɔ è na gbɛtɔ́ lɛ é ɖó na nyí kpɔ́ndéwú ɖò ali enɛ nu . — efɛ . 4 : 8 , 11 - 13 ."
etɛwu jehovah ka nɔ w’azɔ̌ ðò mǐ wu ?
7 .
etɛwu a ka yí wǎn nú kplɔ́n e jehovah nɔ na mɛ é ?
"hwenu e mǐ wá mɔ nǔ gègě kpɔ́n ɖò gbɛmɛ é ɔ , mǐ sixu ɖó mɔjɛmɛ yɔyɔ̌ ɖevo dó kplɔ́n e è nɔ na mǐ lɛ é wu , lobo jɛ linlin e jehovah nɔ ɖó dó ye wu é ɖó jí , é wɛ nyí ɖɔ wanyiyi wutu wɛ è nɔ na kplɔ́n enɛ lɛ mǐ ."
"nugbǒ ɔ , wǎn e jehovah yí nú vǐ tɔn lɛ é zɔ́n bɔ é nɔ kú hǔn bo w’azɔ̌ ɖò ye wu ."
"é jló ɖɔ mǐ ni nyɔ̌nùí bo ɖó awǎjijɛ , lobo yí wǎn nú emi lɔmɔ̌ ."
"( nùx . 23 : 15 ) wuvɛ̌ e mɔ wɛ mǐ ɖè lɛ é nɔ hun xomɛ n’i ɖebǔ ǎ ; mɔ̌ ɖokpo ɔ , gǔ e mǐ ɖu sín adamu gɔ́n é wɛ nyí ɖɔ mǐ na kú “ vǐ e mawu sìn xomɛ dó ɔ ” ɖɔhun , jehovah ka jló mɔ̌ ǎ . — efɛ . 2 : 2 , 3 ."
"8 , 9 ."
"8 ðó mǐ cí “ vǐ e mawu sìn xomɛ dó ɔ ” ɖɔhun wutu ɔ , mǐ ko ɖó jijɔ e mawu gbɛ́ wǎn na lɛ é gègě kpɔ́n , vlafo jijɔ kanlin lɛ tɔn ɖé lɛ !"
"é ɖò mɔ̌ có , jehovah w’azɔ̌ ɖò mǐ wu bɔ mǐ huzu , bo wá cí lɛngbɔví lɛ ɖɔhun ."
"( eza . 11 : 6 - 8 ; kolo . 3 : 9 , 10 ) enɛ wu ɔ , mǐ nɔ kpɔ́n ninɔmɛ e mɛ jehovah ɖò azɔ̌ wà ɖò mǐ wu ɖè wɛ dìn é dó mɔ palaɖisi gbigbɔ tɔn ɖé ."
"gbɛ̀ e lɛlɛ̌ dó mǐ é baɖa có , mǐ nɔ mɔ mǐɖée ɖò bibɛtɛn kpo ayijayǐ kpo mɛ ."
"hú mɔ̌ ɔ , ɖò ninɔmɛ enɛ mɛ ɔ , mǐ mɛ e sù ɖò xwédo e mɛ wanyiyi ma ɖè ǎ , bɔ nǔ lɛ ma yì ɖó nǔ gan jí ǎ mɛ lɛ é wá mɔ wanyiyi jɔ wanyiyi ."
( jaan 13 : 35 ) bɔ mǐ ko kplɔ́n bo na yí wǎn nú mɛ ɖevo lɛ .
"ðò taji hú bǐ ɔ , mǐ wá tuùn jehovah , bɔ dìn ɔ , é yí wǎn nú mǐ tɔ́ ɖé ɖɔhun . — ja . 4 : 8 ."
"9 ðò gbɛ̀ yɔyɔ̌ ɔ mɛ ɔ , mǐ na ɖu vivǐ palaɖisi gbigbɔ tɔn sín nyɔna lɛ tɔn bǐ mlɛ́mlɛ́ ."
"enɛ gudo ɔ , palaɖisi gbigbɔ tɔn mǐtɔn na ɖó hoxo tɔn maɖóblɔ̌ ɔ , é wɛ nyí palaɖisi jɔ palaɖisi ɔ ɖò axɔsuɖuto mawu tɔn sín acɛkpikpa glɔ ."
"ðò táan nùvɔjlaɖó gbɔn ayikúngban ɔ bǐ jí tɔn enɛ mɛ ɔ , jehovah na kpó ɖò azɔ̌ wà ɖò gbɛtɔ́ lɛ wu wɛ , bo na kplɔ́n ye ɖó bǎ e mǐ ma sixu lin ǎ é mɛ ."
"( eza . 11 : 9 ) hú mɔ̌ ɔ , mawu na ɖè blɔ̌ sín linlin mǐtɔn kpo agbaza mǐtɔn kpo wu bǐ , bonu mǐ na dó sixu yí nùkplɔnmɛ tɔn lɛ bo wà jlǒ tɔn kpíkpé tɔn ."
"mi nú mǐ ni kudeji bo kpó ɖò mǐɖée hwíhwɛ́ dó jehovah glɔ wɛ , lobo xlɛ́ ɛ ɖɔ wanyiyi e é ɖó nú mǐ é wɛ zɔ́n b’ɛ ɖò azɔ̌ wà ɖò mǐ wu wɛ . — nùx . 3 : 11 , 12 ."
lee jehovah nɔ w’azɔ̌ ðò mǐ wu gbɔn é
10 .
"10 ði zɛ̌nmɛtɔ́ alɔsekpɛ́nnanɔ ɖé ɖɔhun ɔ , jehovah tuùn “ ko ” alɔkpa e ɖò asá tɔn mɛ é , lobo nɔ w’azɔ̌ ɖ’ewu lee é jɛ gbɔn é ."
( xà ðɛhan 103 : 10 - 14 . )
"nugbǒ ɔ , é nɔ kpɔ́n gǎnmaɖó mǐtɔn lɛ , dogbó mǐtɔn lɛ , kpo bǎ e mɛ mǐ sù ɖó ɖò gbigbɔ lixo é kpo dó wà nǔ xá mǐ mɛ ɖokpo ɖokpo ."
vǐ tɔn ɖè lee é nɔ wà nǔ xá mɛsɛntɔ́ tɔn hwɛhutɔ́ lɛ gbɔn é xlɛ́ .
"lin tamɛ dó lee jezu ɖeɖɛ mɛsɛ́dó tɔn lɛ sín nùwanyido lɛ gbɔn é jí , ɖò taji ɔ , hwenu e ye nɔ dɔn nǔ dó mɛ e na nyí nǔɖaxo ɖò ye mɛ é jí é ."
"enyi a ɖò nǔ e mɛsɛ́dó lɛ dɔn kpo adǎn kpo é tɛnmɛ ɔ , a ka na kpɔ́n ye dó mɔ mɛɖesɔhwetɔ́ e na yí gbè nú alixlɛ́mɛ lɛ é à ?"
"jezu ɔ , éyɛ ɖó linlin masɔgbe dó ye wu ǎ ."
"é tuùn ɖɔ xomɛnyínyɔ́ kpo suúlu kpo sísɔ́ dó ɖè wě xá mɛsɛ́dó emitɔn gbejinɔtɔ́ lɛ , kpodo kpɔ́ndéwú mɛɖesɔhwe tɔn emitɔn kpo mimɔ sixu w’azɔ̌ ɖò ye wu ."
"( mak . 9 : 33 - 37 ; 10 : 37 , 41 - 45 ; luk . 22 : 24 - 27 ) ee è fɔ́n jezu sín kú , bo wá kɔn gbigbɔ mímɛ́ dó ahwanvu lɛ jí gudo é ɔ , mɛsɛ́dó lɛ sɔ́ sɔ́ ayi ɖó tɛn ɖaxó mɛ ninɔ alǒ nǔɖaxo nyínyí jí ǎ , loɔ , azɔ̌ e é zɔ́n ye é jí wɛ ye sɔ́ ayi ɖó . — mɛ . 5 : 42 ."
11 .
"11 égbé ɔ , nǔ nukɔntɔn e jehovah nɔ zán dó w’azɔ̌ ɖò mɛsɛntɔ́ tɔn lɛ wu é wɛ nyí xó tɔn , gbigbɔ mímɛ́ tɔn , kpo agun klisanwun tɔn kpo ."
"xó mawu tɔn sixu w’azɔ̌ ɖò mǐ wu hwenu e mǐ kudeji bo nɔ xà , lin tamɛ d’eji , bo byɔ jehovah ɖɔ ni d’alɔ mǐ bonu mǐ na zán é ."
"davidi wlan ɖɔ : “ nú un mlɔ́ adɔ̌zan ce jí ɔ , un nɔ ɖò flínflín we wɛ ; un nɔ ɖò tamɛ lin dó wǔ towe wɛ ɖò zǎn ɔ mɛ . ” ( ðɛh ."
"63 : 7 ) é lɛ́ wlan ɖɔ : “ un dokú nú mawu mavɔmavɔ , é wɛ nɔ kplɔ́n nǔ mì ."
"zǎnmɛ ɖesu ɔ , ayi ce nɔ ɖɔ xó nú mì dó nùkplɔnmɛ tɔn lɛ wu . ”"
"( ðɛh . 16 : 7 ) nugbǒ ɔ , davidi yí gbè bɔ wěɖexámɛ mawu tɔn nɔ byɔ akpáxwé e gɔ́ngɔ́n ɖò xò tɔn mɛ lɛ é , bo nɔ w’azɔ̌ ɖò ayi tɔn kpo lee nǔ nɔ cí n’i lɛ é kpo wu , enyi wěɖexámɛ ɔ na bo tlɛ syɛn ɔ nɛ ."
( 2 sam . 12 : 1 - 13 ) kpɔ́ndéwú mɛɖesɔhwe tɔn kpo mɛɖée hwíhwɛ́ hwíhwɛ́ tɔn kpo ɖagbe ɖé wɛ nyí enɛ bɔ davidi zé ɖ’ayǐ nú mǐ à cé ?
a ɖó na lɛ́ bló mɔ̌ hú lee a ko ɖ’ewu gbɔn é wɛ à ? — ðɛh .
"1 : 2 , 3 ."
"12 , 13 ."
12 gbigbɔ mímɛ́ sixu w’azɔ̌ ɖò mǐ wu ɖò ali gègě nu .
"ði kpɔ́ndéwú ɔ , é sixu d’alɔ mǐ bɔ mǐ na tɛnkpɔn bo ɖó jijɔ klisu tɔn ɖɔhunkɔ lɛ , jijɔ enɛ lɛ wɛ nyí sínsɛ́n gbigbɔ mawu tɔn tɔn ."
"( ga . 5 : 22 , 23 ) akpáxwé sínsɛ́n enɛ tɔn ɖokpo wɛ nyí wanyiyi ."
"mǐ yí wǎn nú mawu bo jló na setónú n’i nú é na w’azɔ̌ ɖò mǐ wu , lobo tuùn ɖɔ sɛ́n tɔn lɛ kún vɛ́ nyì ó ."
gbigbɔ mímɛ́ sixu lɛ́ na mǐ hlɔnhlɔn bɔ mǐ na ɖu ɖò nǔ e gbɛ̀ ɔ kpo gbigbɔ tɔn nyanya ɔ kpo nɔ ba na sɔ́ mǐ dó ɖɔ é jí .
"( efɛ . 2 : 2 ) mɛsɛ́dó pɔlu e gbigbɔ goyiyi tɔn sinsɛngán jwifu lɛ tɔn lɛ wà nǔ dó wǔ na tawun ɖò winnyawinnya hwenu tɔn é wá kpéwú bo wlan ɖɔ : “ mɛ e nɔ na hlɔnhlɔn mì ɔ wɛ nɔ zɔ́n , bɔ un nɔ sixu kpé nǔ enɛ lɛ bǐ wu . ”"
"( fili . 4 : 13 ) enɛ wu ɔ , mi nú mǐ ni kpó ɖò gbigbɔ mímɛ́ byɔ wɛ pɔlu ɖɔhun ."
jehovah na ɖekɔ dó vosisa dó nùjɔnǔ mɛ mɛɖesɔhwetɔ́ lɛ tɔn ǎ . — ðɛh . 10 : 17 .
"jehovah nɔ zán mɛxo agun tɔn lɛ dó w’azɔ̌ ɖò mǐ wu , amɔ̌ , mǐ lɔ ɖó na wà mǐtɔn ( kpɔ́n akpáxwé 12 kpo 13 kpo )"
13 jehovah nɔ zán agun klisanwun tɔn kpo nukúnkpénuwutɔ́ tɔn lɛ kpo dó w’azɔ̌ ɖò mǐ mɛ ɖokpo ɖokpo wu .
"ði kpɔ́ndéwú ɔ , enyi mɛxo agun tɔn lɛ ɖ’ayi wu ɖɔ mǐ ɖò tagba lɛ mɔ wɛ ɖò gbigbɔ lixo ɔ , ye nɔ tɛnkpɔn bo nɔ d’alɔ mǐ , ye ka nɔ xwedó nùnywɛ gbɛtɔ́ tɔn dó wà mɔ̌ ǎ ."
"( ga . 6 : 1 ) é nyɔ́ wà ɔ , ye nɔ sɔ́ yeɖée hwe bo nɔ xoɖɛ sɛ́dó mawu , bo nɔ byɔ ɛ nukúnnúmɔjɛnǔmɛ kpo nùnywɛ kpo ."
ye nɔ wà nǔ sɔgbe xá ɖɛ yetɔn lɛ bo nɔ ba dò nú nǔ dó ninɔmɛ mǐtɔn jí ɖò xó mawu tɔn kpo wema mǐtɔn lɛ kpo mɛ .
enɛ sixu zɔ́n bɔ ye na d’alɔ mǐ sɔgbe kpo hudo mǐtɔn lɛ kpo .
"enyi ye wá gɔ̌n towe bo na d’alɔ we kpo xomɛnyínyɔ́ kpo , kpodo wanyiyi kpo , vlafo dó lee a nɔ sɔnǔ gbɔn é jí ɔ , a ka na yí gbè nú wěɖexámɛ yetɔn bo mɔ ɖɔ wanyiyi e mawu ɖó nú we é sín xlɛ̌ wɛ à ?"
"enyi a wà mɔ̌ ɔ , a na ɖexlɛ́ ɖɔ emi cí ko e bɔ é ɖɔhun ɖò jehovah sín alɔ mɛ , bo ɖò gbesisɔmɛ nú é na w’azɔ̌ ɖò wǔ we bɔ a na ɖu lè tɔn ."
14 .
"14 nukúnnú mimɔ jɛ lee mawu sixu ɖò azɔ̌ wà ɖò mǐ wu wɛ gbɔn é wu hɛn ɔ , é na d’alɔ mǐ ɖò kancica e mǐ ɖó xá nùɖitɔ́ hàtɔ́ mǐtɔn lɛ é kpo linlin e mǐ nɔ ɖó dó mɛ e ɖò xá mǐtɔn mɛ lɛ é , kaka jɛ biblu kplɔntɔ́ mǐtɔn lɛ jí wu é mɛ ."
"ðò táan biblu tɔn mɛ ɔ , zɛ̌nmɛtɔ́ ɖé nɔ kun ko bo nɔ jɛ sísɔ́ dó w’azɔ̌ na jí tlolo ǎ ."
"é nɔ tó w’azɔ̌ ɖò ko ɔ wu hwɛ̌ , bo nɔ cyan awinnya kpo nǔ ɖevo e ɖ’emɛ bo ma nyɔ́ ǎ lɛ é kpo sín mɛ ."
"é nɔ hɛn ye gannugánnú bonu ye na huzu ǎ , loɔ , é nɔ kɔ́n sɛ̀ sín nugbodòdó tɔn lɛ jí nú ye , bonu ye na dó sixu jla gbɛzán yetɔn ɖó alǒ bló huzuhuzu lɛ kpo jlǒ kpo ."
"15 , 16 ."
nǎ kpɔ́ndéwú ɖé .
15 lin tamɛ dó nɔví nyɔnu australie tɔn e nɔ nyí tessie é sín kpɔ́ndéwú jí .
"“ nugbǒ biblu tɔn kplɔnkplɔn bɔwǔ kpɛɖé nú tessie , ” wɛ nɔví nyɔnu e kplɔ́n nǔ xá ɛ é ɖɔ ."
"“ é ɖò mɔ̌ có , é yì nukɔn ɖò gbigbɔ lixo ɖebǔ ǎ , é tlɛ nɔ wá kplé agun tɔn lɛ vɔ́vɔ́ ǎ !"
"enɛ wu ɔ , ee un xoɖɛ dó ninɔmɛ ɔ jí azɔn gègě gudo é ɔ , un wá gbeta ɔ kɔn ɖɔ un na ɖó nùkplɔnkplɔn ɔ te ."
"amɔ̌ , nǔkpacamɛ ɖé jɛ ."
"ðò biblu kplɔnkplɔn e un lin ɖɔ gudo tɔn ɔ ɖíe é hwenu ɔ , tessie ɖɔ xomɛ nú mì ."
"é ɖɔ ɖɔ emi cí yɛmɛnuwatɔ́ ɖé ɖɔhun , ɖó emi yí wǎn nú akɔxixo ."
"amɔ̌ dìn ɔ , emi ko wá gbeta ɔ kɔn bo na jó walɔ enɛ dó . ”"
"16 ee zaanɖé yì bɔ zaanɖé wá é ɔ , tessie jɛ kplé agun tɔn lɛ wá jí bo jɛ jijɔ klisanwun tɔn lɛ ɖexlɛ́ jí , enyi hagbɛ̌ tɔn lɛ na bo tlɛ nɔ cá n’i ɔ nɛ ."
"nɔví nyɔnu ɔ ɖɔ gɔ́ na ɖɔ : “ é wá yá é ɔ , tessie bló baptɛm bo wá nyí gbexosin - alijitɔ́ hwebǐnu tɔn , hwenu e é tlɛ ɖó nyɔnuví atɔn kpo sunnuví ɖokpo kpo é . ”"
"nugbǒ ɔ , enyi biblu kplɔntɔ́ lɛ jɛ gbɛzán yetɔn jla ɖó jí bá nyɔ́ mawu nukúnmɛ ɔ , é na sɛkpɔ ye bo na w’azɔ̌ ɖò ye wu bɔ ye na huzu alyannu ɖagbeɖagbe lɛ ."
17 . ( a ) etɛ ka nyɔ́ nukún towe mɛ ɖò zɛ̌nmɛtɔ́ towe e jehovah nyí é mɛ ? ( b ) azɔ̌ wiwa ɖò mɛ wu sín akpáxwé tɛ lɛ jí mǐ ka na ɖɔ xó dò ɖò xota e bɔ d’ewu é mɛ ?
"17 kaka jɛ égbé ɔ , zɛ̌nmɛtɔ́ ɖé lɛ kpó ɖò alɔ yeɖesunɔ tɔn zán dó mɛ̀ zɛ̌n na wɛ ."
"mɔ̌ ɖokpo ɔ , zɛ̌nmɛtɔ́ mǐtɔn ɖesunɔ nɔ ɖè wě xá mǐ kpo suúlu kpo dó w’azɔ̌ ɖò mǐ wu , bo nɔ ɖ’ayi lee mǐ nɔ wà nǔ gbɔn é wu ."
( xà ðɛhan 32 : 8 . )
a ka nɔ ɖ’ayi wu ɖɔ nǔ towe nɔ ɖu ayi mɛ nú jehovah à ?
a ka nɔ mɔ hwiɖée ɖò alɔ tɔn wanyiyinɔ ɔ mɛ b’ɛ ɖò azɔ̌ wà ɖò wǔ we wɛ à ?
"enyi mɔ̌ wɛ ɔ , jijɔ ɖevo tɛ lɛ ka sixu d’alɔ we bɔ a na kpó ɖò ko e bɔ bo nyɔ́ zán é nyí wɛ ɖò jehovah nukúnmɛ ?"
jijɔ tɛ lɛ a ka ɖó na nyì alɔ na bo ma na wá syɛn alǒ vɛ́ zán ǎ ?
nɛ̌ mɛjitɔ́ lɛ ka sixu ɖó gbè kpɔ́ xá jehovah bo w’azɔ̌ ɖò vǐ yetɔn lɛ wu gbɔn ?
xota e bɔ d’ewu é na na xósin lɛ .
a ka nɔ yí gbè bɔ zɛ̌nmɛtɔ́ ðaxó ɔ nɔ w’azɔ̌ ðò wǔ we à ?
"“ lee ko nɔ cí gbɔn ɖò zɛ̌nmɛtɔ́ lɔ mɛ ɔ , mɔ̌ wɛ mi ɖè ɖò alɔ ce mɛ . ” — jel ."
"han lɛ : 60 , 22"
etɛ ka nyí xósin towe ?
jijɔ tɛ lɛ ka sixu zɔ́n bɔ mǐ na gbɛ́ wěɖexámɛ jehovah tɔn ?
jijɔ tɛ lɛ ka sixu d’alɔ mǐ bɔ mǐ na bɔ ɖò mawu sín alɔ mɛ ?
"1 , 2 ."
"hwenu e jwifu lɛ yì kannumɔgbenu ɖò babilɔnu hwexónu tɔn é ɔ , ye mɔ bɔ vodunxɔ kpo bocyɔ lɛ kpo gɔ́ toxo ɔ mɛ , bɔ gbɛtɔ́ lɛ nyí kannumɔ nú yɛ nyanya lɛ ."
"é ɖò mɔ̌ có , jwifu gbejinɔtɔ́ lɛ , ɖi daniyɛli kpo xɔ́ntɔn tɔn atɔn lɛ kpo , gbɛ́ ɖɔ emi kún na wà nǔ babilɔnunu lɛ ɖɔhun ó ."
bɔ é ka kpa ye !
"daniyɛli ɖibla zán gbɛhwenu tɔn bǐ ɖò babilɔnu ; é ɖò mɔ̌ có , wɛnsagun mawu tɔn ɖɔ ɖɔ é nyí “ wanyinamɔ mawu tɔn . ” — dan . 10 : 11 , 19 ."
"2 ðò táan biblu tɔn mɛ ɔ , zɛ̌nmɛtɔ́ ɖé sixu zín ko ɔ dó mɔ̌lu ɖé mɛ bonu é na dó sixu cí alɔ e ba wɛ é ɖè é jí ."
"mawu sɛntɔ́ nugbǒ égbé tɔn lɛ tuùn ɖɔ jehovah wɛ nyí nǔbǐwukpétɔ́ wɛkɛ ɔ tɔn , bo nyí mɛ e ɖó acɛ bo na w’azɔ̌ ɖò togun lɛ kpo akɔta lɛ kpo wu é ."
( xà jelemíi 18 : 6 . )
mawu lɛ́ ɖó acɛ bo na w’azɔ̌ ɖò mǐ mɛ ɖokpo ɖokpo wu .
"é ɖò mɔ̌ có , é nɔ tuùn mɛɖesúsínínɔ mǐtɔn nú mǐ , bo nɔ jló ɖɔ mǐɖesunɔ ni hwíhwɛ́ mǐɖée dó emi glɔ kpo jlǒ kpo ."
mi nú mǐ ni ba dò nú lee mǐ sixu cí ko bibɔ ɖɔhun ɖò alɔ mawu tɔn mɛ gbɔn é ɖò ali atɔn elɔ lɛ nu : ( 1 ) nɛ̌ mǐ ka sixu ɖó wǔ zɔ nú jijɔ e na zɔ́n bɔ mǐ na gbɛ́ wěɖexámɛ mawu tɔn lɛ é gbɔn ? ( 2 ) nɛ̌ mǐ ka sixu tɛnkpɔn bo ɖó jijɔ ɖěɖee na d’alɔ mǐ bɔ mǐ na bɔ bo hwíhwɛ́ mǐɖée é gbɔn ? ( 3 ) nɛ̌ mɛjitɔ́ klisanwun lɛ ka sixu hwíhwɛ́ yeɖée dó mawu glɔ hwenu e ye ɖò azɔ̌ wà ɖò vǐ yetɔn lɛ wu wɛ é gbɔn ?
ðǒ wu zɔ nú jijɔ e sixu zɔ́n bɔ ayi towe syɛn lɛ é
3 .
jijɔ tɛ lɛ ka sixu hɛn ayi mǐtɔn syɛn ?
"3 “ hɛn ayi towe hú nǔ bǐ , ɖó fí e gbɛ̀ towe sín azinkan ɖè ɔ nɛ , ” wɛ nùnywɛxó 4 : 23 ɖɔ ."
jijɔ e nɔ hɛn ayi mɛtɔn syɛn é tɛ lɛ wu mǐ ka ɖó na cɔ́ mǐɖée dó ?
"goyiyi zɛ xwé wu , hwɛhuhu sísɔ́ dó ɖó aca , kpo nǔmaɖi kpo ɖò ye mɛ ."
jijɔ enɛ lɛ sixu zɔ́n bɔ è ɖó gbigbɔ tónúmase kpo gǔfínfɔ́n kpo tɔn .
"( dan . 5 : 1 , 20 ; ebl . 3 : 13 , 18 , 19 ) judáa xɔsu oziyasi wà nǔ kpo goyiyi kpo ."
"( xà 2 tan 26 : 3 - 5 , 16 - 21 . )"
"tlolo hwɛ̌ ɔ , oziyasi wà “ nǔ e nɔ nyɔ́ mawu mavɔmavɔ nukúnmɛ é , ” bo “ dó gǎn , bo nɔ wà mawu mavɔmavɔ sín jlǒ . ”"
"mawu na ɛ hlɔnhlɔn , amɔ̌ , “ ee acɛkpikpa tɔn jinjɔn ayǐ mɔ̌ ɔ , é jɛ gò yí jí . ”"
"é tlɛ tɛnkpɔn bo na dó zalinkpɔ́n zo gbè ɖokpo ɖò tɛmpli ɔ mɛ , vɔsanúxwlémawutɔ́ aalɔ́ɔn ví lɛ wɛ ka ɖó acɛ enɛ ."
"hwenu e vɔsanúxwlémawutɔ́ lɛ huzu kpannukɔn goyitɔ́ oziyasi é ɔ , é jɛma !"
etɛ ka jɛ túnú tɔn ?
é ‘ kpé cu ’ bo ɖu winnya ɖò mawu lɔ mɛ bo nɔ gudu mɛ bo kú . — nùx . 16 : 18 .
"4 , 5 ."
nǎ kpɔ́ndéwú ɖé .
"4 enyi mǐ ma cɔ́ mǐɖée dó goyiyi wu ǎ ɔ , mǐ lɔmɔ̌ sixu jɛ ‘ mǐɖée mɔ zɛ nǔ e mǐ nyí ɔ wu ’ jí , vlafo kaka bo na nɔ gbɛ́ wěɖexámɛ mawuxówema ɔ tɔn . ( hlɔ . 12 : 3 ; nùx ."
"29 : 1 ) lin tamɛ dó mɛxo agun tɔn e nɔ nyí jim , bo ma ɖó gbè kpɔ́ xá mɛxo agun tɔn hàtɔ́ tɔn lɛ dó agun ɔ sín xó ɖé wu ǎ é sín kpɔ́ndéwú jí ."
"jim ɖɔ : “ un ɖɔ nú ye ɖɔ ye kún ɖó wanyiyi ó , bo gosin kplé mɛxo lɛ tɔn ɔ tɛnmɛ . ”"
"sun ayizɛ́n mɔ̌ gudo ɔ , é sɛ̀ tɛn yì agun e sɛkpɔ finɛ é ɖé mɛ , amɔ̌ , è sɔ́ sɔ́ mɛxo agun tɔn sín azɔ̌ n’i ɖò finɛ ǎ ."
é yí gbè ɖɔ : “ un flú bǐ .
"nǔjlɔjlɔwatɔ́ e un nɔ kpɔ́n nyiɖée dó mɔ é ɖu ɖò jǐ ce , bɔ un gosin nugbǒ ɔ mɛ . ”"
jim sín awakanmɛ gbɔjɔ ɖò gbigbɔ lixo kaka nú xwè wǒ .
"é ɖɔ : “ goyiyi byɔ lan ce mɛ , bɔ un jɛ hwɛ dó jehovah jí ɖɔ é wɛ zɔ́n nǔ e jɛ é ."
"xwè lɛ vlamɛ ɔ , nɔví sunnu lɛ wá ba mì kpɔ́n bo tɛnkpɔn bo na d’alɔ mì , amɔ̌ , un gbɛ́ alɔdo yetɔn . ”"
"5 kpɔ́ndéwú jim tɔn xlɛ́ lee goyiyi sixu zɔ́n bɔ mǐ na ba hwɛjijɔ nú nǔwiwa mǐtɔn lɛ , bɔ azɔ̌ ma sɔ́ na nyɔ́ wà ɖò mǐ wu ɖebǔ ǎ é gbɔn é ."
( jel . 17 : 9 ) jim tinmɛ ɖɔ : “ lee mɛ ɖevo lɛ sín hwɛ ma jɔ gbɔn ǎ é jí jɛn ayi ce nɔ ɖè hwebǐnu . ”
"klisanwun hàtɔ́ ɖé ka ko jɛ dò nú we kpɔ́n à , alǒ è ko yí azɔ̌ agun tɔn ɖé lɛ sín así towe kpɔ́n wɛ à ?"
a jɛ gò yí jí wɛ à ?
abǐ hwɛ didó gbɔ xá nɔví towe kpo lee a na kpó ɖò gbeji nú jehovah gbɔn é kpo wɛ mya nukún nú we hugǎn à ? — xà ðɛhan 119 : 165 ; kolosinu lɛ 3 : 13 .
6 .
"enyi mǐ sɔ́ hwɛhuhu dó ɖó aca ɔ , etɛ ka sixu jɛ ?"
hwɛhuhu sixu wá dó mɛ ɔ tɔn .
"( nùt . 8 : 11 ) nɔví sunnu ɖevo , ee fɔtóo nùblibliwiwa tɔn kpinkpɔn ko má é wá ɖɔ ɖò gudo mɛ ɖɔ : “ un wá jɛ xó mɔ ɖɔ dó mɛxo agun tɔn lɛ wu jí . ”"
"gudo mɛ ɔ , walɔ tɔn wá jɛ wěxo , bɔ é mɔ alɔdo e sín hudo é ɖó lɛ é ."
nugbǒ wɛ ɖɔ mǐ bǐ wɛ nyí hwɛhutɔ́ .
"amɔ̌ , enyi mǐ jɛ xómɔɖɔdómɛwu jí abǐ jɛ hwɛjijɔ ba nú zinzan nyanya ɖé jí , bo gbɛ́ hwɛsɔkɛ mɛ mawu tɔn kpo alɔdo tɔn kpo ba ɔ , ayi mǐtɔn sixu ko ɖò syɛnsyɛn wɛ nɛ ."
"7 , 8 . ( a ) nɛ̌ izlayɛli - ví hwexónu tɔn lɛ sín kpɔ́ndéwú ka xlɛ́ lee nǔmaɖi nɔ hɛn nǔ gblé dó mɛ wu gbɔn é gbɔn ? ( b ) etɛ enɛ ka kplɔ́n mǐ ?"
7 mǐ mɔ kpɔ́ndéwú lee nǔmaɖi sixu hɛn ayi mɛtɔn syɛn gbɔn é tɔn ɖò izlayɛli - ví e jehovah hwlɛn sín ejipu lɛ é sín nǔwiwa mɛ .
"akɔta ɔ mɔ bɔ mawu bló nùjiwǔ gègě dó ta yetɔn mɛ , bɔ ɖé lɛ tlɛ dó xɛsi mɛ lɔ !"
"nǔ ɖò mɔ̌ có , hwenu e togun ɔ sɛkpɔ akpádídó yikúngban ɔ é ɔ , ye sɔ́ ɖi nǔ ǎ ."
"ye ɖeji dó jehovah wu ǎ , bo ɖi xɛsi lobo hlun nǔ ɖɔ dó mɔyizi wu ."
"ye tlɛ jló bo na lɛkɔ yì ejipu , fí e ye nyí kannumɔ ɖé ɖ’ayǐ é !"
é vɛ́ nú jehovah kpɔ́n .
“ kaka hwetɛnu wɛ togun elɔ ka na gbɛ́ wǎn nú mì yì jɛ ? ” wɛ é ɖɔ .
"8 ðò égbé e mǐ ɖò gbɛ̀ yɔyɔ̌ ɔ sɛkpɔ wɛ é ɔ , nùɖiɖi mǐtɔn ɖò tɛnkpɔn mɔ wɛ ."
mǐ ɖó na gbéjé nùɖiɖi alɔkpa e mǐ ɖó é kpɔ́n .
"ði kpɔ́ndéwú ɔ , mǐ sixu ba dò nú nǔ e mǐ nɔ lin dó xó e jezu ɖɔ ɖò matie 6 : 33 mɛ é wu é ."
kanbyɔ hwiɖée ɖɔ : ‘ nǔ e nɔ mya nukún nú mì lɛ é kpo gbeta e kɔn un nɔ wá lɛ é kpo ka nɔ ɖexlɛ́ ɖɔ un ɖi nǔ nú xó jezu tɔn nugbǒ à ?
un ka nɔ gɔn kplé lɛ alǒ kúnnuɖegbe bo nɔ yì ba akwɛ wɛ à ?
"enyi kɔgbidinúmɛ azɔ̌ e un nɔ wà é tɔn fɔ́n bo ɖò jijɛji wɛ ɔ , etɛ un ka na wà ?"
"un na jó nyiɖée dó bɔ gbɛ̀ ɔ na huzu mì ɖó alɔ tɔn jí , vlafo bo tlɛ ɖè mì sín nugbǒ ɔ mɛ wɛ à ? ’"
9 .
"nɛ̌ mǐ ka sixu wà mɔ̌ gbɔn ? 9 kpɔ́ndéwú ɖevo ɖíe : lin tamɛ kpɔ́n dó jehovah sɛntɔ́ e nɔ dovɛ̌ nú nugbodòdó biblu tɔn e kúnkplá gbɛ̌dido , mɛ ɖiɖe sín agun mɛ alǒ ayiɖeɖayi é xwixwedó é ɖé wu ."
"kanbyɔ hwiɖée ɖɔ , ‘ mɔ̌ wɛ nyì lɔ nɔ wà nǔ gbɔn vlafo à cé ? ’"
"enyi mǐ ɖ’ayi wu ɖɔ jijɔ ayi syɛnsyɛn tɔn mɔhun ɖò ɖɔ dó dò wɛ ɖò mǐ mɛ ɔ , mǐ ɖó na yawu gbéjé nùɖiɖi mǐtɔn kpɔ́n !"
"biblu kplɔ́n mǐ ɖɔ : “ mi tɛ́n miɖée kpɔ́n , bo kije ayi miɖée tɔn mɛ kpɔ́n ɖɔ emi nɔ zán gbɛ̀ ɖò nùɖiɖi mɛ à jí . ” ( 2 kɔ ."
13 : 5 ) mǐ ɖó na nɔ gbéjé mǐɖee kpɔ́n dó nùjɔnǔ mɛ gbɔn xó mawu tɔn gblamɛ hwɛhwɛ .
nɔ bibɔ jí tɛgbɛ
etɛ ka sixu d’alɔ mǐ bɔ mǐ na cí ko e bɔ é ɖɔhun ɖò alɔ jehovah tɔn mɛ ?
"10 xó mawu tɔn , agun klisanwun tɔn , kpo mawuxóɖiɖɔzɔ́ ɔ kpo ɖò nǔ ɖěɖee mawu sɔnǔ na bo na dó d’alɔ mǐ bɔ mǐ na cí ko e bɔ é ɖɔhun é mɛ ."
"ði lee sìn nɔ bló bɔ ko nɔ bɔ gbɔn é ɔ , biblu xixa ayihɔngbe ayihɔngbe kpo tamɛ linlin d’eji kpo sixu d’alɔ mǐ bɔ mǐ na bɔ ɖò jehovah sín alɔ mɛ ."
"jehovah byɔ ɖɔ axɔsu izlayɛli tɔn lɛ ɖó na wlan mawu sɛ́n ɔ bo hɛn , lobo na nɔ xà gbè bǐ gbè ."
"( sɛ́n . 17 : 18 , 19 ) mɛsɛ́dó lɛ mɔ nǔ jɛ wu ɖɔ mawuxówema ɔ xixa kpo tamɛ linlin d’eji kpo ɖò taji bonu ye na kpé sinsɛnzɔ́ yetɔn wu ."
"ye ɖè xó sín akpáxwé biblu tɔn e è wlan dó ebléegbe mɛ é mɛ azɔn kanweko mɔkpan bo wlan , lobo dó wusyɛn lanmɛ nú mɛ e ye ɖɔ mawuxó ɔ na lɛ é ɖɔ ye lɔ ni nɔ xà mawuxówema ɔ bo nɔ lin tamɛ d’eji . ( mɛ ."
"17 : 11 ) ðò égbé ɔ , mǐ lɔ tuùn ɖɔ xó mawu tɔn xixa ayihɔngbe ayihɔngbe lobo xoɖɛ bo lin tamɛ d’eji ɖò taji tawun ."
( 1 tim . 4 : 15 ) mɔ̌ biblo nɔ d’alɔ mǐ bɔ mǐ nɔ sɔ́ mǐɖée hwe ɖò jehovah nukɔn bo nɔ bɔ ɖò alɔ tɔn mɛ .
zǎn nǔ e mawu sɔnǔ na lɛ é bo dó nɔ bibɔ jí tɛgbɛ ( kpɔ́n akpáxwé 10 - 13 )
"11 , 12 ."
"11 gbɔn agun klisanwun tɔn gblamɛ ɔ , jehovah hɛn ɔ é na w’azɔ̌ ɖò mǐ wu sɔgbe xá hudo mǐ mɛ ɖokpo ɖokpo tɔn lɛ ."
jim e xó mǐ ɖɔ wá yì é jɛ sìn dó walɔ tɔn jí jí hwenu e mɛxo agun tɔn ɖé sɔ́ ayi ɖó jǐ tɔn bo d’alɔ ɛ é .
"é nyɔ́ wà ɔ , é ɖó linlin e sɔgbe é bo ɖexlɛ́ ɖɔ emi jló tawun bo na d’alɔ mì . ”"
"sun atɔn mɔ̌ gudo ɔ , mɛxo agun tɔn ɔ ylɔ jim ɖɔ é ni wá kplé ."
"jim ɖɔ : “ agun ɔ yí mì kpo akpàkpà sɔ́ mɛ kpo , bɔ wanyiyi yetɔn wɛ d’alɔ mì tawun bɔ un lɛkɔ ."
un jɛ mimɔ jí ɖɔ é kún nyí lee nǔ nɔ cí nú mì é wɛ nyí nǔ taji ɔ ó .
"alɔdo nɔví lɛ tɔn kpo asivɛ́ ce , ee ma gbɔjɔ ɖò gbigbɔ lixo kpɔ́n ǎ é tɔn kpo zɔ́n bɔ kpɛɖé kpɛɖé ɔ , un lɛ́ mɔ hlɔnhlɔn ɖò gbigbɔ lixo ."
"xota ‘ jehovah ma dona yin whẹgbledo gba ’ kpo ‘ sẹ̀n jehovah po nugbonọ - yinyin po ’ kpo e ɖò atɔxwɛ ( gungbe ) liyasun 1 , 1993 tɔn mɛ é lɔmɔ̌ dó wusyɛn lanmɛ nú mì tawun . ”"
"12 é wá yá é ɔ , jim lɛ́vɔ wá nyí mɛxo agun tɔn ɖé ."
"sín hwenɛnu ɔ , é ko d’alɔ nɔví ɖevo lɛ bɔ ye ɖu ɖò ninɔmɛ vɛwǔ mɔhun lɛ jí bo lɛ́ mɔ gǎn ɖò gbigbɔ lixo ."
"é wá ɖɔ gbɔn gudo ɖɔ : “ un vɛdo ɖɔ nyì kpo jehovah kpo vɛ́ wɛ sín , loɔ , nǔtí ka nyí mɔ̌ ǎ !"
"é vɛ́ nú mì tawun ɖɔ un jó goyiyi dó b’ɛ tɔ́n nukún mì bɔ un sɔ́ mɔ nǔ e ɖò taji hugǎn lɛ é ǎ , b’ɛ lɛ́ zɔ́n bɔ un sɔ́ ayi ɖó nùwanyido mɛ ɖevo lɛ tɔn jí zɛ́ xwé wu . ” — 1 kɔ . 10 : 12 ."
13 .
13 nɛ̌ mawuxóɖiɖɔzɔ́ ɔ ka sixu w’azɔ̌ ɖò mǐ wu nú ɖagbe mǐtɔn gbɔn ?
wɛnɖagbe ɔ mímá xá mɛ ɖevo lɛ sixu d’alɔ mǐ bɔ mǐ na tɛnkpɔn bo ɖó mɛɖesɔhwe kpo sínsɛ́n gbigbɔ mawu tɔn tɔn sín akpáxwé vovo lɛ kpo .
"( ga . 5 : 22 , 23 ) lin tamɛ dó jijɔ ɖagbe e a tɛnkpɔn bo ɖó ɖò sinsɛnzɔ́ ɔ mɛ lɛ é jí ."
"hú mɔ̌ ɔ , hwenu e mǐ ɖò nǔ wà wɛ klisu ɖɔhun é ɔ , mǐ nɔ b’acɔ́ nú wɛn mǐtɔn , bɔ enɛ sixu ɖyɔ linlin xwétɔ́ ɖé lɛ tɔn ."
"ði kpɔ́ndéwú ɔ , kúnnuɖetɔ́ australie tɔn wè cí xwii bo ɖótó xwétɔ́ e dó gbè vɛ́sin nú ye é ɖé kpo sísí kpo ."
"amɔ̌ , lee é wà nǔ gbɔn é wá vɛ́ n’i tawun ɖò gudo mɛ , bɔ é wlan wema sɛ́dó alaxɔ mɛ ."
"é ɖɔ ɖò akpáxwé ɖé ɖɔ : “ un jló na dó kɛnklɛn nú mɛ wè enɛ lɛ e ɖó suúlu ɖesu bo lɛ́ sɔ́ yeɖée hwe tawun lɛ é , ɖó nǔjlɔjlɔwatɔ́ e un kpɔ́n nyiɖée dó mɔ dingan é kpo nyì wɛ sɔ lě sín nǔwiwa ce kpo wutu ."
xlo wɛ un jɔ bo nɔte ɖò mɛ e ɖò xó mawu tɔn jla wɛ é wè sín nukɔn bo wà nǔ xá ye gbɔn mɔ̌ . ”
"enyi wɛnjlatɔ́ lɛ ko sìn xomɛ tíwúntíwún ɖé vɔ́vɔ́ wɛ ɔ , xwétɔ́ ɔ na wlan nǔ mɔhun wɛ à ?"
é na vɛwǔ tawun .
"nugbǒ ɔ , sinsɛnzɔ́ mǐtɔn ɖó lè nú mǐɖesunɔ kpo nɔzo mǐtɔn lɛ kpo tawun !"
hwìhwɛ́ hwiðée dó mawu glɔ hwenu e a ðò azɔ̌ wà ðò vǐ towe lɛ wu wɛ é
"14 vǐ gègě nɔ jló tawun bo na kplɔ́n nǔ , lobɔ ye nɔ ɖò gbesisɔmɛ bá sɔ́ yeɖée hwe ."
"( mat . 18 : 1 - 4 ) enɛ wu ɔ , mɛjitɔ́ nùnywɛtɔ́ lɛ sixu tɛnkpɔn bo dó nugbǒ ɔ kpo wanyiyi ɖiɖó nú nugbǒ ɔ kpo dó linlin kpo ayi vǐ yetɔn lɛ tɔn kpo mɛ ."
"( 2 tim . 3 : 14 , 15 ) é ɖò wɛn ɖɔ bonu é na kpa mɛjitɔ́ lɛ ɔ , ye ɖó na tó dó nugbǒ ɔ dó ayi yeɖesunɔ tɔn mɛ hwɛ̌ , lobo nɔ zán gbɛ̀ sɔgbe xá nugbǒ ɔ ."
"enyi mɛjitɔ́ lɛ wà mɔ̌ ɔ , vǐ yetɔn lɛ nɔ ɖótó nugbǒ ɔ , bo nɔ lɛ́ mɔ lee ye sixu zán gbɔn é ."
"hú mɔ̌ ɔ , ye nɔ kpɔ́n kplɔ́n e mɛjitɔ́ yetɔn lɛ nɔ na ye é dó mɔ wanyiyi e jehovah ɖó nú ye é sín xlɛ̌ ."
"15 amɔ̌ , vǐ ɖé lɛ tíìn bɔ è kplɔ́n ye ɖó klisanwun li jí có , nukɔnmɛ ɔ ye tɔ́n sín nugbǒ ɔ mɛ alǒ è ɖè ye sín agun mɛ , b’ɛ nɔ kú wǔ nú xwédo yetɔn tawun ."
é kú wǔ nú mì ɖesu bo lɛ́ vɛ́ nú mì tawun ! ”
nɛ̌ é kpo mɛjitɔ́ tɔn lɛ kpo ka wà nǔ gbɔn ?
ye xwedó alixlɛ́mɛ e ɖò xó mawu tɔn mɛ é .
"mɛjitɔ́ lɛ ɖɔ : “ mǐ kudeji bo na zán nǔ e biblu ɖɔ é , bo tuùn ɖɔ enyi mǐ bló nǔ lɛ lee mawu jló gbɔn é ɔ , é na hɛn lè ɖagbe hugǎn ɔ wá ."
"mǐ kpɔ́n mɛ ɖiɖe sín agun mɛ dó mɔ tódɔnnúmɛ mawu tɔn , bo ɖeji ɖɔ jehovah nɔ dɔn tó nú mɛ kpo wanyiyi kpo , ɖó bǎ e mɛ é jɛ ɖó é ."
"enɛ wu ɔ , nǔ e kúnkplá azɔ̌ xwédo ɔ tɔn bo ɖò dandan lɛ é kɛɖɛ wɛ dɔn mǐ kpo vǐ mǐtɔn kpo cá . ”"
16 nɛ̌ é ka cí nú vǐ ɔ ?
"é lɛ́ ɖɔ jí : “ enyi è hɛn we gannugánnú bonu a savo nú jehovah bo byɔ alɔdo kpo hwɛsɔkɛ kpo ɔ , a na mɔ nǔ jɛ wu ɖɔ emi ɖó hudo tɔn tawun . ”"
kpɔ́n lee é víví nú xwédo ɔ sɔ hwenu e è yí i dó agun mɛ é !
"nugbǒ ɔ , enyi mǐ ɖeji dó mawu wu ɖò nǔwiwa mǐtɔn lɛ bǐ mɛ ɔ , mǐ sixu mɔ lè ɖagbe hugǎn ɔ . — nùx . 3 : 5 , 6 ; 28 : 26 ."
17 .
"lè tɛ enɛ ka na hɛn wá nú mǐ ? 17 gbeyiɖɔ ezayíi ɖɔ xó dó hwenu e jwifu lɛ na gosin kannumɔgbenu é wu , ɖɔ ye mɛ e lɛkɔ sín hwɛ yetɔn gudo lɛ é na mɔ nǔ jɛ wu ɖɔ : “ mawu mavɔmavɔ , hwi wɛ nyí tɔ́ mǐtɔn ."
"mǐdɛɛ lɛ ɔ , ko wɛ mǐ nyí , hwi wɛ ka nyí zɛ̌nmɛtɔ́ ɔ ; mǐ bǐ wɛ nyí alɔ towe nǔwiwa . ”"
"enɛ gudo ɔ , ye na savo ɖɔ : “ hwɛ e mǐ hu lɛ ɔ , ma ɖò flínflín wɛ kaka sɔyi ó ."
"loɔ , kɛnklɛn bo kpɔ́n mǐ jí ; kpɔ́n mǐ mɛ e nyí togun towe lɛ bǐ jí . ”"
"( eza . 64 : 7 , 8 ) mɔ̌ ɖokpo ɔ , enyi mǐ sɔ́ mǐɖée hwe bo hwíhwɛ́ mǐɖée dó jehovah glɔ lobo nɔ zán mɛɖée hwíhwɛ́ hwíhwɛ́ sín gbɛ̀ ɔ , é na kpɔ́n mǐ dó mɔ wanyinamɔ tɔn , lee é bló gbɔn nú gbeyiɖɔ daniyɛli é ɖɔhun ."
"hú mɔ̌ ɔ , jehovah na kpó ɖò azɔ̌ wà ɖò mǐ wu wɛ gbɔn xó tɔn , gbigbɔ mímɛ́ tɔn , kpo tutoblonunu tɔn kpo gblamɛ , bɔ gbè ɖokpo na wá sù bɔ mǐ na kpéwú bo nyí “ mawu ví ” e ma ɖó blɔ̌ ǎ lɛ é ɖò nukún tɔn mɛ . — hlɔ . 8 : 21 ."
"ðò hwe mǐtɔn nu ɔ , nya e hɛn nùwlannú é nɔte nú jezu klisu , é wɛ nyí mɛ e è ma mɔ ǎ b’ɛ nɔ ɖó wuntun mɛ e na gán lɛ é é"
nǔ e nǔxatɔ́ lɛ kanbyɔ lɛ é
"ðò nǔmimɔ ezekiyɛli tɔn mɛ ɔ , mɛ̌ mɛ̌ e ka nɔte nú nya e sɔ́ nùwlannú slɔ́ gǒ mɛ é kpo sunnu ayizɛ́n ɖěɖee hɛn alyannu e è na dó sú gbɛtɔ́ lɛ sín kún dó na é kpo é ?"
wɛnsagun ɖěɖee ɖ’alɔ ɖò kún súsú dó nú jeluzalɛmu mɛ bo na lɛ́ ɖ’alɔ ɖò kún súsú dó nú gbɛ̀ nyanya satáan tɔn mɛ ɖò haamagedɔni hwenu é wɛ ye nɔte na .
etɛwu nukúnnúmɔjɛnǔmɛ yɔyɔ̌ enɛ ka sɔgbe ?
"ee ezekiyɛli mɔ nǔ nyanya e dosin wɛ jeluzalɛmunu gǔfɔndómawujitɔ́ lɛ ɖè cobɔ è wá gbà tò ɔ ɖò 607 j.h.m . é gudo é ɔ , è xlɛ́ ɛ nǔ ɖěɖee na jɛ cobɔ è na gbà toxo ɔ é ."
é mɔ sunnu ayizɛ́n bɔ alyannu ɖò alɔ yetɔn mɛ .
é lɛ́ mɔ nya ɖé ɖò ye mɛ b’ɛ dó “ kanvɔ wewé ” bɔ “ nùwlannú ɖokpo ” ɖò así tɔn .
"( ezek . 8 : 6 - 12 ; 9 : 2 , 3 ) è ɖɔ nú nya enɛ ɖɔ : “ gbɔn . . . toxo ɔ bǐ mɛ , bo ɖó wuntun nukɔn nú mɛ e ɖò alě na wɛ , bo ɖò wuvɛ̌ mɔ wɛ , ɖó nǔ baɖabaɖa e dosin wɛ è ɖè ɖò toxo ɔ mɛ lɛ wu lɛ . ”"
"enɛ gudo ɔ , è ɖɔ nú nya e hɛn alyannu alɔ mɛ lɛ é ɖɔ ye ni hu mɛ e ɖò toxo ɔ mɛ bɔ wuntun ɔ ma ɖò nukɔn na ǎ lɛ é bǐ ."
( ezek . 9 : 4 - 7 ) etɛ nǔmimɔ enɛ ka kplɔ́n mǐ ? mɛ̌ ka nyí nya e hɛn nùwlannú é ?
"xwè 612 j.h.m . wɛ è ɖɔ nǔɖɔɖ’ayǐ enɛ , bɔ jijɛ tɔn nukɔntɔn ɔ wɛ nyí kún e ahwangɔnu babilɔnu tɔn sú dó nú jeluzalɛmu é ; xwè atɔ́ɔ́n gudo kpowun jɛn nǔ enɛ jɛ ."
"babilɔnunu pagáwùn lɛ gbà toxo ɔ mɔ̌ có , jehovah w’azɔ̌ na wɛ ye ɖè ."
"( jel . 25 : 9 , 15 - 18 ) nǔ nyí mɔ̌ , ɖó jehovah zán ye dó dɔn tó nú togun tɔn e fɔ́n gǔ dó jǐ tɔn é ."
"amɔ̌ , è na nɔ ma kàn kwín nú atakín ǎ ."
"wanyiyi sísɛ́ jehovah , bɔ é bló tuto bo na hwlɛn jwifu ɖěɖee ma yí gbè nú nǔ nyanya e dosin wɛ è ɖè ɖò toxo ɔ mɛ ǎ lɛ é gán ."
ezekiyɛli ɖ’alɔ ɖò wuntun ɖiɖó mɛ wu zɔ́ ɔ kpo kún súsú dó nú mɛ ɔ kpo mɛ ǎ .
"é nyɔ́ wà ɔ , wɛnsagun lɛ wɛ nɔ hwɛɖónúmɛ ɔ nu ."
"enɛ wu ɔ , gbɔn nǔɖɔɖ’ayi enɛ gblamɛ ɔ , è jɔwu mǐ bɔ mǐ ɖó mɔjɛmɛ nǔ e jɛ ɖò jixwé bɔ nukún ma mɔ̌ ǎ lɛ é tɔn ."
"jehovah ɖegbe nú wɛnsagun tɔn lɛ ɖɔ ye ni bló tuto nú kún súsú dó nú mɛ nyanya lɛ , bo lɛ́ ɖè nǔjlɔjlɔwatɔ́ lɛ ɖó vo nú ye na gán . *"
"ð’ayǐ ɔ , mǐ tinmɛ ɖɔ jí ɖò hwe mǐtɔn nu ɔ , nya e hɛn nùwlannú é nɔte nú mɛ yí ami dó ɖè e kpò lɛ é ."
"mǐ lin ɖ’ayǐ ɖɔ mɛ ɖěɖee nɔ yí wɛn e jla wɛ mǐ ɖè lɛ é ɔ , wuntun ɖó ye wɛ è ɖè bonu ye na gán nɛ ."
"é ɖò mɔ̌ có , ɖò xwè ɖé lɛ ɖíe ɔ , è wá mɔ nǔ jɛ wu céɖécéɖé ɖɔ è ɖó na jla tinmɛ enɛ ɔ ɖó ."
"sɔgbe kpo nǔ e è ɖɔ ɖò matie 25 : 31 - 33 mɛ é kpo ɔ , jezu wɛ nyí mɛ e nɔ ɖɔhwɛ xá togun lɛ é ."
"é na ɖɔhwɛ tɔn gudogudo tɔn ɔ ɖò ya ɖaxó ɔ hwenu , bo na cyan mɛ e cí lɛngbɔ̌ ɖɔhun bo na gán lɛ é ɖó vo nú mɛ e cí gbagbǎ ɖɔhun bo na dɔn lɛ é ."
"sɔgbe kpo nukúnnúmɔjɛnǔmɛ yɔyɔ̌ enɛ ɔ kpo ɔ , etɛ lɛ nǔmimɔ ezekiyɛli tɔn ka kplɔ́n mǐ ?"
"é hwe bǐ ɔ , atɔ́ɔ́n ɖíe :"
"ðò táan e jɛ nukɔn nú kún súsú dó nú jeluzalɛmu é mɛ ɔ , mɛcɔ́tɔ́zɔ́ wɛ ezekiyɛli wà gɔ́ nú jelemíi , lee ezayíi lɔ bló gbɔn jɛ nukɔn nú ye é ."
"égbé ɔ , jehovah ɖò mɛsɛntɔ́ tɔn yí ami dó ɖè lɛ sín gbɛ̌ta kpɛví ɖé zán wɛ , bɔ ye nɔ na nùɖuɖu togun tɔn bo nɔ gb’akpá nú mɛ ɖevo lɛ cobonu ya ɖaxó ɔ na bɛ́ ."
mɛ e ɖò klisu xwégbe lɛ é bǐ nɔ gɔ́ sò nú akpágbánúmɛ ɔ . — mat . 24 : 45 - 47 .
"wɛn jehovah tɔn wɛ ye nɔ dó mɛ lɛ kpowun , wɛn enɛ nyí mawuxóɖiɖɔzɔ́ e ye nɔ wà , ɖò alixlɛ́mɛ wɛnsagun lɛ tɔn glɔ é sín akpáxwé ɖé . — nǔɖe ."
14 : 6 .
"ðò ezekiyɛli hwenu ɔ , è ɖó wuntun nukɔn nú mɛɖebǔ gannaganna lě ǎ ."
mɔ̌ wɛ é ka nɔ lɛ́ nyí gbɔn ɖò égbé .
etɛ mɛ lɛ ka ɖó na wà bonu è na ɖó wuntun ye ɖò ali ɖé nu bɔ ye na gán ?
"ye ɖó na wà nǔ sɔgbe xá mawuxóɖiɖɔzɔ́ e bló wɛ è ɖè dìn é , sɔ́ mɛ yɔyɔ̌ ɔ dó , zé yeɖée jó nú jehovah , lobo nɔ gudo nú nɔví klisu tɔn lɛ kpo gbejininɔ kpo ."
"( mat . 25 : 35 - 40 ) mɛ̌ ɖěɖee nɔ bló nǔ enɛ lɛ é ɔ , è na ɖó wuntun e na zɔ́n bɔ ye na gán é ye ɖò ya ɖaxó e jǎwe é hwenu ."
"ðò hwe mǐtɔn nu ɔ , nya e hɛn nùwlannú é nɔte nú jezu klisu , é wɛ nyí mɛ e è ma mɔ ǎ b’ɛ nɔ ɖó wuntun mɛ e na gán lɛ é é ."
"è na ɖó wuntun mɛ wɔbuwɔbu ɔ hwenu e è na ɖɔ hwɛ yetɔn bo ɖɔ ye nyí lɛngbɔ̌ lɛ é , ɖò ya ɖaxó ɔ hwenu ."
"enɛ na nɔ zɔ́n bɔ ye na jɛxa bá nɔ gbɛ̀ kaka sɔyi ɖò ayikúngban jí . — mat . 25 : 34 , 46 . *"
"ðò hwe mǐtɔn nu ɔ , sunnu ayizɛ́n e hɛn alyannu alɔ mɛ lɛ é nɔte nú ahwangɔnu jezu tɔn jixwé tɔn lɛ , bɔ jezu ɖesunɔ ɖò nu yetɔn ."
"ye na sú kún dó nú akɔta lɛ kpo nǔnyanyawiwa lɛ bǐ kpo ɖò malin - malin mɛ . — ezek . 9 : 2 , 6 , 7 ; nǔɖe ."
19 : 11 - 21 . nukúnnú mimɔ jɛ nùkplɔnmɛ xɔ akwɛ enɛ lɛ mɛ zɔ́n bɔ ganjɛwu e mǐ ɖó ɖɔ jehovah kún nɔ sú kún dó nú nǔjlɔjlɔwatɔ́ lɛ gɔ́ nú mɛ nyanya lɛ ó é lɛ́vɔ syɛn d’eji .
( 2 pi . 2 : 9 ; 3 : 9 ) é lɛ́vɔ flín mǐ ɖɔ mawuxóɖiɖɔzɔ́ ɔ ɖò taji tawun ɖò hwe mǐtɔn nu .
mɛ lɛ bǐ wɛ ɖó na sè akpágbánúmɛ ɔ cobɔ gbɛ̀ ɔ na vɔ ! — mat . 24 : 14 .
"è ɖó wuntun nukɔn nú baluki ( wěgbojinɔtɔ́ jelemíi tɔn ) , evɛdi - mɛlɛki etiopíinu ɔ , kpo hlekabu ví lɛ kpo gannaganna bonu è mɔ lě ǎ có , è ka hwlɛn ye gán ."
( jel . 35 : 1 - 19 ; 39 : 15 - 18 ; 45 : 1 - 5 ) è ɖó wuntun ye ɖò ali ɖé nu .
"é nyɔ́ wà ɔ , ye na yí wuntun yetɔn gudo tɔn ɔ jɛ nukɔn nú kú yetɔn alǒ cobɔ ya ɖaxó ɔ na bɛ́ . — nǔɖe ."
"7 : 1 , 3 ."
"“ jehovah mawu mǐtɔn ɔ , jehovah ðokpo wɛ ”"
"“ izlayɛli è , ɖǒtó : jehovah mawu mǐtɔn ɔ , jehovah ɖokpo wɛ . ” — sɛ́n . 6 : 4 , nwt ."
"han lɛ : 138 , 112"
etɛ a ka lin ?
"1 , 2 . ( a ) etɛwu è ka tuùn xó e ɖò sɛ́nflínmɛ 6 : 4 mɛ lɛ é ganji ? ( b ) etɛwu mɔyizi ka ɖɔ xó enɛ lɛ ?"
"sinsɛn jwifu lɛ tɔn ko zán xókwin ebléegbe tɔn ayizɛ́n e ɖò sɛ́nflínmɛ 6 : 4 mɛ lɛ é nú xwè kanweko mɔkpan , b’ɛ nyí ɖɛ sinsɛn - biblo tɔn sín akpáxwé ɖé ."
"ye nɔ xoɖɛ enɛ ayihɔngbe ayihɔngbe , zǎnzǎn gbada ."
"è nɔ ylɔ ɖɛ enɛ ɖɔ shema , xókwin nukɔntɔn wemafɔ ɔ tɔn wɛ ."
mɛ e sɔ́ yeɖée jó nú sinsɛn jwifu tɔn lɛ é nɔ xoɖɛ enɛ dó ɖexlɛ́ ɖɔ emi zé emiɖée bǐ jó nú mawu .
2 xókwin enɛ lɛ tɔ́n ɖò xó gudogudo tɔn e mɔyizi ɖɔ nú togun izlayɛli tɔn e kplé ɖò ayikúngban wɛnjɛ mɔwabu tɔn jí ɖò 1473 j.h.m . é mɛ . judɛ́ɛn tɔ̀ ɔ na d’asá wɛ togun ɔ ɖè bo na yì akpádídó yikúngban ɔ jí kɛɖɛ . ( sɛ́n .
6 : 1 ) mɔyizi e nyí nukɔntɔ́ yetɔn ɖò xwè 40 e wá yì lɛ é mɛ é jló ɖɔ togun ɔ ni kpankɔ́n hwenu e ye na mɔ tagba lɛ ɖò nukɔnmɛ é .
ye ɖó na ɖeji dó jehovah wu bo nɔ gbeji n’i lobo sɔ́ ɛ dó ɖó mawu yetɔn .
é ɖò wɛn ɖɔ xó gudogudo tɔn e mɔyizi ɖɔ lɛ é na d’alɔ togun ɔ tawun .
"ee mɔyizi xà sɛ́n wǒ lɛ kpo gbetakɛ́n ɖevo e jehovah na togun ɔ lɛ é kpo gudo é ɔ , é wá ɖɔ xó agbɔ̌nɖowǔnanɔ e ɖò sɛ́nflínmɛ 6 : 4 , 5 mɛ lɛ é ."
( xà ɖò traduction du monde nouveau mɛ . )
3 izlayɛli - ví e kplé ɖò finɛ xá mɔyizi lɛ é tuùn ɖɔ jehovah mawu yetɔn nyí “ jehovah ɖokpo ” ǎ wɛ à ?
é ɖò wɛn ɖɔ ye tuùn .
"mawu ɖokpo géé jɛn izlayɛli - ví gbejinɔtɔ́ lɛ tuùn bo nɔ sɛ̀n , é wɛ nyí mawu tɔ́gbó yetɔn ablaxamu , izaki , kpo jakɔbu kpo tɔn ."
bɔ aniwu mɔyizi ka lɛ́ ɖɔ nú ye ɖɔ jehovah mawu yetɔn nyí “ jehovah ɖokpo ” lo ?
"nùɖé ka dɔn ɖokpo e jehovah nyí é kpo è ni sɔ́ ayi mɛtɔn bǐ , lindɔ̌n mɛtɔn bǐ , gɔ́ nú hlɔnhlɔn mɛtɔn bǐ dó yí wǎn n’i ee xó wemafɔ 5gɔ́ ɔ ɖɔ é kpo cá wɛ à ?"
"etɛ xó e ɖò sɛ́nflínmɛ 6 : 4 , 5 mɛ é ka kplɔ́n mǐ ɖò égbé ?"
lee jehovah nyí ðokpo gbɔn é
"4 , 5 . ( a ) ðɔ tinmɛ xógbe “ jehovah ɖokpo ” ɔ tɔn ɖé . ( b ) vogbingbɔn tɛ ka ɖò jehovah kpo nǔmɛsɛn akɔta lɛ tɔn lɛ kpo tɛntin ?"
4 bunɔ .
"ðò ebléegbe kpo gbè gègě ɖevo lɛ kpo mɛ ɔ , xókwin “ ɖokpo ” ɔ sín tinmɛ sixu nɔ ma nyí nǔlɛnkwín ɖé kɛɖɛ kpowun ."
"è sixu lɛ́ zán dó ɖɔ nǔ e nyí nǔ bunɔ , kwín ɖokpo bo ma ɖè wè ǎ é xó ."
é cí ɖɔ é kún nyí adingban - núkplɔnmɛ sinsɛn tɔn e ɖɔ ɖɔ mawu nyí atɔnɖobǔ lɛ é gbɛ́ wɛ mɔyizi ɖè ó .
"jehovah wɛ nyí mɛ e bló jixwé kpo ayikúngban kpo é , bo nyí nǔbǐwukpétɔ́ wɛkɛ ɔ tɔn ."
mawu jɔ mawu alǒ mawu nugbǒ ɖě ɖè zɛ éyɛ wu ǎ ; nǔmɛsɛn ɖě ka cí éɖɔhun ǎ .
"( 2 sam . 7 : 22 ) enɛ wu ɔ , mɔyizi ɖò flínflín izlayɛli - ví lɛ wɛ ɖɔ jehovah kɛɖɛ wɛ ye ɖó na sɛ̀n ."
ye ɖó na wà nǔ togun e lɛlɛ̌ dó ye bo nɔ sɛ̀n nǔmɛsɛn tɛnmɛ tɛnmɛ lɛ é ɖɔhun ǎ .
"ðé lɛ ɖò nǔmɛsɛn enɛ lɛ mɛ , bɔ ye nɔ ɖɔ ɖɔ ye kpacɛ nú nùɖé lɛ ɖò gbɛ̀ ɔ mɛ ."
ðevo lɛ tíìn bo nɔ nyí akpáxwé nǔmɛsɛn ɖé tɔn .
"5 ði kpɔ́ndéwú ɔ , ejipunu lɛ sɛ̀n yɛhwe hwesivɔ tɔn ra , yɛhwe jinukúnsin tɔn nut , yɛhwe ayikúngban tɔn geb , yɛhwe nilu tɔn hapi , kpo kanlin ɖeɖóvo maxamaxa lɛ kpo ."
nǔmɛsɛn enɛ lɛ gègě wɛ jehovah ɖegba gbɔn awě wǒ lɛ gblamɛ .
baalu lɛ́vɔ nyí yɛhwe lɛ sín gǎn ɖò xá gègě mɛ .
"( kɛ́n . 25 : 3 ) izlayɛli - ví lɛ ɖó na flín ɖɔ mawu emitɔn , “ mawu nugbǒ ” ɔ ɔ , “ jehovah ɖokpo ” wɛ . — sɛ́n . 4 : 35 , 39 , nwt ."
"6 , 7 ."
6 nɔ huzu ǎ bo nɔ lɛ́ nɔ gbeji .
xókwin “ ɖokpo ” ɔ nɔ lɛ́ dó gesí linlin ɖokpo ɔ ɖiɖó kpo nǔ ɖokpo ɔ wiwa kpo .
jehovah mawu nyí tɔděma alǒ aganma ǎ .
"é nyɔ́ wà ɔ , hwebǐnu wɛ é nɔ nɔ gbeji , wà nǔ jlɔjlɔ , ɖɔ nugbǒ , bo nɔ huzu ǎ ."
xwè 430 e wá yì dó akpá enɛ é hu acɛ nú alɔ e jehovah zín d’akɔ́n bo na wà mɔ̌ é ǎ . — bǐb .
"12 : 1 , 2 , 7 ; tín . 12 : 40 , 41 ."
"7 hwenu e jehovah wá ɖɔ ɖɔ izlayɛli - ví lɛ nyí kúnnuɖetɔ́ emitɔn lɛ , ɖò xwè kanweko mɔkpan gudo é ɔ , é ɖɔ nú ye ɖɔ : “ nyɛ wɛ nyí mawu ."
"mawu ɖě ko ɖè dó nukɔn nú mì ǎ ; ɖò gudo ce ɔ , mawu ɖě ka na ɖè ǎ . ”"
"bo na dó tɛɖɛ̌ jí ɖɔ linlin emitɔn kún nɔ huzu ó ɔ , jehovah ɖɔ gɔ́ na ɖɔ : “ mɛ ɖokpo ɔ nyí wɛ jɛn un kpò ɖè tɛgbɛ . ”"
"( eza . 43 : 10 , 13 ; 44 : 6 ; 48 : 12 ) wǔjɔmɛ ɖaxó ɖé wɛ é nyí nú izlayɛli - ví lɛ kpo mǐ lɔmɔ̌ kpo , bɔ mǐ na nyí mɛsɛntɔ́ jehovah mawu e ma nɔ huzu ǎ bo lɛ́ ɖò gbeji ɖò ali lɛ bǐ nu é tɔn à cé ? — mal . 3 : 6 ; ja . 1 : 17 ."
"8 , 9 . ( a ) etɛ jehovah ka byɔ ɖò mɛsɛntɔ́ tɔn lɛ sí ? ( b ) nɛ̌ jezu ka tɛɖɛ̌ lee xó mɔyizi tɔn lɛ ɖò taji sɔ́ é jí gbɔn ?"
"8 mɔyizi flín togun ɔ ɖɔ jehovah nɔ nɔ gbeji bo kún nɔ huzu ó , ɖò wanyiyi kpo nukúnkpédómɛwu tɔn kpo sín ali nu ."
"enɛ wu ɔ , é jɛxa ɖɔ ye ni zé yeɖée jó nú éɖokponɔ , lobo yí wǎn nú éɖokponɔ kpo ayi yetɔn , lindɔ̌n yetɔn , kpo hlɔnhlɔn yetɔn bǐ kpo ."
"mɛ winnyawinnya lɛ lɔ ɖó na zé yeɖée bǐ jó nú jehovah gbɔn mɔ̌ , ɖó mɛjitɔ́ lɛ ɖó na kplɔ́n vǐ yetɔn lɛ ɖò ali lɛ bǐ nu . — sɛ́n ."
"6 : 6 - 9 . 9 ðó jlǒ jehovah tɔn kpo linlin tɔn kpo nɔ huzu ǎ b’ɛ nɔ lɛ́ nɔ gbeji wutu ɔ , é ɖò wɛn ɖɔ nǔ taji e é byɔ ɖò mawu sɛntɔ́ nugbǒ lɛ sí lɛ é lɔ kún huzu ɖò égbé ó ."
"bonu é na yí gbè nú sinsɛn - biblo mǐtɔn ɔ , mǐ lɔ ɖó na zé mǐɖée bǐ jó n’i lobo yí wǎn n’i kpo ayi mǐtɔn , linlin mǐtɔn , kpo hlɔnhlɔn mǐtɔn bǐ kpo ."
xósin e jezu klisu tlɛ na nya e kàn nǔ byɔ ɛ é ɖé é nɛ .
( xà maki 12 : 28 - 31 . )
"enɛ wu ɔ , mi nú mǐ ni kpɔ́n lee mǐ sixu xlɛ́ ɖò nǔwiwa mǐtɔn lɛ mɛ ɖɔ mǐ mɔ nukúnnú jɛ wu nugbǒ nugbǒ ɖɔ “ jehovah mawu mǐtɔn ɔ , jehovah ɖokpo wɛ ” gbɔn é ."
zě hwiðée bǐ jó nú jehovah kɛðɛ
"10 , 11 . ( a ) ali tɛ nu mǐ ka nɔ sɛ̀n jehovah kɛɖɛ ɖè ? ( b ) nɛ̌ dɔnkpɛvu eblée lɛ ka ɖexlɛ́ ɖɔ emi zé emiɖée bǐ jó nú jehovah kɛɖɛ ɖò babilɔnu gbɔn ?"
"10 bonu jehovah na nyí mawu mǐtɔn kwín ɖokpo géé ɔ ɔ , mǐ ɖó na zé mǐɖée bǐ jó nú éɖokponɔ ."
"sɛ̀n e mǐ nɔ sɛ̀n ɛ é ɖó na nyí agboɖe ǎ , alǒ mǐ ɖó na sɛ̀n éyɛ kpo nǔmɛsɛn ɖevo lɛ kpo ǎ ; mǐ ka ɖó na lɛ́ cáká sinsɛn - biblo alɔkpa ɖevo lɛ sín linlin kpo nǔwiwa lɛ kpo xá éyɛtɔn ǎ ."
mǐ ɖó na hɛn dó ayi mɛ ɖɔ jehovah kún nyí nǔmɛsɛn ɖokpo ɖò nǔmɛsɛn lɛ mɛ kpowun ó ; é ka lɛ́ nyí nǔmɛsɛn e hugǎn ɖě lɛ é alǒ ɖ’agbɔ̌n hú ye é kpowun ǎ .
jehovah kɛɖɛ wɛ è ɖó na sɛ̀n . — xà nǔɖexlɛ́mɛ 4 : 11 .
"11 ðò wema daniyɛli tɔn mɛ ɔ , mǐ xà tan dɔnkpɛvu eblée e nɔ nyí daniyɛli , hananiya , micaɛli , kpo azalya kpo é tɔn ."
"ye gbɛ́ ɖɔ emi kún na ɖu nùɖuɖu e blí lɛ é ó , bo lɛ́ gbɛ́ ɖɔ emi kún na ɖèkɔ́ nú siká - bocyɔ nabukodonɔzɔ́ɔ tɔn ó , bo dó ɖexlɛ́ ɖɔ emi zé emiɖée bǐ jó nú jehovah kɛɖɛ ."
nǔ e nɔ mya nukún nú ye lɛ é ɖò wɛn ; ye lɔn bonu akpà jɛ sinsɛn - biblo yetɔn wu ɖò ali ɖebǔ nu ǎ . — dan . 1 : 1 – 3 : 30 .
12 .
"12 bo na dó zé mǐɖée bǐ jó nú jehovah kɛɖɛ ɔ , mǐ ɖó na lɔn bonu nǔ ɖebǔ na yí tɛn e mɛ jehovah ɖokponɔ ɖó na nɔ ɖò gbɛzán mǐtɔn mɛ é alǒ má xá nǔ ɔ ǎ ."
etɛ nǔ mɔhun lɛ ka sixu nyí ?
"ðò sɛ́n wǒ lɛ mɛ ɔ , jehovah tinmɛ céɖécéɖé ɖɔ togun emitɔn kún ɖó na ɖó nǔmɛsɛn ɖebǔ gɔ́ nú emi ó , ye kún ka ɖó na ɖ’alɔ ɖò vodunsinsɛn alɔkpa ɖebǔ mɛ ó . ( sɛ́n ."
"5 : 6 - 10 ) égbé ɔ , vodunsinsɛn tɛnmɛ tɛnmɛ wɛ ɖè ; ɖé lɛ tíìn bɔ è sixu nɔ ma yawu tuùn ."
"amɔ̌ , nǔ e jehovah byɔ ɖò mǐ sí lɛ é huzu ǎ , “ jehovah ɖokpo ” nyí wɛ jɛn é kpó ɖè ."
mi nú mǐ ni kpɔ́n nǔ e enɛ ɖó na kplɔ́n mǐ é .
"13 ðò kolosinu lɛ 3 : 5 ( xà ) mɛ ɔ , mǐ mɔ wěɖexámɛ syɛnsyɛn ɖé dó nǔ e sixu zɔ́n bɔ kancica e ɖò klisanwun lɛ kpo jehovah kpo tɛntin é gblé é wu ."
ð’ayi wu ɖɔ wemafɔ ɔ ɖɔ ɖɔ nukúnkɛ́ndídó cí vodunsinsɛn ɖɔhun .
"nǔ nyí mɔ̌ , ɖó nǔ e nɔ jló mɛɖé é , ɖi dɔkun jijɛ alǒ mɛjɔmɛ nyínyí , sixu wá syɛn n’i kaka bo cí nǔmɛsɛn ɖé ɖɔhun n’i ɖò gbɛzán tɔn mɛ ."
"amɔ̌ , enyi mǐ gbéjé wemafɔ ɔ bǐ kpɔ́n ɔ , é bɔwǔ bɔ mǐ na mɔ ɖɔ nǔ nyanya ɖevo e xó é ɖɔ lɛ é cá kàn kpo nukúnkɛ́ndídó kpo ɖò ali ɖé nu , bɔ mɔ̌ mɛ ɔ , ye lɔ nyí vodunsinsɛn ."
nǔ mɔhun lɛ biba nukúnmyatakín sixu wá yí tɛnmɛ wanyiyi e mǐ ɖó nú mawu é tɔn .
"mǐ na lɔn bɔ nǔ enɛ lɛ ɖebǔ na ɖ’acɛ dó jǐ mǐtɔn , bɔ jehovah sɔ́ na nyí “ jehovah ɖokpo ” nú mǐ ǎ wɛ à ?"
gbeɖé kpɔ́n .
akpá tɛ mɛsɛ́dó jaan ka gbà nú mɛ ?
"14 mɛsɛ́dó jaan tɛɖɛ̌ nǔ ɖokpo ɔ jí ganji bo gb’akpá nú mǐ ɖɔ enyi mɛɖé yí wǎn nú nǔ e ɖò gbɛ̀ ɔ mɛ lɛ é , ye wɛ nyí “ gbɛtɔ́ sín jlǒ nyanya lɛ , nukún ɖò mɛ gban mɛ , kpo goyiyi e dɔkun jijɛ nɔ zɔ́n mɛ é kpan ” ɔ , é kún “ ɖó wanyiyi nú tɔ́ ɔ ” ó . ( 1 jaan 2 : 15 , 16 ) enɛ xlɛ́ ɖɔ mǐ ɖó na nɔ gbéjé ayi mǐtɔn kpɔ́n hwɛhwɛ , bo na nɔ kpɔ́n ɖɔ ayiɖeɖayi , gbɛ̌dido , gɔ́ nú nǔsisɔ kpo acɔ́biba gbɛ̀ ɔ tɔn kpo ko ɖò jlojló è wɛ wɛ à jí ."
"wǎn yí nú gbɛ̀ ɔ sixu lɛ́vɔ nyí è na ván kàn bo “ ɖò nukúnkɛ́n dó wɛ , ” ɖi wema kplɔnkplɔn ɖaxó ɖaxó lɛ gbé nyinya mɔ̌ ."
"( jel . 45 : 4 , 5 ) mǐ ko ɖò kɛ́nnɛ́kɛ́nnɛ́ nú gbɛ̀ yɔyɔ̌ e sín akpá mawu dó é ."
"enɛ wu ɔ , é ɖò taji tawun ɖɔ mǐ ni hɛn xó titewungbe e mɔyizi ɖɔ lɛ é d’ayi mɛ ganji ."
"enyi mǐ mɔ nukúnnú jɛ wu céɖécéɖé ɖɔ “ jehovah mawu mǐtɔn ɔ , jehovah ɖokpo wɛ , ” lobo lɛ́ ɖi nǔ na bǐ mlɛ́mlɛ́ ɔ , mǐ na bló nǔ e wu mǐ kpé é bǐ bo na zé mǐɖée bǐ jó nú éɖokponɔ , bo sɛ̀n ɛ lee é nɔ ba gbɔn é . — ebl . 12 : 28 , 29 ."
hɛn buténinɔ klisanwun tɔn ðó te
15 .
15 ðokpo e jehovah nyí é lɛ́ kúnkplá buténinɔ kpo linlin ɖokpo ɔ ɖiɖó kpo ; jijɔ ɖé wɛ ka nyí enɛ lɛ bɔ mǐ mɛ e nɔ sɛ̀n ɛ lɛ é ɖó na ɖó .
"ye ko nɔ sinsɛn vovo lɛ mɛ ɖ’ayǐ , bo ɖó aca vovo lɛ , bɔ lee nǔ nɔ cí nú ye é lɛ́ gbɔn vo dó yeɖée lɛ tɔn ."
"enɛ wu ɔ , é vɛwǔ nú mɛɖé lɛ bɔ ye na mlɛ́ ali sinsɛn - biblo tɔn yɔyɔ̌ ɔ alǒ jó ali e jí ye ko ɖè ɖ’ayǐ lɛ é dó mlɛ́mlɛ́ ."
"mɛsɛ́dó pɔlu mɔ ɖɔ é jɛxa ɖɔ è ni flín ye ɖɔ mawu ɖokpo wɛ klisanwun lɛ ɖó , é wɛ nyí jehovah . — xà 1 kɔlɛntinu lɛ 8 : 5 , 6 ."
"16 , 17 . ( a ) nǔɖɔɖ’ayǐ tɛ ka ɖò jijɛ wɛ ɖò hwe mǐtɔn nu ? etɛ enɛ ka zɔ́n ? ( b ) etɛ ka sixu vɔ́da nú buténinɔ mǐtɔn ?"
16 nɛ̌ nǔ lɛ ka ɖè gbɔn ɖò agun klisanwun tɔn mɛ ɖò égbé ?
"gbeyiɖɔ ezayíi ɖɔ ɖ’ayǐ ɖɔ “ gbè ɖokpo na wá sù , ” bɔ gbɛtɔ́ lɛ na gosin akɔta lɛ bǐ mɛ bo na nyì ahwan yì nɔtɛn e yì aga hú bǐ bo nyí sinsɛn - biblo nugbǒ ɔ tɔn jehovah tɔn é ."
"ye na ɖɔ : “ [ jehovah ] na kplɔ́n nǔ e é jló ɖɔ mǐ na wà é mǐ , bɔ mǐ na xwedó ali e é ɖè nú mǐ é . ”"
"( eza . 2 : 2 , 3 ) lee nǔɖɔɖ’ayǐ enɛ ɖò jijɛ wɛ ɖò nukún mǐtɔn mɛ gbɔn é hun xomɛ nú mǐ tawun ."
"é ɖò mɔ̌ có , vogbingbɔn enɛ lɛ sixu dɔn ninɔmɛ ɖé lɛ wá bɔ mǐ ɖó na dovɛ̌ na ɖebǔ ǎ ."
a ka nɔ ɖ’alɔ ɖò buténinɔ agun klisanwun tɔn tɔn mɛ à ?
( kpɔ́n akpáxwé 16 - 19 )
"17 ði kpɔ́ndéwú ɔ , nɛ̌ nǔ ka nɔ cí nú we dó klisanwun hàtɔ́ e sín aca gbɔn vo nú hwɛ tɔn bǐ sésé lɛ é wu ?"
"anɔnugbe yetɔn , lee ye nɔ sɔnǔ gbɔn é , zinzan yetɔn lɛ , kpo nùɖuɖu yetɔn lɛ kpo sixu nɔ ma má we ."
"a nɔ ba na ɖó wǔ zɔ nú ye , bo dó gbɛ̌ xá mɛ e ɖó aca ɖokpo ɔ hwi ɖɔhun lɛ é kɛɖɛ wɛ à ?"
"alǒ enyi mɛ ɖěɖee è ɖè bɔ ye nyí nukúnkpénuwutɔ́ ɖò agun , lɛdo , alǒ alaxɔ towe mɛ lɛ é ma ɖó xwè sɔ we ǎ , abǐ ɖó aca ɖevo kabǐ nyí akɔ ɖevo ɔ ka ló ?"
a nɔ lɔn bɔ nǔ mɔhun lɛ nɔ vɔ́da nú buténinɔ kpo linlin ɖokpo ɔ ɖiɖó kpo e ɖó na nɔ togun jehovah tɔn mɛ é wɛ à ?
"18 , 19 . ( a ) wěɖexámɛ tɛ ka ɖò efɛzinu lɛ 4 : 1 - 3 mɛ ? ( b ) etɛ mǐ ka sixu wà bonu buténinɔ agun ɔ tɔn ni nɔte ?"
18 etɛ ka sixu d’alɔ mǐ bɔ mǐ ma na jɛ fɛ́ca enɛ lɛ mɛ à ?
pɔlu ɖè wě ɖagbeɖagbe ɖé lɛ xá klisanwun e ɖò toxo hunnukún kpo akɔjɔkplé toxo efɛzi tɔn mɛ lɛ é kpo .
( xà efɛzinu lɛ 4 : 1 - 3 . )
"ð’ayi wu ɖɔ pɔlu ɖɔ xó dó jijɔ ɖé lɛ wu jɛ nukɔn , ye wɛ nyí mɛɖesɔhwe , xomɛfífá , suúluɖiɖo , kpo wanyiyi kpo ."
è sixu sɔ́ jijɔ enɛ lɛ jlɛ́ dó dotín e hɛn xɔ ɖé ɖó te lɛ é wu .
"amɔ̌ , gbɔn vo nú dotín syɛnsyɛn e xɔ ɖé ɖó na ɖó lɛ é ɔ , è ɖó na nɔ lɛ́ jla xɔ ɔ ɖó hwɛhwɛ ; é ma nyí mɔ̌ ǎ ɔ , é sixu jɛ gblègblé jí ."
pɔlu byɔ klisanwun efɛzi tɔn lɛ ɖɔ ye ni dó gǎn bo “ hɛn buténinɔ e [ gbigbɔ mímɛ́ ] na [ ye ] ɔ ɖó te . ”
19 mǐ mɛ ɖokpo ɖokpo ɖó na nɔ mɔ ɖɔ azɔ̌ mǐtɔn wɛ é nyí ɖɔ mǐ ni wà nǔ bonu buténinɔ agun ɔ tɔn ni nɔte .
etɛ mǐ ka sixu wà ?
"jɛ nukɔn hwɛ̌ ɔ , tɛnkpɔn bo ɖó jijɔ e xó pɔlu ɖɔ lɛ é bo nɔ ɖè ye xlɛ́ , ye wɛ nyí mɛɖesɔhwe , xomɛfífá , suúluɖiɖo , kpo wanyiyi kpo ."
"enɛ gudo ɔ , dǒ gǎn syɛnsyɛn bo jɛhun dó “ fífá e dɔn [ mǐ ] cá ” é jí ."
"mǐ ɖó na tɛnkpɔn bo jla gǎnmaɖó ɖebǔ e sixu wá tɔ́n é ɖó , lee è nɔ tlɛ́ fí e zɛ ɖò xɔ wu lɛ é gbɔn é ɖɔhun ."
"enyi mǐ ɖò mɔ̌ wà wɛ ɔ , fífá kpo buténinɔ xɔ akwɛ mǐtɔn kpo jijlaɖó mɛ ɖ’alɔ ɖè wɛ mǐ ɖè nɛ ."
20 .
"20 “ jehovah mawu mǐtɔn ɔ , jehovah ɖokpo wɛ . ”"
agbɔ̌n ɖò nukɛgbe enɛ wu à cé ?
nùflínmɛ enɛ dó wusyɛn lanmɛ nú izlayɛli - ví lɛ bɔ ye li za xá wuvɛ̌ e ye mɔ hwenu e ye xwè akpádídó yikúngban ɔ jí lɛ é .
"xó enɛ lɛ hinhɛn dó ayi mɛ na na hlɔnhlɔn mǐ bɔ mǐ na kpannukɔn ya ɖaxó ɔ e ko sɛkpɔ bǐ é , b’ɛ na lɛ́ gɔ́ sò nú fífá kpo buténinɔ kpo ɖò palaɖisi ɔ mɛ ."
"mi bo nú mǐ ni zé mǐɖée bǐ jó nú jehovah kɛɖɛ , bo yí wǎn n’i lobo sɛ̀n ɛ kpo lindɔ̌n mǐtɔn bǐ kpo , bo dó gǎn syɛnsyɛn bo hɛn buténinɔ e ɖò kplékplé nɔví lɛ tɔn mǐtɔn mɛ é ɖó te ."
"enyi mǐ ɖò mɔ̌ wà wɛ zɔn mǐ yì ɔ , mǐ sixu ɖeji ɖɔ mǐ na mɔ xó e jezu ɖɔ dó mɛ ɖěɖee è na ɖɔhwɛ yetɔn bo ɖɔ ye nyí lɛngbɔ̌ lɛ é wu é sín jijɛ : “ mi wá , mi mɛ e jí tɔ́ ce ko xoɖɛ ɖagbe dó lɛ . mi wá yí axɔsuɖuɖu mawu tɔn sín nǔ ɖagbe e è ko sɔ́ ɖ’ayǐ nú mi sín hwenu e mawu ko ɖó gbɛ̀ ɔ ɖokpoo é . ” — mat . 25 : 34 ."
atɔxwɛ ee è nɔ kplɔ́n ðò kplé jí é
ayidosun ( juin ) 2016 tɔn
"xota nùkplɔnkplɔn tɔn lɛ nú : avivɔsun 1 - 28 , 2016"
fɔtóo e ðò akpà ɔ jí é :
trinité
kúnnuɖetɔ́ jehovah tɔn lɛ nɔ yì fí enɛ lɛ hwɛhwɛ bo nɔ ɖekúnnu nú hwehutɔ́ e ye nɔ mɔ lɛ é
wɛnjlatɔ́ lɛ
9 679
mɛ nabi e è nɔ kplɔ́n biblu xá é
11 331
mɛ nabi e wá flǐn é ( 2015 )
24 103
nùwanyido mɛ ðevo lɛ tɔn ni ma nyí afɔklɛ́nnú nú we ó
“ mi ɖó na nɔ sɔ́ hwɛ kɛ miɖée . ” — kolo .
"han lɛ : 121 , 75"
etɛ ka nyí xósin towe ?
etɛwu tutoblonunu mawu tɔn ka nyí bunɔ ɖé ?
nɛ̌ biblu ka ɖɔ togun jehovah tɔn sín nukɔnyiyi ɖ’ayǐ gbɔn ?
nugbǒ wɛ ɖɔ gbɛtɔ́ hwɛhutɔ́ lɛ wɛ ɖ’emɛ bo nɔ wà nǔ nyì dò .
"é ɖò mɔ̌ có , gbigbɔ mímɛ́ mawu tɔn ɖò gudo nú agun tɔn e gbɔn gbɛ̀ ɔ bǐ mɛ é bonu é na sù bo yì nukɔn ."
lin tamɛ kpɔ́n dó nùjiwǔ ɖěɖee jehovah ɖò wiwa wɛ gbɔn togun tɔn e nyí hwɛhutɔ́ bo ka ɖó jlǒ é gblamɛ lɛ é kpɛɖé jí .
"2 hwenu e azǎn gudogudo tɔn gbɛ̀ elɔ tɔn lɛ bɛ́ ɖò 1914 é ɔ , mawu sɛntɔ́ nugbǒ lɛ kpɛɖé jɛn ɖò ayikúngban jí ."
"amɔ̌ , jehovah kɔn nyɔna dó mawuxóɖiɖɔzɔ́ yetɔn jí ."
"ðò xwè e bɔ d’ewu lɛ é mɛ ɔ , mɛ yɔyɔ̌ livi mɔkpan kplɔ́n nugbǒ biblu tɔn lɛ bo huzu kúnnuɖetɔ́ jehovah tɔn lɛ ."
"jehovah ko mɔ nukɔnyiyi jiwǔ enɛ ɔ sɛ́dó , bo ɖɔ : “ xwétá e hwe hú xwétá lɛ bǐ ɔ na ɖó gbɛtɔ́ afatɔ́n ( 1 000 ) ; xwétá e ma ɖó gǎn ɖebǔ ǎ ɖò xwétá lɛ mɛ ɔ na huzu togun syɛnsyɛn ."
( eza . 60 : 22 ) nǔɖɔɖ’ayǐ enɛ ɔ jɛnu ɖò azǎn gudogudo tɔn elɔ lɛ mɛ .
"enɛ wu ɔ , tò gègě tíìn bɔ mɛ nabi e ɖò togun mawu tɔn mɛ ɖò ayikúngban jí dìn lɛ é ko sukpɔ́ hugǎn toví yetɔn lɛ ."
nɛ̌ mawu sɛntɔ́ nugbǒ lɛ ka ɖè wanyiyi xlɛ́ gbɔn ?
"3 ðò hwe mǐtɔn nu ɔ , jehovah lɛ́vɔ d’alɔ togun tɔn bɔ é tɛnkpɔn bo ɖó jijɔ tɔn e hugǎn bǐ é tawun , é wɛ nyí wanyiyi ."
"( 1 jaan 4 : 8 ) jezu , ee ɖó wanyiyi mawu ɖɔhun é , ɖɔ nú ahwanvu tɔn lɛ ɖɔ : “ un ɖò sɛ́n yɔyɔ̌ ɖokpo na mi wɛ : mi yí wǎn nú miɖée . . . ."
"wanyiyi e mi na ɖó nú miɖée ɔ , wɛ na ɖexlɛ́ mɛ lɛ bǐ ɖɔ mi nyí ahwanvu ce nugbǒ . ”"
"( jaan 13 : 34 , 35 ) xwè e wá yì lɛ é ɖexlɛ́ ɖɔ nǔ enɛ ɖò taji tawun , ɖó ahwan e akɔta lɛ fun bo hu mɛ gbɔn fí bǐ é wu ."
"ði kpɔ́ndéwú ɔ , gbɛtɔ́ livi 55 mɔ̌ wɛ wɛkɛ hwan wegɔ ɔ kɔ́kɔ́ɖɔ́kɔ́ hu ."
"amɔ̌ , kúnnuɖetɔ́ jehovah tɔn lɛ ɖ’alɔ ɖò kún e è sú dó nú mɛ gbɔn gbɛ̀ ɔ bǐ mɛ mɔ̌ é mɛ ǎ ."
"enɛ d’alɔ ye bɔ ye “ mɛ́ sín hun gbɛtɔ́ lɛ bǐ tɔn mɛ . ” — mɛ . 20 : 26 , nwt ."
etɛwu nukɔnyiyi togun jehovah tɔn tɔn ka jiwǔ ?
4 nukɔnyiyi togun mawu tɔn tɔn enɛ ɔ tíìn ɖò gbɛ̀ baɖabaɖa e biblu ɖɔ ɖɔ “ gǎn nyanya gbɛ̀ elɔ tɔn ” satáan ɖò acɛ kpa na wɛ é mɛ . ( 2 kɔ . 4 : 4 ) é nɔ zán toxóɖɔgbɛ́ gbɛ̀ elɔ tɔn lɛ kpo xójlajla sín gɔnu gbɛ̀ ɔ tɔn lɛ kpo .
"amɔ̌ , é sixu ɖó wɛnɖagbe ɔ jijla te ǎ ."
"é ɖò mɔ̌ có , ɖó satáan tuùn ɖɔ hwenu kpɛɖé jɛn kpò nú emi wutu ɔ , é nɔ zán wlɛnwín tɛnmɛ tɛnmɛ lɛ bo na dó ɖè mɛ lɛ sín sinsɛn - biblo nugbǒ ɔ kɔn . — nǔɖe . 12 : 12 ."
gbejininɔ mǐtɔn ðò tɛnpɔn mɛ
5 .
( kpɔ́n fɔtóo e ɖò bǐbɛ̌mɛ é . )
5 agun klisanwun tɔn nɔ tɛɖɛ̌ jí ɖɔ wǎn yí nú mawu kpo gbɛtɔ́ mǐ ɖɔhun lɛ kpo ɖò taji tawun .
jezu ɖɔ ɖɔ mɔ̌ wɛ é ɖó na nyí .
"hwenu e è kàn sɛ́n e ɖò taji hú bǐ é byɔ ɛ é ɔ , é yí gbè ɖɔ : “ ‘ a na yí wǎn nú aklunɔ mawu towe kpodo ayi towe bǐ kpo , kpodo lindɔ̌n towe bǐ kpo , kpodo linlin towe bǐ kpo . ’"
sɛ́n ɖaxó e jɛ nukɔn nú sɛ́n lɛ bǐ ɔ nɛ .
"( mat . 22 : 35 - 39 ) é ɖò mɔ̌ có , biblu ɖɔ nyí wɛn ɖɔ hwɛhuhu adamu tɔn zɔ́n bɔ è jì mǐ bǐ kpo hwɛhuhu kpo ."
"enɛ wu ɔ , mɛ e ɖò agun ɔ mɛ é ɖé lɛ sixu ɖɔ nùɖé alǒ wà nùɖé b’ɛ vɛ́ nú mǐ hweɖelɛnu ."
enɛ sixu tɛ́n wanyiyi e mǐ ɖó nú jehovah kpo togun tɔn kpo é kpɔ́n .
etɛ mǐ ka na wà ɖò ninɔmɛ mɔhunkɔtɔn lɛ mɛ ?
"mawu sɛntɔ́ hwexónu tɔn ɖé lɛ tlɛ ɖɔ alǒ wà nùɖé lɛ b’ɛ vɛ́ nú mɛ ɖevo lɛ , lobɔ nǔ e biblu ɖɔ dó ye wu lɛ é sixu kplɔ́n nǔ mǐ ."
( kpɔ́n akpáxwé 6gɔ́ ɔ )
"6 ði kpɔ́ndéwú ɔ , vɔsanúxwlémawutɔ́ ðaxó eli ɖó vǐ sunnu wè bɔ ye jɛhun dó sɛ́n jehovah tɔn lɛ jí ǎ ."
"mǐ xà ɖɔ : “ eli ví lɛ ɔ , nùvɔnɔ wɛ nú ye ; ye keya nú mawu mavɔmavɔ ǎ . ” ( 1 sam . 2 : 12 ) tɔ́ yetɔn nɔ nukɔn ɖò hunjijɛ dó sinsɛn - biblo nugbǒ ɔ jí mɛ có , vǐ sunnu tɔn wè lɛ hu hwɛ syɛnsyɛn lɛ ."
"eli tuùn nǔ enɛ bo ɖó na dɔn tó nú ye , amɔ̌ , é bóɖó ye ."
"wǎgbɔ tɔn ɔ , mawu ɖó hwɛ nú xwédo eli tɔn tlili ."
"( 1 sam . 3 : 10 - 14 ) é wá yá é ɔ , è sɔ́ na gbè kúnkan tɔn lɛ bonu ye na nɔ nyí vɔsanúxwlémawutɔ́ ɖaxó ǎ ."
"enyi a ko nɔ gbɛ̀ ɖò eli hwenu wɛ ɔ , nɛ̌ a ka na wà nǔ gbɔn nú vɛ̌ e eli dó nú hwɛ e vǐ sunnu tɔn lɛ hu lɛ é ?"
"a na lɔn bɔ enɛ na nyí afɔklɛ́nnú nú we , kaka bɔ a na jó mawu sinsɛn dó wɛ à ?"
"7 jehovah yí wǎn nú davidi , bɔ nǔ tɔn “ nyɔ́ nukún tɔn mɛ . ” ( 1 sam . 13 : 13 , 14 ; mɛ ."
"13 : 22 ) amɔ̌ , davidi wá dó afɔ gbě nú bɛtisabe , b’ɛ mɔ xò ."
"nǔ enɛ jɛ hwenu e asú tɔn ulíi ɖò ahwangbenu é . hwenu e ulíi lɛkɔ wá xwégbe klewun é ɔ , davidi tɛnkpɔn bonu é na ɖóxó xá bɛtisabe , b’ɛ na nyí ɖɔ é wɛ dó xò ɔ ."
"ulíi wà nǔ e axɔsu ɔ jló é ǎ , enɛ wu ɔ , davidi bló tuto bɔ è hu i ɖò ahwangbenu ."
davidi sún sìn adanuwiwa enɛ tɔn b’ɛ vɛ́ jlɛ́ : nǔ nyanya lɛ gbò é kpo xwédo tɔn kpo .
"( 2 sam . 12 : 9 - 12 ) é ɖò mɔ̌ có , jehovah kú nǔblawu nú nya enɛ e ‘ zán gbɛ̀ ganji kpodo ayixa tɔn kpo ’ ɖò nukɔn tɔn é . ( 1 axɔ . 9 : 4 ) enyi a ko nɔ gbɛ̀ ɖò togun mawu tɔn mɛ hwenɛnu wɛ ɔ , nɛ̌ a ka na wà nǔ gbɔn ?"
walɔ nyanya davidi tɔn na nyí afɔklɛ́nnú nú we wɛ à ?
"8 . ( a ) nɛ̌ mɛsɛ́dó piyɛ́ɛ ma ka ɖɔ gbè bo wà gbè ǎ gbɔn ? ( b ) ee piyɛ́ɛ wà nǔ nyì dò gudo é ɔ , aniwu jehovah ka lɛ́vɔ zán ɛ ?"
8 kpɔ́ndéwú ɖevo e biblu na é wɛ nyí mɛsɛ́dó piyɛ́ɛ tɔn .
"jezu sɔ́ ɛ b’ɛ nyí ɖokpo ɖò mɛsɛ́dó lɛ mɛ ; é ɖò mɔ̌ có , piyɛ́ɛ ɖɔ alǒ wà nùɖé lɛ hweɖelɛnu , b’ɛ wá vɛ́ n’i ɖò nukɔnmɛ ."
"ði kpɔ́ndéwú ɔ , mɛsɛ́dó lɛ hɔn jó jezu dó ɖò ninɔmɛ vɛwǔ ɖé mɛ ."
"piyɛ́ɛ ka ko ɖɔ ɖ’ayǐ ɖɔ enyi mɛ ɖě lɛ na bo tlɛ wà mɔ̌ ɔ , emilɛ kún na wà mɔ̌ ó ."
"( mak . 14 : 27 - 31 , 50 ) nǔ ɖò mɔ̌ có , hwenu e è wlí jezu xwè hwɛ nukɔn é ɔ , mɛsɛ́dó lɛ bǐ hɔn jó è dó , kaka jɛ piyɛ́ɛ jí ."
piyɛ́ɛ gbɛ́ azɔn nabi ɖé ɖɔ emi kún tlɛ tuùn jezu ó .
"( mak . 14 : 53 , 54 , 66 - 72 ) é ɖò mɔ̌ có , é wá vɛ́ nú piyɛ́ɛ tawun , bɔ jehovah lɛ́vɔ zán ɛ ."
"enyi a ko nyí ahwanvu hwenɛnu wɛ ɔ , nǔ e piyɛ́ɛ wà lɛ é na d’akpà gbejininɔ towe nú jehovah wu wɛ à ?"
9 mɛ e wà nǔ b’ɛ vɛ́ nú mɛ ɖevo lɛ é sín kpɔ́ndéwú klewun ɖé wɛ nyí enɛ lɛ .
"è sixu lɛ́ slɛ́ kpɔ́ndéwú xwè kanweko e wá yì lɛ é tɔn alǒ agaɖanu tɔn gègě ɖevo lɛ , bɔ ye mɛ e ɖò jehovah sɛ̀n wɛ é ɖé lɛ wà nǔ nyanya lɛ bo hɛn nǔ gblé dó mɛ ɖevo lɛ wu ."
"nùkanbyɔ ɔ wɛ nyí ɖɔ , nɛ̌ a ka na wà nǔ gbɔn ?"
"a na lɔn bɔ nùwanyido yetɔn lɛ na nyí afɔklɛ́nnú nú we , bɔ a na jó jehovah kpo togun tɔn kpo dó , kaka jɛ agun e ɖò xá towe mɛ é jí wɛ à ?"
"alǒ a na yí gbè ɖɔ jehovah sixu jó hwenu dó nú nùwanyidotɔ́ lɛ bɔ ye na lɛkɔ , lobɔ é na jla nùwanyido lɛ ɖó lobo na wà nǔ lee é jɛxa gbɔn é à ?"
"ðò alɔ ɖevo mɛ ɔ , é nɔ wá jɛ bɔ mɛ e hu hwɛ syɛnsyɛn lɛ é nɔ gbɛ́ nùblawukúnúmɛ jehovah tɔn bo nɔ lɛkɔ ǎ ."
"ðò ninɔmɛ mɔhun lɛ mɛ ɔ , a ka na ɖeji ɖɔ jehovah na wá ɖɔhwɛ xá nùwanyidotɔ́ mɔhun lɛ , vlafo bo ɖè ye sín agun ɔ mɛ à ?"
zunfan gbejininɔ
"10 mawu sɛntɔ́ e mɛ e lɛlɛ̌ dó ye lɛ é ɖò nǔ wà nyì dò wɛ syɛnsyɛn có , ye ka nɔ gbeji nú jehovah kpo togun tɔn kpo é sín tan gègě wɛ ɖò biblu mɛ ."
"ði kpɔ́ndéwú ɔ , ee jezu xoɖɛ zǎn ɖokpo mɛ kaka bɔ ayǐ hɔ́n gudo é ɔ , é cyan mɛsɛ́dó 12 lɛ ."
judasi isikaliɔti ɖò ye mɛ .
"hwenu e judasi wá sà klisu é ɔ , é lɔn bonu gbejimanɔ enɛ d’akpà kancica e ɖò éyɛ kpo tɔ́ tɔn jehovah kpo tɛntin é wu ǎ ; mɔ̌ jɛn jezu ma lɛ́ lɔn bonu gbɛ̌ e piyɛ́ɛ gbɛ́ ɖɔ emi kún tuùn i ó é wà mɔ̌ ǎ é nɛ ."
"( luk . 6 : 12 - 16 ; 22 : 2 - 6 , 31 , 32 ) jezu tuùn ɖɔ nǔ enɛ lɛ kún sín jehovah alǒ togun tɔn wu ó ."
"ahwanvu jezu tɔn ɖé lɛ dó winnya ɛ có , é kpó ɖò azɔ̌ ɖagbeɖagbe e wà wɛ é ɖè é wà wɛ ."
"jehovah d’ajɔ ɛ bo fɔ́n ɛ sín kú , bɔ mɔ̌ mɛ ɔ , é hun ali nú jezu b’ɛ na huzu axɔsuɖuto jixwé tɔn ɔ sín axɔsu . — mat . 28 : 7 , 18 - 20 ."
etɛ biblu ka ɖɔ ɖ’ayǐ dó mɛsɛntɔ́ jehovah tɔn hwe mǐtɔn nu tɔn lɛ wu ?
"11 hwɛjijɔ jɔ hwɛjijɔ lɛ wu wɛ jezu ɖeji dó jehovah kpo togun tɔn kpo wu , b’ɛ ka lɛ́ kpó ɖò mɔ̌ égbé ."
"nugbǒ ɔ , enyi mǐ lin tamɛ dó nǔ e jehovah ɖò wiwa wɛ gbɔn mɛsɛntɔ́ tɔn lɛ gblamɛ ɖò azǎn gudogudo tɔn elɔ lɛ mɛ é jí ɔ , é nɔ jiwǔ ɖò nukún mǐtɔn mɛ kpowun wɛ ."
"togun ɖevo ɖebǔ sɔ́ ɖè bo ɖò nugbǒ ɔ jla wɛ gbɔn gbɛ̀ ɔ bǐ mɛ ǎ , ɖó jehovah ɖò ali xlɛ́ mɛ ɖevo lɛ wɛ lee é ɖ’ewu gbɔn nú agun tɔn e ɖò bǔ égbé é ǎ ."
"ezayíi 65 : 14 tinmɛ ninɔmɛ e mɛ togun mawu tɔn ɖè ɖò gbigbɔ lixo é bo ɖɔ : “ mɛsɛntɔ́ ce lɛ na nɔ ɖò xó sú wɛ kpo awǎjijɛ kpo , ɖó nǔ na nyɔ́ nú ye . ”"
"12 mɛsɛntɔ́ jehovah tɔn lɛ ɖò awǎjijɛ mɛ , ɖó nǔ ɖagbe e jehovah ɖò ali xlɛ́ ye wɛ bɔ ye ɖò wiwa wɛ lɛ é wu ."
"gbɛ̀ e ɖò satáan sín acɛ glɔ é ka ɖò alě na wɛ , ɖó ninɔmɛ lɛ ɖò nylanyla d’eji wɛ wutu ."
"xlonɔnú kpo ali búbú kpo wɛ é na nyí ɖɔ è ni dóhwɛ jehovah alǒ agun tɔn , ɖó nùwanyido mɛsɛntɔ́ tɔn kpɛɖé tɔn wutu ."
"mǐ ɖó na zunfan gbeji e mǐ ɖè nú jehovah kpo tuto tɔn lɛ kpo é , bo kplɔ́n lee mǐ na wà nǔ gbɔn hwenu e mɛ ɖevo lɛ wà nǔ nyì dò é ."
nùwanyido lɛ ðiðeðɛ
"13 , 14 . ( a ) etɛwu mǐ ka ɖó na nɔ ɖó suúlu dó mǐɖée lɛ wu ? ( b ) akpá tɛ mǐ ka ɖó na nɔ flín ?"
13 nɛ̌ mǐ ka sixu ɖeɖɛ ninɔmɛ e mɛ mawu sɛntɔ́ ɖé na ɖɔ nùɖé alǒ wà nùɖé b’ɛ na mɛ̀ mǐ é gbɔn ?
"nugbodòdó biblu tɔn ɖagbeɖagbe ɖé ɖíe : “ ma nɔ yawu sìn xomɛ ó , ɖó mɛ e ma nɔ lin tamɛ ganji ǎ lɛ wɛ ma nɔ lín sìn xomɛ ǎ . ” ( nùt ."
7 : 9 ) mǐ ɖó na flín ɖɔ mǐ mɛ bǐ wɛ è ɖè sín ninɔmɛ gbɛtɔ́ maɖóblɔ̌ tɔn e ɖè ɖò edɛni mɛ é mɛ sín xwè 6 000 mɔ̌ ɖíe .
gbɛtɔ́ hwɛhutɔ́ lɛ sixu xógló nùwanyido lɛ ǎ .
"enɛ wu ɔ , é na nyɔ́ ɖebǔ ɖɔ mǐ ni ɖó nukún nǔ gègě ɖò nùɖitɔ́ hàtɔ́ mǐtɔn lɛ sí , bo tin bɔ nùwanyido yetɔn lɛ na fin awǎjijɛ e togun mawu tɔn mɛ ninɔ nɔ hɛn wá nú mǐ ɖò azǎn gudogudo tɔn elɔ lɛ mɛ é sín así mǐtɔn ǎ ."
"nùwanyido e tlɛ na nyla hú mɔ̌ é wɛ nyí ɖɔ mǐ na lɔn bɔ hwɛhuhu mɛ ɖevo lɛ tɔn na nyí afɔklɛ́nnú nú mǐ , bo zɔ́n bɔ mǐ na jó tutoblonunu jehovah tɔn dó ."
"enyi nǔ nyí mɔ̌ gbeɖé ɔ , mǐ na ba wǔ e mawu jɔ mǐ bɔ mǐ na wà jlǒ tɔn é , kpo gbɛ̀ yɔyɔ̌ mawu tɔn e ɖó nukún wɛ mǐ ɖè é kpo kpò ."
"14 bo na dó zunfan awǎjijɛ ɖaxó kpo nukúnɖiɖo tewungbeju e mǐ ɖó é kpo ɔ , mǐ ɖó na hɛn gbɔdónúmɛ sín akpá elɔ e jehovah dó é d’ayi mɛ : “ eɖíe , un na bló jinukúnsin yɔyɔ̌ , bo na bló ayikúngban yɔyɔ̌ ."
"enɛ ɔ , mɛɖé sɔ́ na flín nǔ xóxó lɛ ǎ . ye sɔ́ na wá ayi mɛ nú mɛɖé ǎ . ”"
( eza . 65 : 17 ; 2 pi . 3 : 13 ) ma lɔn nú nùwanyido mɛ ɖevo lɛ tɔn zɔ́n bonu nyɔna enɛ lɛ yì tɛ́ we ó .
"15 é ɖò mɔ̌ có , ɖó mǐ ko ɖò gbɛ̀ yɔyɔ̌ ɔ mɛ ǎ wutu ɔ , mǐ ɖó na nɔ gbéjé lee jehovah ba ɖɔ mǐ ni nɔ ɖeɖɛ ninɔmɛ lɛ gbɔn é kpɔ́n , hwenu e mɛ ɖevo lɛ ɖɔ nùɖé alǒ wà nùɖé b’ɛ mɛ̀ mǐ é ."
"ði kpɔ́ndéwú ɔ , nugbodòdó e mǐ ɖó na flín é ɖokpo wɛ nyí nǔ e jezu ɖɔ é : “ enyi mi nɔ sɔ́ nǔ ɖěɖee gbɛtɔ́ lɛ wà nyì dò nú mi lɛ kɛ ye ɔ , tɔ́ mitɔn e ɖò [ jixwé ] ɔ na sɔ́ mi lɔmɔ̌ tɔn lɛ kɛ mi ."
"lɛ̌vɔ flín ɖɔ , hwenu e piyɛ́ɛ kanbyɔ jezu ɖɔ “ azɔn tɛnwe wɛ ” mǐ ɖó na sɔ́ hwɛ kɛ mɛ à é jí é ɔ , jezu yí gbè n’i ɖɔ : “ kaka yì azɔn tɛnwe kɛɖɛ kpowun wɛ é na nyí ǎ ; loɔ , azɔn kanɖé gban ( 70 ) kanɖé gban ( 70 ) donu tɛnwe . ”"
"é ɖò wɛn ɖɔ , ɖiɖɔ wɛ jezu ɖè ɖɔ mǐ ɖó na nɔ sɔ́ jlǒ dó sɔ́ hwɛ kɛ mɛ hwebǐnu ; nǔ nukɔntɔn e ayi mǐtɔn ɖó na nɔ mlɛ́ hugǎn é nɛ . — mat . 6 : 14 , 15 ; 18 : 21 , 22 ."
16 .
16 jozɛfu zé lee è na ɖeɖɛ nùwanyido lɛ gbɔn é sín kpɔ́ndéwú ɖagbe ɖé ɖ’ayǐ ; éyɛ wɛ nyí vǐ nukɔntɔn ɖò vǐ sunnu wè e hlacɛli jì nú jakɔbu é mɛ .
"tɔ́ví jozɛfu tɔn wǒ lɛ hwanwǔ dó wǔ tɔn , ɖó tɔ́ yetɔn yí wǎn n’i wutu ."
"enɛ gudo ɔ , ye sà jozɛfu dó kannumɔgbenu ."
"xwè mɔkpan gudo ɔ , azɔ̌ ɖagbe e jozɛfu wà ɖò ejipu é zɔ́n bɔ é huzu azaglɔgán nukɔntɔn axɔsu tò ɔ tɔn tɔn ."
"hwenu e adɔ ɖé tɔ́n ɖò xá ɔ mɛ é ɔ , tɔ́ví jozɛfu tɔn lɛ wá nùɖuɖu xɔ gbé ɖò ejipu , ye ka sɔ́ tuùn i ǎ ."
"jozɛfu hɛn ɔ é na zán acɛ e é ɖó é bo ba hlɔn , ɖó nǔ nyanya e tɔ́ví tɔn lɛ wà xá ɛ ɖ’ayǐ é wu ."
"ee jozɛfu mɔ ɖɔ tɔ́ví emitɔn lɛ ko huzu jijɔ nugbǒ nugbǒ é ɔ , é ɖè éɖée xlɛ́ ye ."
é wá ɖɔ nú ye ɖɔ : “ xɛsi ni ma ɖi mi ó ; un na kpé nukún dó mi kpo mɛ mitɔn lɛ kpo wu . ”
"tan biblu tɔn ɔ ɖɔ gɔ́ na ɖɔ : “ enɛ ɔ , jozɛfu ɖɔ xó nú ye kpo wanyiyi kpo bo dó na akɔnkpinkpan ye . ” — bǐb ."
50 : 21 .
"17 nùnywɛ sín nǔ wɛ é lɛ́vɔ nyí ɖɔ mǐ ni flín ɖɔ , ɖó mǐ mɛ bǐ wɛ nɔ wà nǔ nyì dò wutu ɔ , mǐ sixu ko ɖò xomɛsin dó xomɛ nú mɛ ɖevo lɛ wɛ ."
"enyi mǐ ɖ’ayi wu ɖɔ mǐ wà mɔ̌ ɔ , alixlɛ́mɛ biblu tɔn wɛ nyí ɖɔ mǐ ni yì mɔ mɛ e mǐ wà nǔ nyì dò na é , bo tɛnkpɔn bo dóhwɛ gbɔ ."
"enyi mɛ ɖevo lɛ sɔ́ hwɛ mǐtɔn lɛ kɛ mǐ ɔ , é nɔ víví nú mǐ kpɔ́n , enɛ wu ɔ , mǐ ɖó na nɔ wà nǔ ɖokpo ɔ nú ye lɔmɔ̌ ."
"kolosinu lɛ 3 : 13 byɔ mǐ ɖɔ : “ mi nɔ mɔ miɖée gbɔ ; enyi mɛɖé wà nǔ nyì dò nú mɛɖé ɖò mi mɛ hweɖebǔnu hǔn , mi nɔ sɔ́ kɛ miɖée ."
"wanyiyi klisanwun tɔn “ nɔ lɛ́ hɛn mɛ dó xomɛ ǎ , ” wɛ 1 kɔlɛntinu lɛ 13 : 5 ɖɔ ."
"enyi mǐ ɖó aca bo nɔ sɔ́ hwɛ kɛ mɛ ɖevo lɛ ɔ , jehovah na sɔ́ hwɛ kɛ mǐ lɔ ."
"nugbǒ ɔ , hwenu e mǐ jló na ɖeɖɛ nùwanyido mɛ ɖevo lɛ tɔn é ɔ , lee mǐ na wà nǔ klisanwun ɖɔhun gbɔn é wɛ nyí ɖɔ , mǐ na xwedó lee tɔ́ mǐtɔn nùblawukúnúmɛtɔ́ ɔ nɔ wà nǔ xá mǐ gbɔn hwenu mǐ hu hwɛ é sín kpɔ́ndéwú . — xà ðɛhan 103 : 12 - 14 ."
jijɔ mawu tɔn ee xɔ akwɛ hú diamáa é ðé
nǔ xɔ akwɛ tawun wɛ diamáa nyí sín dò .
ðé lɛ nɔ xɔ liva mɔkpan .
"amɔ̌ , nùɖé lɛ ka ɖè bo xɔ akwɛ ɖò mawu nukúnmɛ hú diamáa alǒ awinnya xɔ akwɛ ɖevo lɛ wɛ à ?"
"haykanush e nyí wɛnjlatɔ́ e ma ko bló baptɛm ǎ , bo nɔ nɔ arménie é mɔ togudo - yiyi - wema ɖé sɔ́ ɖò xwé tɔn kpá ."
kati e è nɔ dó yí akwɛ na é ɖé lɛ kpo akwɛ wósúwósú ɖé kpo ɖò togudo - yiyi - wema ɔ mɛ .
"é ɖɔ nú asú tɔn , wɛnjlatɔ́ e ma ko bló baptɛm ǎ é wɛ nú é lɔmɔ̌ ."
"akwɛyózó ɖaxó ɖé mɛ wɛ asú kpo asì kpo enɛ ɖè bo lɛ́ ɖu axɔ ; é ɖò mɔ̌ có , ye sɔ́ akwɛ ɔ yì jó nú mɛ e tɔn wɛ bɔ adlɛsi tɔn ɖò togudo - yiyi - wema ɔ mɛ é ."
é kpaca nya e tɔn wɛ é kpo xwédo tɔn kpo tawun .
haykanush kpo asú tɔn kpo tinmɛ ɖɔ nǔ e kplɔ́n wɛ ye ɖè ɖò biblu mɛ é wɛ zɔ́n bɔ ye nɔ ɖɔ nugbǒ .
"ye mɔ ɖɔ emi ɖó na nɔ ɖɔ nugbǒ , ye gbɔn yɛkan enɛ mɛ bo tinmɛ nǔ nú xwédo ɔ dó kúnnuɖetɔ́ jehovah tɔn lɛ wu lobo jó xójlawema ɖé lɛ dó nú ye ."
"xwédo ɔ jló na na akwɛ ɔ kpɛɖé haykanush dó d’ajɔ ɛ , bɔ é gbɛ́ ."
"ayihɔngbe tɔn ɔ , nyɔnu ɔ wá asú kpo asì kpo ɔ gɔ́n ɖò xwégbe bo hɛn alɔkɛ́ e è sɔ́ diamáa dó bló na é ɖé wá nú haykanush ɖɔ é ɖó na yí dandan , b’ɛ na nyí wuntun ɖé ɖɔ lee ye wà nǔ gbɔn é sù xwédo emitɔn nukúnmɛ ."
"ði xwédo enɛ ɖɔhun ɔ , nugbǒɖiɖɔ haykanush kpo asú tɔn kpo tɔn na kpaca mɛ gègě ."
"amɔ̌ , é na kpaca jehovah wɛ à ?"
linlin tɛ é ka ɖó dó nugbǒɖiɖɔ yetɔn wu ?
é ka byɔ ɖɔ ye ni jɛ tagba bo ɖɔ nugbǒ mɔ̌ wɛ à ?
jijɔ e xɔ akwɛ hú agbaza sín nǔ lɛ é ðé lɛ
"ðó mawu sɛntɔ́ lɛ ɖi nǔ ɖɔ jijɔ jehovah tɔn lɛ ɖiɖexlɛ́ xɔ akwɛ ɖò nukún tɔn mɛ hú diamáa , siká , alǒ agbaza sín nǔ ɖevo lɛ ."
"nugbǒ ɔ , linlin e jehovah nɔ ɖó dó nǔ e xɔ akwɛ é kpo ee ma xɔ ǎ é kpo wu é gbɔn vo nú mɛ gègě tɔn ."
"( eza . 55 : 8 , 9 ) nú mɛ e nɔ sɛ̀n jehovah lɛ é ɔ , jijɔ tɔn lɛ ɖiɖexlɛ́ bǐ mlɛ́mlɛ́ nyí nǔ xɔ akwɛ tawun ɖé bɔ è na wà ."
"nǔ nyɔ́ nú mɛ e ɖó tamɛbibɔ [ alǒ ‘ nukúnnúmɔjɛnǔmɛ , ’ nwt ] é ! nùnywɛ ɖiɖó nyɔ́ hú akwɛ ɖiɖó ; lè e nɔ tɔ́n sín nùnywɛ mɛ é xɔ akwɛ hú siká . nùnywɛ xɔ akwɛ hú jɛ̌ ."
é ɖò wɛn ɖɔ jijɔ mɔhun lɛ xɔ akwɛ ɖò nukún jehovah tɔn mɛ hú dɔkun sín nǔ ɖebǔ .
etɛ mǐ ka sixu ɖɔ dó nugbǒɖiɖɔ wu lo ?
"é nyɔ́ , nugbǒɖɔtɔ́ wɛ nú jehovah ɖesunɔ ; é “ nɔ ɖó adingban ǎ . ”"
"( ti . 1 : 2 ) lobɔ é sɔ́ d’ayi mɛ nú mɛsɛ́dó pɔlu b’ɛ wlan sɛ́dó klisanwun eblée xwè kanweko nukɔntɔn ɔ tɔn lɛ ɖɔ : “ mi nɔ ɖò ɖɛ xò nú mǐ wɛ ; mǐ ɖeji ɖɔ ayixa mǐtɔn mɛ́ , ɖó mǐ ɖó jlǒ bo na nɔ zán gbɛ̀ ɖagbe [ alǒ ‘ ɖɔ nugbǒ , ’ nwt ] ɖò nǔ bǐ mɛ . ” — ebl . 13 : 18 ."
"ði kpɔ́ndéwú ɔ , flín hwenu e vɔsanúxwlémawutɔ́ ðaxó kayifu ɖɔ xó elɔ n’i é : “ ðò mawu gbɛɖe ɔ sín nyikɔ mɛ ɔ , enyi hwi wɛ nyí klisu , mawu ví ɔ nugbǒ hǔn , ɖɔ nú mǐ . ”"
"enyi jezu ɖɔ nugbǒ ɔ , hwɛɖɔxɔsa ðaxó jwifu lɛ tɔn ɔ sixu ɖɔ ɖɔ é nyla nu dó mawu wu , bɔ è sixu hu i ; é ɖò mɔ̌ có , é ɖɔ nugbǒ bo ɖexlɛ́ ɖɔ emi wɛ nyí mɛsiya ɔ . — mat . 26 : 63 - 67 ."
mǐdɛɛ lɛ ka ló ?
mǐ ka na ɖɔ nugbǒ ɖò ninɔmɛ ɖěɖee mɛ nǔ kpɛɖé hízíhízí sixu hɛn lè wá nú mǐ ɖò agbaza lixo lɛ é à ?
nugbǒðiðɔ : nǔ e wu é nɔ vɛwǔ é
"bonu è na ɖɔ xó jɔ xó ɔ , nugbǒɖiɖɔ vɛwǔ tawun ɖò azǎn gudogudo tɔn elɔ lɛ é mɛ “ gbɛtɔ́ lɛ . . . nɔ ba ɖɔ emitɔn jɛn na nyɔ́ ; . . . nɔ yí wǎn nú akwɛ ” é . ( 2 tim . 3 : 2 ) akwɛyózó alǒ azɔ̌mamɔ zɔ́n bɔ nugbǒɖiɖɔ nɔ vɛwǔ ."
"mɛ gègě nɔ lin ɖɔ hwɛ emitɔn jɔ bɔ emi na j’ajo , hizi nǔ , alǒ zán nugbǒmaɖɔ sín walɔ ɖevo lɛ ."
"linlin enɛ ko gbakpé sɔmɔ̌ bɔ enyi é wá sín dó lè agbaza tɔn lɛ jí ɔ , mɛ gègě nɔ mɔ ɖɔ nugbǒɖiɖɔ kún sɔ́ ɖò atɛ mɛ ó ."
"klisanwun ɖé lɛ tlɛ ko wá gbeta e ma sɔgbe ǎ lɛ é kɔn ɖò ali enɛ nu , bɔ ɖó “ ayi hízíhízí [ zízé ] dó ba akwɛ na ” wutu ɔ , ye ba tɛn ɖagbe e mɛ ye ɖè ɖò agun ɔ mɛ é kpò . — 1 tim . 3 : 8 ; ti . 1 : 7 ."
"é ɖò mɔ̌ có , gègě klisanwun lɛ tɔn nɔ wà nǔ jezu ɖɔhun ."
ye mɔ nǔ jɛ wu ɖɔ jijɔ mawu tɔn ɖɔhunkɔ lɛ ɖò taji hugǎn dɔkun alǒ lè ɖebǔ .
"enɛ wu ɔ , klisanwun winnyawinnya lɛ nɔ fin nǔ kpɔ́n ɖò wemaxɔmɛ bo na dó mɔ kɛ́n ɖagbe ǎ ."
( nùx . 20 : 23 ) nugbǒɖiɖɔ sixu nɔ ma hɛn ajɔ wá nú mɛ haykanush ɖɔhun hwebǐnu .
"é ɖò mɔ̌ có , nǔ ɖagbe wɛ nugbǒɖiɖɔ nyí ɖò mawu nukúnmɛ , bo nɔ lɛ́ zɔ́n bɔ mǐ nɔ ɖó ayixa mímɛ́ ɖé , enɛ ɔ ka xɔ akwɛ tawun ."
kpɔ́ndéwú gagik tɔn ɖè enɛ xlɛ́ céɖécéɖé .
"ðó nyì wɛ nɔ kpé nukún dó nǔ lɛ wu wutu ɔ , é nɔ byɔ ɖɔ ma dó akwɛ nu nú mɛ e nɔ gbéjé takwɛ kpɔ́n é bonu é na mɔ tɛn dó myɔ nukún dó ahizi azɔ̌xwé ɔ tɔn lɛ ."
nyiɖesunɔ gbɔ bo hun azɔ̌xwé ce .
gbè e gbè un hun hɔn é jɛn un yì dó azɔ̌xwé ce wema mɛ bo sú takwɛ ce lɛ bǐ . ” — 2 kɔ .
"é ɖò mɔ̌ có , xomɛ nɔ hun mì tawun dìn ."
un ɖó ayixa mímɛ́ ɖé ɖò jehovah nukɔn .
"jehovah nɔ yí wǎn nú mɛ e nɔ ba acɔ́ nú nùkplɔnmɛ tɔn lɛ gbɔn jijɔ tɔn taji lɛ ɖiɖexlɛ́ , kaka jɛ nugbǒɖiɖɔ jí gblamɛ lɛ é ."
"( ti . 2 : 10 ) é sɔ́ d’ayi mɛ nú axɔsu davidi b’ɛ na jiɖe elɔ mɛ ɖɔ : “ un ko nɔ dɔnkpɛ mɛ kpɔ́n cobo wá kpò dìn ; un ka mɔ mawu jó hwɛjijɔnɔ lɛ dó kpɔ́n ǎ , un ka mɔ vǐ yetɔn lɛ ɖě byɔ nǔ ɖu kpɔ́n ǎ . ” — ðɛh . 37 : 25 ."
kpɔ́ndéwú hwliti gbejinɔtɔ́ ɔ tɔn ɖè enɛ xlɛ́ .
"ee asú tɔn nɔ nɔemíi kpò é ɔ , é jó è dó ǎ , é nyɔ́ wà ɔ , é tɛ́ dó wǔ tɔn ."
"( hwli . 1 : 16 , 17 ) hwenu e hwliti jɛ izlayɛli é ɔ , é ɖexlɛ́ ɖɔ emi nyí nugbǒɖɔtɔ́ kpo azɔ̌syɛnsyɛnwatɔ́ kpo , bo ɖókan dó nǔweli biba wu lee sɛ́n ɔ bló tuto tɔn gbɔn é ."
"ði lee é nyí gbɔn nú davidi bɔ éɖesu ɖɔ é ɔ , jehovah jó hwliti kpo nɔemíi kpo dó nyì hɛ̌n mɛ ǎ ."
"( hwli . 2 : 2 - 18 ) ðò taji ɔ , nǔ e jehovah bló nú hwliti é hugǎn agbaza sín nǔ lɛ nina ɛ ."
"é sɔ́ ɛ bɔ é nyí nɔgbó axɔsu davidi tɔn bo tlɛ lɛ́ nyí mɛsiya e sín akpá è dó é tɔn lɛ ɖokpo ! — hwli . 4 : 13 - 17 ; mat . 1 : 5 , 16 ."
jehovah sɛntɔ́ ɖé lɛ sixu mɔ yeɖée ɖò ninɔmɛ ɖé lɛ mɛ bɔ dandannú gbɛmɛ tɔn lɛ mimɔ na vɛwǔ tawun .
"mɔ̌ mɛ ɔ , ye nɔ ɖexlɛ́ ɖɔ jijɔ taji mawu tɔn lɛ , kaka jɛ nugbǒɖiɖɔ jí , xɔ akwɛ nú emi hú agbaza sín nǔ ɖebǔ . — nùx ."
"ði hwliti hwexónu tɔn ɖɔhun ɔ , klisanwun nugbǒ e gbɔn gbɛ̀ ɔ bǐ mɛ lɛ é ɖi nǔ ɖɔ jehovah ɖó hlɔnhlɔn bo na d’alɔ emi ."
ye ɖeji dó mɛ e dó akpá elɔ dó xó tɔn mɛ é wu bǐ mlɛ́mlɛ́ : “ un na jó we dó gbeɖé ǎ ; un na ɖè alɔ sín kàn towe mɛ gbeɖé ǎ . ”
( ebl . 13 : 5 ) jehovah ko xlɛ́ azɔn mɔkpan ɖɔ emi kpéwú bo na d’alɔ ɖěmaɖoɖěnanɔ e nɔ ɖɔ nugbǒ ɖò nǔ bǐ mɛ lɛ é .
é ko ɖè akpá e é dó ɖɔ emi na na dandannú gbɛmɛ tɔn lɛ ye é . — mat . 6 : 33 .
nugbǒ wɛ ɖɔ diamáa kpo nǔ xɔ akwɛ ɖevo lɛ kpo sixu nɔ xɔ akwɛ tawun nú gbɛtɔ́ lɛ .
"amɔ̌ , mǐ hɛn ɔ mǐ na ɖeji ɖɔ , ɖò tɔ́ mǐtɔn jixwé tɔn ɔ nukúnmɛ ɔ , nugbǒɖiɖɔ kpo jijɔ tɔn ɖevo e mǐ nɔ ɖexlɛ́ lɛ é kpo xɔ akwɛ tawun hugǎn nǔ ɖevo ɖebǔ !"
nugbǒɖiɖɔ nɔ zɔ́n bɔ mǐ nɔ ɖó ayixa mímɛ́ ɖé bo nɔ vo bo ɖɔ xó ɖò sinsɛnzɔ́ ɔ mɛ
a ka flín à ?
nɛ̌ mǐ ka ɖó na wà nǔ xá mɛ e ɖu wɔxúxú ɔ bo nu vɛɛn ɔ flǐn hwenu é ɖé gbɔn ?
klisanwun lɛ nɔ sɔ́ mɛ mɔhun lɛ ɖó ajo ǎ .
mɛ e nyí mɛ yí ami dó ɖè nugbǒ nugbǒ é na jló gbeɖé ɖɔ è ni sɔ́ emi ɖó ajo ǎ ; mɔ̌ jɛn é ma nɔ lɛ́ jla tɛn e mɛ é ɖè ɖò mawu nukɔn é ǎ é nɛ .
"( mat . 23 : 8 - 12 ) — w16.01 , wex . 23 - 24 ."
etɛ lee ablaxamu huzu xɔ́ntɔn mawu tɔn gbɔn é ka sixu kplɔ́n mǐ ?
"ablaxamu jɛ nukúnnúmɔjɛnǔmɛ ɖó dó mawu wu jí , vlafo gbɔn sɛmu gblamɛ ."
bɔ lee mawu wà nǔ xá é kpo xwédo tɔn kpo gbɔn é kplɔ́n nǔ i tawun .
"mǐ lɔ sixu tɛnkpɔn bo wà nǔ ɖokpo ɔ . — w16.02 , wex ."
4 - 5 . mɛ ɖětɛ lɛ ka nyí “ vɔsanúxwlémawutɔ́gán lɛ ” e xó biblu ɖɔ é ?
"xógbe “ vɔsanúxwlémawutɔ́gán lɛ ” dó gesí xwédo vɔsanúxwlémawutɔ́ ɖaxó tɔn lɛ sín mɛ nukúnɖeji lɛ , kaka jɛ vɔsanúxwlémawutɔ́ ɖaxó e è ko kɔ́n gǎn lɛ é jí . — w16.03 , wex . 10 ."
ahǔn nɔ gbà fo bo nɔ fá lobo ɖò dandan nú gbɛ̀ .
nyɔna ɖé wɛ ahǔn nyí bo gosin mawu gɔ́n .
"( sɛ́n . 33 : 13 ) nǔ ɖokpo ɔ wɛ gǎn e togun mawu tɔn sín hagbɛ̌ ɖokpo ɖokpo nɔ dó é sín xokplé nɔ wà . — w16.04 , wex . 32 ."
a ka sixu na xósin nú nùkanbyɔ elɔ lɛ à ? nugbǒ kabǐ adingban .
kúnnuɖetɔ́ jehovah tɔn lɛ nɔ ɖeji dó dotóo lɛ wu ǎ . adingban .
mǐ nɔ yí gbè nú nukúnkpédómɛwu dotóoxwé tɔn lɛ .
"mɛɖé lɛ tlɛ ɖò mǐ mɛ lɔ bo nyí dotóo , klisanwun xwè kanweko nukɔntɔn ɔ tɔn e nɔ nyí luki é ɖɔhun ."
"( kolo . 4 : 14 ) amɔ̌ , enyi nukúnkpédómɛwu ɖebǔ t’afɔ nugbodòdó biblu tɔn lɛ jí ɔ , mǐ nɔ gbɛ́ ."
"ði kpɔ́ndéwú ɔ , mǐ nɔ yí gbè nú hundido ǎ , ɖó biblu gbɛ́ hun ɖuɖu wutu ."
"( mɛ . 15 : 20 , 28 , 29 ) é ɖò mɔ̌ có , mǐ nɔ ba nukúnkpédómɛwu dotóoxwé tɔn e nyɔ́ hugǎn é nú mǐɖesunɔ kpo xwédo mǐtɔn lɛ kpo ."
nugbǒ kabǐ adingban .
kúnnuɖetɔ́ jehovah tɔn lɛ nɔ zán lilɛdogbeɖevomɛ biblu tɔn ɖevo zɛ yedɛɛ lɛ tɔn wu ǎ . adingban .
lilɛdogbeɖevomɛ gègě wɛ mǐ nɔ zán hwenu e mǐ ɖò biblu kplɔ́n wɛ é .
"traduction du monde nouveau ɖè ɖò gbè mǐtɔn mɛ ɔ , mǐ nɔ zán éyɛ hugǎn ɖó é zán nyikɔ mawu tɔn , é sɔgbe , bo lɛ́ ɖò wɛn ."
lin tamɛ kpɔ́n kpɛɖé dó nyikɔ mawu tɔn jehovah ɔ zinzan jí .
"lilɛdogbeɖevomɛ biblu tɔn ɖokpo tíìn bɔ ɖò xónusɔ́ɖóte tɔn kɛɖɛ mɛ ɔ , è slɛ́ mɛ e ɖ’alɔ ɖò blóbló tɔn mɛ ɖò ali ɖé ali ɖé nu lɛ é 79 sín nyikɔ d’emɛ ."
"é ɖò mɔ̌ có , biblu ɖokpo enɛ ɔ ɖè jehovah mawu e nyí dowatɔ́ tɔn é sín nyikɔ sín mɛ !"
traduction du monde nouveau ɔ ka sɔ́ nyikɔ mawu tɔn ɔ ɖó fí afatɔ́n mɔkpan e é ɖè ɖò wema dòdó lɛ mɛ é .
nugbǒ kabǐ adingban .
kúnnuɖetɔ́ jehovah tɔn lɛ huzu biblu ɔ b’ɛ sɔgbe xá nǔ e ye ɖi nǔ na lɛ é .
adingban .
"enyi mǐ mɔ ɖɔ nǔ e mǐ ɖi nǔ na lɛ é kún sɔgbe xá nǔ e biblu ɖɔ é bǐ mlɛ́mlɛ́ ó ɔ , mǐ nɔ jla nukúnnúmɔjɛnǔmɛ mǐtɔn ɖó ."
hwɛ̌ cobonu mǐ na wá jɛ les saintes écritures .
"traduction du monde nouveau ɖetɔ́n jí ɖò 1950 ɔ , lilɛdogbeɖevomɛ biblu tɔn e ɖè hwe ɔ nu lɛ é wɛ mǐ zán bo zé nǔ e mǐ ɖi nǔ na lɛ é jinjɔn ye jí ."
3 ye zé yeɖée jó kpo jlǒ kpo : ðò ghana
avivɔsun 29 2016 – zǒsun 4 2016
"7 ba axɔsuɖuto ɔ , ni ma nyí nǔ lɛ ó"
"jezu kplɔ́n mǐ ɖɔ ‘ axɔsuɖuɖu mawu tɔn ni nɔ mya nukún nú mǐ jɛ nukɔn , ’ ni ma nyí nǔ agbaza tɔn lɛ ó ."
"nɛ̌ mǐ ka sixu nyì alɔ nú fɛ́ca nukúnkɛ́ndídó tɔn bo hɛn gbɛzán mǐtɔn bɔkun , bo na dó sixu nya nǔ gbigbɔ tɔn e ɖò taji hugǎn lɛ é gbé gbɔn ?"
"lin tamɛ dó wusyɛn dó lanmɛ nú mɛ sín xó jezu tɔn e ɖò matie 6 : 25 - 34 mɛ , b’ɛ ɖɔ ɖò xóɖiɖɔ só jí tɔn ɔ hwenu é jí ."
"ðó mǐ nyí klisanwun wutu ɔ , mǐ ɖó na sɔ́ akpágbánúmɛ jezu tɔn e ɖɔ mǐ ni “ nɔ acéjí ” é dó d’ayihun na ɖebǔ ɖò azǎn gudogudo tɔn elɔ lɛ mɛ ǎ ."
"( mat . 24 : 42 ) bo na dó wà mɔ̌ ɔ , mǐ ɖó na cɔ́ mǐɖée dó nǔ nyanya e sixu zɔ́n bɔ mǐ ma na nɔ wunzɛn dó wìwá jezu tɔn wu ǎ lɛ é wu ."
xota elɔ tinmɛ lee mǐ sixu nyì alɔ nú nǔ e na fɛ́ ayi mǐtɔn sín acéjíninɔ mǐtɔn jí lɛ é gbɔn é .
"18 “ ma ði xɛsi ó , un na gɔ́ alɔ nú we ”"
zǒsun 12 - 18 2016
21 fɛ́nú mawu tɔn nɔ sù nukún mǐtɔn mɛ
zǒsun 19 - 25 2016
26 jla wɛnɖagbe fɛ́nú mawu tɔn tɔn
xota wè elɔ lɛ ɖɔ xó dó ali e nu mǐ ɖu fɛ́nú jehovah tɔn sín lè ɖè é gègě jí .
ye lɛ́vɔ tinmɛ nǔ e wu enɛ ɖó na sísɛ́ mǐ bɔ mǐ na nɔ yì tinmɛ lee mɛ ɖevo lɛ lɔ sixu ɖu fɛ́nú jehovah tɔn sín lè gbɔn é nú ye é .
31 nǔ e nǔxatɔ́ lɛ kanbyɔ lɛ é
eric kpo amy kpo
ye zé yeɖée jó kpo jlǒ kpo : ðò ghana
"a ka tuùn nɔví sunnu ɖé alǒ nɔví nyɔnu ɖé bɔ é sɛ̀ tɛn yì tò ɖevo mɛ , fí e è ɖó hudo wɛnjlatɔ́ axɔsuɖuto ɔ tɔn ɖè hugǎn é à ?"
a ka kàn nǔ lehun lɛ byɔ hwiɖée kpɔ́n à : ‘ etɛ ka sísɛ́ ye bɔ ye yì wà sinsɛnzɔ́ ɖò tò ɖevo mɛ ?
nɛ̌ ye ka sɔnǔ nú sinsɛnzɔ́ alɔkpa enɛ gbɔn ?
nyì lɔ ka sixu wà nǔ mɔhun à ? ’
xósin nùkanbyɔ mɔhun lɛ tɔn mimɔ sín wlɛnwín ɖagbe ɖokpo wɛ nyí ɖɔ è ni jó xó nú nɔví sunnu kpo nɔví nyɔnu kpo enɛ lɛ .
mi bonu mǐ ni wà mɔ̌ .
etɛ ka sísɛ́ ye ?
"etɛ ka sísɛ́ mi bɔ mi jɛ linlin jí ɖɔ emi na yì wà sinsɛnzɔ́ ɖò tò ɖevo mɛ , fí e hudo sukpɔ́ ɖè é ?"
amy e ɖò xwè 35 mɔ̌ ɖó wɛ dìn é gosin états - unis .
"é ɖɔ : “ un ko lin tamɛ dó sinsɛnzɔ́wiwa ɖò tò ɖevo mɛ jí nú xwè gègě , amɔ̌ , é cí ɖɔ un kún na kpéwú gbeɖé ó ɖɔhun . ”"
etɛ ka ɖyɔ linlin tɔn ?
"“ ðò 2004 ɔ , asú kpo asì kpo e ɖò sinsɛnzɔ́ wà wɛ ɖò bélize é ɖé ylɔ mì ɖɔ má wá wà gbexosin - alijitɔ́zɔ́ xá emi nú sun ɖokpo ."
"nǔ e un wà é nɛ , b’ɛ ka víví nú mì tawun !"
"xwè ɖokpo gudo ɔ , un sɛ̀ tɛn yì ghana bo nyí gbexosin - alijitɔ́ ɖò dɔ̌n . ”"
aaron kpo stephanie kpo
"xwè ɖé lɛ ɖíe ɔ , stephanie e ko ɖibla ɖó xwè 30 dìn , bɔ é lɔ gosin états - unis é gbéjé ninɔmɛ tɔn kpɔ́n ganji bo lin ɖɔ : ‘ lanmɛ ce ɖò ganji bɔ xwédo sín agban ɖé ka ɖò kɔ ce ǎ ."
un hɛn ɔ un na wà nǔ nú jehovah zɛ ee wà wɛ un ɖè dìn é wu sín . ’
mɛɖée gbígbéjé kpɔ́n dó nùjɔnǔ mɛ enɛ sísɛ́ ɛ b’ɛ sɛ̀ tɛn yì ghana bo gbló ada nú sinsɛnzɔ́ tɔn .
"filip kpo ida kpo nyí asú kpo asì kpo gbexosin - alijitɔ́ e ko ɖó xwè 50 jɛji é ɖé , bo gosin danemark ; é ko nɔ jló ye tɛgbɛ tɛgbɛ ɖɔ ye ni sɛ̀ tɛn yì fí e hudo sukpɔ́ ɖè é ."
ye ba wlɛnwín e ye na zán bɔ jlǒ yetɔn na nyí wiwa lɛ é .
"filip ɖɔ : “ ee ali tɔn wá hun nú mǐ é ɔ , é cí ɖɔ jehovah ɖɔ nú mǐ ɖɔ : ‘ é yá , mi ɖidó ! ’ wɛ ɖɔhun . ”"
"ðò 2008 ɔ , ye sɛ̀ tɛn yì ghana bo wà sinsɛnzɔ́ ɖò finɛ nú nǔ hú xwè atɔn ."
brook kpo hans kpo
"hans kpo brook kpo e nyí asú kpo asì kpo gbexosin - alijitɔ́ ɖé , bo ko ɖó xwè hú 30 é ɖò sinsɛnzɔ́ wà wɛ ɖò états - unis ."
"ðò 2005 ɔ , ye yì d’alɔ mɛ lɛ hwenu e jɔhɔn ðaxó katrina gbà nǔ é ."
"nukɔnmɛ ɔ , ye na nyikɔ bo na wà xɔgbigbázɔ́ lɛ ɖò togudo , è ka ylɔ ye ǎ ."
"hans flín ɖɔ : “ enɛ gudo ɔ , mǐ sè ɖò xóɖiɖɔ ɖé mɛ ɖò kpléɖókpɔ́ ɖaxó ɖé jí ɖɔ axɔsu davidi yí gbè nú gbɛ̌ e mawu gbɛ́ ɖɔ é kún na gbá tɛmpli ɔ ó é , lobo nya nǔ ɖevo gbé ."
"nǔ enɛ d’alɔ mǐ bɔ mǐ mɔ ɖɔ é sɔgbe ɖɔ è ni ɖyɔ yɛhwexɔsuɖuto ɔ sín nǔ e gbé nya wɛ è ɖè lɛ é . ” ( 1 tan 17 : 1 - 4 , 11 , 12 ; 22 : 5 - 11 ) brook ɖɔ gɔ́ na ɖɔ : “ jehovah ba ɖɔ mǐ ni xúxú hɔn ɖevo . ”"
"ee hans kpo brook sè nǔ ɖagbeɖagbe ɖěɖee sín vivǐ xɔ́ntɔn yetɔn e ɖò sinsɛnzɔ́ wà wɛ ɖò tò ɖevo lɛ mɛ lɛ é ɖu é gudo é ɔ , akpàkpà sɔ́ ye bɔ ye tɛ́n gbexosin - alijitɔ́ nyínyí ɖò tò ɖevo mɛ kpɔ́n ."
"ye wá lɛkɔ yì états - unis có , vivǐ e ye ɖu ɖò sinsɛnzɔ́wiwa ɖò ghana mɛ é zɔ́n bɔ jlǒ e ye ɖó bo na sɔ́ axɔsuɖuto ɔ sín nǔ lɛ ɖó tɛn nukɔntɔn mɛ ɖò gbɛzán yetɔn mɛ é lɛ́ syɛn d’eji ."
"sín hwenɛnu ɔ , ye ɖ’alɔ ɖò alaxɔ gbigbá sín azɔ̌ ɖé mɛ ɖò micronésie ."
ye ðè afɔ ðé lɛ dó kpé nǔ e nya wɛ ye ðè é wu
nɛ̌ mi ka sɔnǔ bo na dó sixu wà sinsɛnzɔ́ ɖò fí e hudo sukpɔ́ ɖè é gbɔn ?
"“ un ba dò nú nǔ ɖò xota atɔxwɛ tɔn e ɖɔ xó dó sinsɛnzɔ́wiwa ɖò fí e hudo sukpɔ́ ɖè lɛ é mɛ , ” wɛ stephanie ɖɔ . * “ un lɛ́ ɖɔ xó xá mɛxo agun tɔn lɛ gɔ́ nú nukúnkpénuwutɔ́ lɛdo tɔn kpo asì tɔn kpo dó jlǒ e un ɖó bo na wà sinsɛnzɔ́ ɖò tò ɖevo mɛ é jí ."
"ðò taji bǐ ɔ , un nɔ ɖɔ nǔ e gbé nya wɛ un ɖè é nú jehovah ɖò ɖɛ mɛ hwɛhwɛ . ”"
"hwe ɖokpo ɔ nu ɔ , stephanie zán gbɛ̀ e bɔkun é ɖé , b’ɛ d’alɔ ɛ bɔ é kplé akwɛ ɖ’ayǐ bá dó kpé nukún dó éɖée wu hwenu e é na ɖò sinsɛnzɔ́ wà wɛ ɖò tò ɖevo mɛ é ."
"hans ɖɔ : “ mǐ xoɖɛ sɛ́dó jehovah ɖɔ é ni xlɛ́ ali mǐ , ɖó mǐ jló na yì fí e é na sɛ́ mǐ dó é ."
mǐ nɔ lɛ́vɔ ɖɔ azǎn e jí mǐ na sɛ̀ tɛn ɔ é ɖò ɖɛ mǐtɔn lɛ mɛ . ”
asú kpo asì kpo ɔ wlan wema sɛ́dó alaxɔ ɛnɛ .
"ee alaxɔ ghana tɔn yí gbè nú ye gudo é ɔ , ye sɛ̀ tɛn yì dɔ̌n kpo linlin ɔ kpo ɖɔ emi na xɔ sun wè ɖò finɛ ."
hans ɖɔ : “ azɔ̌wiwa xá agun ɔ víví nú mǐ sɔmɔ̌ bɔ mǐ gbɛ̀ kàn dó táan e mǐ jló na xɔ ɖò finɛ é nu . ”
adria kpo george kpo
"george kpo adria kpo e nyí asú kpo asì kpo bo ko ɖibla ɖó xwè 40 , bo gosin canada é hɛn d’ayi mɛ ɖɔ jehovah kún nɔ kɔn nyɔna dó jlǒ ɖagbe lɛ jí kpowun ó , loɔ , gbeta ɖagbe lɛ kɔn wiwa jí wɛ é nɔ kɔn dó ."
"enɛ wu ɔ , ye ɖè afɔ titewungbe ɖé lɛ bá dó kpé nǔ e nya wɛ ye ɖè é wu ."
ye ɖɔ xó xá nɔví nyɔnu e ɖò sinsɛnzɔ́ wà wɛ ɖò fí e hudo sukpɔ́ ɖè ɖò ghana é ɖé bo kàn nǔ gègě byɔ ɛ .
ye lɛ́vɔ wlan wema sɛ́dó alaxɔ canada tɔn kpo alaxɔ ghana tɔn kpo .
adria ɖɔ : “ mǐ ba wlɛnwín lɛ bo hɛn gbɛzinzan mǐtɔn bɔkun hú lee mǐ ko bló gbɔn é . ”
gbeta enɛ lɛ e kɔn ye wá é zɔ́n bɔ ye sɛ̀ tɛn yì ghana ɖò 2004 .
wuvɛ̌ lɛ jí ðuðu ðè
"ee mi sɛ̀ tɛn gudo é ɔ , wuvɛ̌ tɛ lɛ mi ka mɔ ? nɛ̌ mi ka ɖu ɖò ye jí gbɔn ?"
wuvɛ̌ nukɔntɔn e amy mɔ é wɛ nyí ɖɔ é jɛ mɛ tɔn lɛ sín dò tawun .
“ nǔ lɛ bǐ wɛ gbɔn vo nú nǔ e ko má mì lɛ é . ”
etɛ ka d’alɔ ɛ ?
“ kàn e mɛ ce lɛ nɔ tɛ sɛ́dó mì ɖɔ sinsɛnzɔ́ nyitɔn nɔ sù nukún emitɔn mɛ é d’alɔ mì bɔ un hɛn nǔ e wu un sɛ̀ tɛn ɔ é dó ayi mɛ .
"é wá yá é ɔ , nyì kpo mɛ ce lɛ kpo jɛ xó ɖɔ sɛ́dó mǐɖée jí gbɔn ɛntɛnɛti jí ."
"ðó mǐ nɔ mɔ mǐɖée wutu ɔ , é sɔ́ cí nú mì ɖɔ mɛ ce lɛ lín dó mì ǎ . ”"
amy ɖɔ ɖɔ xɔ́ntɔn zunzun xá nɔví nyɔnu xá ɔ mɛ tɔn e ko zin é ɖé d’alɔ emi bɔ emi mɔ nukúnnú jɛ aca vovo lɛ wu .
“ xɔ́ntɔn ce huzu mɛ e wu un ɖeji dó bo nɔ yì ba alɔdo tɔn é ɖò hweɖebǔnu e un ma mɔ nukúnnú jɛ nǔ e wu gbɛtɔ́ lɛ wà nǔ ɖò alixo ɖé mɛ é wu ǎ é .
"é d’alɔ mì bɔ un tuùn nǔ e un ɖó na wà é kpo nǔ e un ɖó na nyì alɔ na é kpo , b’ɛ d’alɔ mì tawun bɔ un nɔ wà sinsɛnzɔ́ ce kpo awǎjijɛ kpo . ”"
"george kpo adria kpo ɖɔ ɖɔ hwenu e emi sɛ̀ tɛn yì ghana tlolo é ɔ , é cí nú emi ɖɔ emi lɛkɔ yì hwexónu wɛ ɖɔhun ."
"adria ɖɔ : “ basya mɛ wɛ mǐ nɔ nya nǔ ɖè , é sɔ́ nyí ɖò macinu e nɔ nya nǔ é mɛ ǎ ."
táan e un nɔ zán dó ɖa nùɖuɖu ɖokpo na ɖ’ayǐ é donu wǒ mɔ̌ wɛ un nɔ zán dìn .
"amɔ̌ , hwenu klewun ɖé gudo ɔ , nǔ e cí nǔvɛwǔ ɖɔhun lɛ é wá má mǐ bǐ . ”"
"brook ɖɔ : “ mǐ mɛ gbexosin - alijitɔ́ lɛ nɔ mɔ wuvɛ̌ lɛ có , gbɛzinzan mǐtɔn nɔ jɛmɛ nú mǐ ."
"enyi mǐ xò wusyɛn dó lanmɛ nú mɛ sín nǔ e mǐ mɔ lɛ é bǐ kplé ɔ , ye nɔ nyí flǐn ɖagbeɖagbe lɛ nú mǐ , b’ɛ nɔ xɔ akwɛ ɖò nukún mǐtɔn mɛ tawun . ”"
sinsɛnzɔ́ e ðó lè é ðé
etɛwu mi ka na byɔ mɛ ɖevo lɛ ɖɔ ye ni wà sinsɛnzɔ́ mɔhun ?
"“ mawuxóɖiɖɔ ɖò xá e mɛ mɛ lɛ nɔ ɖó jlǒ tawun bo na tuùn nugbǒ ɔ , bɔ a na kplɔ́n biblu xá ye hwebǐnu é nɔ na awǎjijɛ ɖaxó mɛ , ” wɛ stephanie ɖɔ ."
“ sinsɛnzɔ́wiwa ɖò fí e hudo sukpɔ́ ɖè é wɛ nyí gbeta e kɔn un wá ɖò gbɛzán ce mɛ b’ɛ nyɔ́ hú bǐ é ! ”
"ðò 2014 ɔ , stephanie kpo aaron kpo wlí alɔ , bɔ égbé dìn ɔ , ye nɔ wà sinsɛnzɔ́ ɖò alaxɔ ghana tɔn mɛ ."
"“ nǔ ɔ nyɔ́ dín , ” wɛ christine e nyí gbexosin - alijitɔ́ ɖé bo gosin allemagne , bo ko ɖibla ɖó xwè 35 é ɖɔ ."
christine ko wà sinsɛnzɔ́ ɖò bolivie cobo wá sɛ̀ tɛn yì ghana .
"é ɖɔ gɔ́ na ɖɔ : “ ðó un lín dó mɛ ce lɛ tawun wutu ɔ , un nɔ xoɖɛ bo byɔ alɔdo jehovah tɔn hwebǐnu ."
é wá huzu mɛ titewungbe ɖé nú mì hú ɖ’ayǐ tɔn .
un lɛ́vɔ ɖu vivǐ buténinɔ jiwǔ e ɖò togun jehovah tɔn mɛ é tɔn .
sinsɛnzɔ́ elɔ hɛn gbɛ̀ ce kpɔ́n te tawun . ”
"é lín dìn ǎ , bɔ christine kpo gideon kpo wlí alɔ , bɔ ye mɛ bǐ kpó ɖò sinsɛnzɔ́ wà wɛ ɖò ghana ."
christine kpo gideon kpo
filip kpo ida kpo ɖɔ nǔ e ye wà dó d’alɔ biblu kplɔntɔ́ lɛ bɔ ye yì nukɔn é nú mǐ .
"“ mɛ 15 alǒ hú mɔ̌ wɛ mǐ ɖó ɖ’ayǐ , amɔ̌ , mǐ nɔte ɖó 10 jí bo na dó sixu kplɔ́n nǔ nùkplɔntɔ́ mǐtɔn lɛ ganji . ”"
nùkplɔntɔ́ lɛ ka mɔ lè ɖ’emɛ à ?
filip ɖɔ : “ un kplɔ́n nú xá nyaví ɖé b’ɛ nɔ nyí michael .
"é hɛn ɔ é na kplɔ́n nǔ gbè bǐ gbè , bo nɔ sɔnǔ ganji sɔmɔ̌ bɔ mǐ fó wema biblu kplɔ́n mɛ ɔ ɖò sun ɖokpo mɛ ."
"enɛ gudo ɔ , michael huzu wɛnjlatɔ́ e ma ko bló baptɛm ǎ é ."
"azɔn nukɔntɔn e é wá kúnnuɖegbe é ɔ , é kanbyɔ mì ɖɔ , ‘ a sixu d’alɔ mì nú má kpé nukún dó biblu kplɔntɔ́ ce lɛ wu à ? ’"
é kpaca mì tawun .
michael tinmɛ ɖɔ emi jɛ biblu kplɔ́n xá mɛ atɔn jí bo ba ɖɔ è ni d’alɔ emi bonu emi na kpé nukún dó ye wu . ”
"kpɔ́n bó , è ɖó hudo nùkplɔnmɛtɔ́ tɔn sɔmɔ̌ bɔ biblu kplɔntɔ́ lɛ tlɛ huzu biblu kplɔnmɛtɔ́ lɛ !"
ida kpo filip kpo
"amy ɖɔ lee é yawu ɖ’ayi hudo ɖaxó ɖé wu gbɔn é : “ mǐ wá ghana b’ɛ na nɔ zaan é ɔ , mǐ ɖɔ mawuxó ɖò gletoxo kpɛví ɖé mɛ bo ba tokunɔ lɛ ."
tokunɔ tantɔn wɛ mǐ mɔ ɖò gletoxo kwín ɖokpo enɛ mɛ ! ”
ye ɖò tokunɔgbe sín agun ɖé mɛ bo nɔ d’alɔ tokunɔ wɛnjlatɔ́ kpo jlǒɖotɔ́ kpo 300 jɛji e ɖò tò ɔ mɛ é ɖé lɛ .
sinsɛnzɔ́wiwa ɖò ghana zɔ́n bɔ george kpo adria kpo mɔ nǔ e mɛsɛ́dó nyínyí nɔ byɔ ɖò mɛ sí lɛ é yeɖesunɔ .
"enɛ wu ɔ , é víví nú ye tawun hwenu è ylɔ ye bɔ ye yì wemaxɔmɛ galadi tɔn sín klasi 126gɔ́ ɔ é !"
"égbé ɔ , ye nyí mɛsɛ́dó ɖò mozambique ."
wanyiyi sísɛ́ ye
wusyɛn dó lanmɛ nú mɛ sín nǔ ɖaxó ɖé wɛ é nyí ɖɔ toɖevomɛnu gègě nɔ w’azɔ̌ syɛnsyɛn xá nɔví xá ɔ mɛ tɔn lɛ sunnu kpo nyɔnu kpo ɖò nǔkún - yiyazɔ́ ɔ mɛ .
"( jaan 4 : 35 ) enyi è má ɖó zɛ̌nzɛ̌n ɔ , gbɛtɔ́ 120 wɛ nɔ bló baptɛm ɖò ghana ɖò aklunɔzán gbla ɖokpo ɖokpo mɛ ."
"ði lee é nyí gbɔn nú mɛ 17 e sɛ̀ tɛn yì ghana bo nɔ d’alɔ ɖò fí e hudo sukpɔ́ ɖè lɛ é ɖɔhun ɔ , wǎn yí nú jehovah ko sísɛ́ wɛnɖagbejlatɔ́ afatɔ́n mɔkpan gbɔn gbɛ̀ ɔ bǐ mɛ bɔ ye “ zé yeɖée jó kpo jlǒ kpo . ”"
kpɔ́n lee azɔ̌watɔ́ jlǒɖotɔ́ enɛ lɛ nɔ hɛn xomɛ jehovah tɔn hun sɔ é ! — ðɛh .
"110 : 3 , nwt ; nùx . 27 : 11 ."
"ði kpɔ́ndéwú ɔ , kpɔ́n xota “ be hiẹ sọgan yì sẹ̀n to fie nuhudo wẹnlatọ ahọluduta lọ tọn sù hugan te de ya ? ” kpo “ be hiẹ sọgan sẹtẹn yì makedonia ya ? ” kpo . — atɔxwɛ ( gungbe ) lidosun 15 kpo woosun 15 , 2009 tɔn kpo ."
"cobonu a na sɛ̀ tɛn yì tò ɖevo mɛ hǔn , kanbyɔ hwiɖée ɖɔ . . ."
un ka na kpéwú bo kpé nukún dó nyiɖée wu à ? dó xwédo ce wu à ? — 1 tɛ . 2 : 9 .
un ka na sixu yí togudo - yiyi - wema e jɛxa é ɖé à ?
un ka lin tamɛ dó lee ayǐ mɛ nɔ cí é kpo aca tò ɔ mɛ tɔn kpo wu à ?
un ka bló tuto e jɛxa lɛ é bonu lanmɛ ce na nɔ ganji à ?
un ka ɖò gbesisɔmɛ bo na kplɔ́n gbè tò ɔ tɔn à ?
un ka na sixu “ dó wusyɛn lanmɛ nú [ agun ɔ ] ɖesu ” à ? — kolo . 4 : 11 .
fɛ́nú mawu tɔn nɔ sù nukún mǐtɔn mɛ
“ mǐ bǐ . . . mɔ fɛ́nú yí dó fɛ́nú jí . ” — jaan 1 : 16 .
"han lɛ : 95 , 13"
fɛ́nú jehovah tɔn e gbɛtɔ́ lɛ mɔ é ɖětɛ ka hugǎn bǐ ?
"nyɔna tɛ lɛ mǐ ka nɔ mɔ , ɖó fɛ́nú jehovah tɔn wu ?"
viwunglenɔ ɖé yì tokplétɛn zǎnzǎn tɛɛn bo na ba mɛ bonu ye na w’azɔ̌ n’i ɖò viwungle tɔn mɛ .
mɛ e é mɔ lɛ é yí gbè nú azɔ̌kwɛ e é ɖɔ é bo ɖidó azɔ̌ ɔ wà gbé .
"é ɖò mɔ̌ có , glenɔ ɔ lɛ́ ɖó hudo azɔ̌watɔ́ tɔn hú mɔ̌ , bo lɛkɔ yì tokplétɛn ɔ azɔn nabi ɖé ɖò kéze ɔ mɛ bo nɔ ɖò mɛ ba gɔ́ na wɛ , bo tlɛ ɖɔ emi na sú azɔ̌kwɛ e jɛxa ɔ mɛ ɖěɖee é ba dó gle ɔ mɛ hwelɛkɔ bǐ lɛ é ."
"ee gbadanu sù é ɔ , é kplé azɔ̌watɔ́ lɛ bo na sú azɔ̌kwɛ yetɔn lɛ ye , lobo sú akwɛ ɖokpo ɔ ye mɛ ɖokpo ɖokpo , enyi ye na bo tlɛ w’azɔ̌ nú ganxixo gègě alǒ ganxixo ɖokpo kpowun ɔ nɛ ."
"ee mɛ e é ba jɛ nukɔn lɛ é mɔ mɔ̌ é ɔ , ye hlun nǔ ɖɔ ."
viwunglenɔ ɔ ka ɖɔ : ‘ mi yí gbè nú azɔ̌kwɛ e un ɖɔ na sú mi é sín ?
wǔ hwan wɛ mi ɖè ɖó ɖagbe e wà wɛ un ɖè é wutu à ? ’ — mat . 20 : 1 - 15 .
"2 lǒ jezu tɔn enɛ flín jijɔ jehovah tɔn ɖokpo mǐ bɔ è ɖɔ xó tɔn ɖò biblu mɛ azɔn gègě , é wɛ nyí “ fɛ́nú ” tɔn ."
"( xà 2 kɔlɛntinu lɛ 6 : 1 ) azɔ̌watɔ́ ɖěɖee w’azɔ̌ nú ganxixo ɖokpo kpowun lɛ é jɛxa bo na yí azɔ̌kwɛ kpíkpé ǎ ɖɔhun , amɔ̌ , viwunglenɔ ɔ nyɔ́ xomɛ dó ye wu b’ɛ vɛ́ jlɛ́ ."
akɔwé ɖokpo ɖɔ dó xókwin “ fɛ́nú ” ɔ wu bo ɖɔ : “ linlin taji e xókwin ɔ ɖó é wɛ nyí nùnina e mɛɖé ma jɛxa ǎ é ɖé nina mɛ ɔ vɔ̌nu . ”
nǔ e jehovah na mɛ b’ɛ xɔ akwɛ hú bǐ é
3 mawuxówema ɔ ɖɔ “ nùnina vɔ̌nu fɛ́nú mawu tɔn tɔn ” sín xó .
"( efɛ . 3 : 7 , nwt ) etɛwu jehovah ka na “ nùnina vɔ̌nu ” enɛ mɛ ?"
"nɛ̌ é ka na mɛ gbɔn ? enyi mǐ bló nǔ e jehovah byɔ ɖò mǐ sí lɛ é bǐ kpíkpé tɔn ɔ , mǐ na jɛxa xomɛ e é nyɔ́ dó mǐ wu é ."
"amɔ̌ , mǐ nɔ kpéwú ǎ ."
"enɛ wu ɔ , axɔsu nùnywɛtɔ́ salomɔ́ɔ wlan ɖɔ : “ gbɛtɔ́ hwɛjijɔnɔ e nɔ wà ɖagbe bo ma nɔ hu hwɛ ǎ é ɖokpo géé tíìn ɖò ayikúngban jí fí ǎ . ”"
"( nùt . 7 : 20 ) mɔ̌ ɖokpo ɔ , mɛsɛ́dó pɔlu ɖɔ : “ gbɛtɔ́ lɛ bǐ wɛ hu hwɛ bɔ susu e mawu nɔ na mɛ ɔ , ye ɖó ɖě ɖ’emɛ ǎ ” bɔ “ axɔ e hwɛhuhu nɔ sú mɛ ɔ wɛ nyí kú . ”"
( hlɔ . 3 : 23 ; 6 : 23a ) nǔ e mǐ jɛxa é nɛ .
"4 é ɖò mɔ̌ có , jehovah jɔwu ɖaxó ɖé gbɛtɔ́ hwɛhutɔ́ lɛ dó ɖexlɛ́ ɖɔ emi yí wǎn nú ye ."
nùnina tɔn e hugǎn bǐ é wɛ nyí “ vǐɖokponɔ tɔn ” e é sɛ́dó ayikúngban jí b’ɛ wá kú dó ta mǐtɔn mɛ é .
"( jaan 3 : 16 ) enɛ wu wɛ pɔlu wlan dó jezu wu ɖɔ é “ kú dó gbɛtɔ́ lɛ bǐ tamɛ gbɔn fɛ́nú mawu tɔn gblamɛ , bɔ mǐ ka ɖò mimɔ ɛ wɛ dìn bɔ è sɔ́ susu kpodo yɛ̌yi kpan sín axɔsugbakún xwè n’i ɖó ya e é jì , bo kú ɔ wu . ”"
"( ebl . 2 : 9 ) nugbǒ ɔ , “ nǔ e mawu nɔ na mɛ vɔ̌nu ɔ wɛ nyí gbɛ̀ mavɔmavɔ e mǐ ɖó ɖò bǔ e mǐ ɖè xá klisu jezu aklunɔ mǐtɔn mɛ é . ” — hlɔ ."
6 : 23b .
lè tɛ mǐ ka mɔ ( a ) hwenu e hwɛhuhu kpa acɛ dó mǐ jí é ? ( b ) hwenu e fɛ́nú kpa acɛ dó mǐ jí é ?
"biblu tinmɛ ɖɔ : “ é sín nǔ e gbɛtɔ́ ɖokpo géé [ adamu ] wà nyì dò ɔ wu , bɔ kú ɖu axɔsu ” dó kúnkan adamu tɔn lɛ jí . ( hlɔ ."
"5 : 12 , 14 , 17 ) amɔ̌ , xomɛ hun mǐ ɖɔ mǐ hɛn ɔ , mǐ na bló bɔ hwɛhuhu sɔ́ na kpa acɛ alǒ nyí gǎn nú mǐ ǎ ."
"gbɔn nùɖiɖi ɖiɖó nú vɔsisa gbɛxɔnumɛ tɔn klisu tɔn gblamɛ ɔ , mǐ nɔ sɔ́ mǐɖée ɖó fɛ́nú jehovah tɔn sín acɛkpikpa glɔ ."
gbɔn nɛ̌ é ?
"“ fí e hwɛhuhu . . . sukpɔ́ ɖè ɔ , fɛ́nú mawu tɔn nɔ túnflá ɖò finɛ ."
"hǔn enɛ ɔ wu wɛ lee hwɛhuhu ko ɖu axɔsu gbɔn kú jí ɔ , mɔ̌ ɖokpo ɔ jɛn fɛ́nú mawu tɔn ɖò axɔsu ɖu wɛ gbɔn hwɛjijɔ jí , bo na kplá mǐ yì gbɛ̀ mavɔmavɔ mɛ gbɔn jezu klisu aklunɔ mǐtɔn jí . ” — hlɔ ."
"5 : 20 , 21 ."
"6 mǐ kpó ɖò hwɛhutɔ́ nyí wɛ có , mǐ ɖó na jó mǐɖée dó bonu hwɛhuhu na kpa acɛ nú gbɛzán mǐtɔn ǎ ."
"enyi mǐ ka hu hwɛ jɛn wɛ ɔ , mǐ na byɔ hwɛsɔkɛ jehovah ."
"pɔlu gb’akpá nú klisanwun lɛ ɖɔ : “ hwɛhuhu na ɖó acɛ ɖò mi jí ǎ ; ɖó mi sɔ́ ɖò sɛ́n ɔ sín acɛ mɛ ǎ ; loɔ , fɛ́nú mawu tɔn mɛ wɛ mi ɖè . ”"
"( hlɔ . 6 : 14 ) enɛ wu ɔ , fɛ́nú sín acɛ mɛ wɛ mǐ ɖè ."
bɔ lè tɛ ka ɖ’emɛ ?
"pɔlu tinmɛ ɖɔ fɛ́nú mawu tɔn “ kplɔ́n mǐ ɖɔ mǐ ni jó gbɛ̀ nyanya zinzan kpo jlǒ gbɛmɛ fí tɔn lɛ kpo dó , bo na nɔ wà nǔ e sɔgbe é , bo na nɔ zán gbɛ̀ jlɔjlɔ , lobo na nɔ gbeji nú mawu . ” — ti . 2 : 11 , 12 ."
"7 , 8 ."
etɛ ka nyí tinmɛ jehovah nɔ na fɛ́nú tɔn mǐ ɖò ali “ tɛnmɛ tɛnmɛ ” nu tɔn ?
( kpɔ́n fɔtóo e ɖò bǐbɛ̌mɛ lɛ é . )
"7 mɛsɛ́dó piyɛ́ɛ wlan ɖɔ : “ nùnina tɛnmɛ tɛnmɛ wɛ mawu na mi . mɛ ɖokpo ɖokpo ɖó na nyí nǔjikpɔntɔ́ ɖagbe nùnina e mawu na ɛ tɔn , bo ɖó na zán nú ɖagbe mɛ bǐ tɔn . ” ( 1 pi . 4 : 10 ) etɛ ka nyí tinmɛ enɛ tɔn ?"
"é wɛ nyí ɖɔ , mɛtɛnkpɔn alɔkpa ɖebǔ na bo wá kpannukɔn mǐ ɔ , jehovah hɛn ɔ é na d’alɔ mǐ bɔ mǐ na ɖu ɖ’eji ."
( 1 pi . 1 : 6 ) xomɛnyínyɔ́ mawu tɔn sín nǔwiwa ɖé na ɖè jɛn wɛ hwebǐnu bo na sɔgbe xá mɛtɛnkpɔn ɖokpo ɖokpo .
"8 nugbǒ ɔ , ali tɛnmɛ tɛnmɛ lɛ nu wɛ jehovah nɔ na fɛ́nú tɔn mǐ ɖè ."
( jaan 1 : 16 ) fɛ́nú e jehovah na mǐ ɖò ali tɛnmɛ tɛnmɛ nu lɛ é zɔ́n bɔ mǐ mɔ nyɔna gègě .
ðětɛ lɛ mɔ̌ ?
lè tɛ fɛ́nú jehovah tɔn ka na mǐ ? nɛ̌ mǐ ka sixu xlɛ́ ɖɔ é sù nukún mǐtɔn mɛ gbɔn ?
9 è sɔ́ hwɛ mǐtɔn lɛ kɛ mǐ .
"enyi mǐ lɛkɔ sín hwɛ mǐtɔn lɛ gudo bo fɔ́n bo ɖò xwi ɖí xá jlǒ hwɛhuhu tɔn mǐtɔn lɛ wɛ ɔ , jehovah na sɔ́ hwɛ mǐtɔn lɛ kɛ mǐ , ɖó fɛ́nú tɔn wutu ."
nùblawukúnúmɛ mawu tɔn ɖó na sù nukún mǐtɔn mɛ bo sísɛ́ mǐ bɔ mǐ na kpa susu n’i .
"( kolo . 1 : 13 , 14 ) hwɛ mǐtɔn lɛ e è sɔ́ kɛ mǐ é hun nyɔna ɖaaɖagbe gègě ɖevo lɛ sín ali nú mǐ ?"
"etɛ sín vivǐ mǐ ka nɔ ɖu , ɖó fɛ́nú mawu tɔn wu ?"
10 mǐ ɖò fífá mɛ xá mawu .
"kɛntɔ́ mawu tɔn lɛ wɛ mǐ nyí sín dò , ɖó ninɔmɛ hwɛhuhu tɔn mǐtɔn wu ."
"pɔlu yí gbè nú xó enɛ , bo ɖɔ : “ kɛntɔ́ mawu tɔn wɛ mǐ ko nyí ɖ’ayǐ ; loɔ , mawu dóhwɛ gbɔ xá mǐ gbɔn kú e vǐ tɔn kú ɔ gblamɛ . ”"
( hlɔ . 5 : 10 ) hwɛdogbɔ enɛ zɔ́n bɔ mǐ ɖò fífá mɛ xá jehovah .
"pɔlu sɔ́ wǔjɔmɛ enɛ cá dó fɛ́nú jehovah tɔn wu , bo ɖɔ : “ ee mawu sɔ́ mǐ [ nɔví yí ami dó ɖè klisu tɔn lɛ ] dó huzu hwɛjijɔnɔ gbɔn nùɖiɖi gblamɛ ɔ , fífá ɖò mǐ kpo mawu kpo tɛntin , gbɔn aklunɔ mǐtɔn jezu klisu sín nǔwiwa lɛ gblamɛ . nùɖiɖi mǐtɔn zɔ́n bɔ mǐ kpéwú , bo mɔ fɛ́nú e mawu na mǐ ɔ yí gbɔn jezu jí ; fɛ́nú enɛ wɛ zɔ́n bɔ mǐ lidǒ dìn . ” ( hlɔ ."
"5 : 1 , 2 ) nyɔna jiwǔ ɖé wɛ nyí enɛ à cé ?"
fɛ́nú mawu tɔn sín xlɛ̌ ɖé lɛ : è jɔwu mǐ bɔ mǐ sè wɛnɖagbe ɔ ( kpɔ́n akpáxwé 11gɔ́ ɔ )
11 è sɔ́ mǐ dó huzu hwɛjijɔnɔ .
mǐ bǐ wɛ è jì kpo nǔagɔwiwa kpo .
"amɔ̌ , gbeyiɖɔ daniyɛli ɖɔ ɖ’ayǐ ɖɔ ɖò azǎn gudogudo tɔn lɛ mɛ ɔ , “ mɛ e ɖó nukúnnúmɔjɛnǔmɛ lɛ é , ” é wɛ nyí ɖɔ mɛ yí ami dó ɖè e kpò lɛ é , ‘ na nɔ hɛn mɛ gègě wá nǔjlɔjlɔwiwa kɔn . ’"
( xà daniyɛli 12 : 3 ɖò traduction du monde nouveau mɛ . )
"gbɔn mawuxóɖiɖɔzɔ́ kpo mɛkplɔnkplɔnzɔ́ yetɔn kpo gblamɛ ɔ , ye hɛn “ lɛngbɔ̌ ɖevo lɛ ” livi mɔkpan wá ninɔmɛ nǔjlɔjlɔwiwa tɔn mɛ ɖò jehovah nukúnmɛ ."
"( jaan 10 : 16 ) é ɖò mɔ̌ có , fɛ́nú jehovah tɔn kɛɖɛ wɛ nyí tɔn bɔ nǔ dó nyí mɔ̌ ."
"pɔlu tinmɛ ɖɔ : “ mawu ɔ , ɖò xomɛnyínyɔ́ [ alǒ fɛ́nú ] tɔn mɛ ɔ , é sɔ́ ye mɛ e ɖi nǔ nú klisu jezu lɛ bǐ dó huzu hwɛjijɔnɔ na vɔ̌nu ɖò nukún tɔn mɛ gbɔn klisu jezu e nɔ ɖè ye sín hwɛ mɛ ɔ jí . ” — hlɔ . 3 : 23 , 24 ."
nɛ̌ ɖɛxixo ka cá kàn xá fɛ́nú mawu tɔn gbɔn ?
12 mǐ nɔ sɛkpɔ axɔsuzinkpo mawu tɔn gbɔn ɖɛxixo gblamɛ .
"gbɔn fɛ́nú jehovah tɔn gblamɛ ɔ , é hun ali nú mǐ bɔ mǐ nɔ sɛkpɔ axɔsuzinkpo tɔn jixwé tɔn ɔ gbɔn ɖɛxixo gblamɛ ."
pɔlu tlɛ ylɔ axɔsuzinkpo jehovah tɔn ɖɔ “ fí e fɛ́nú ɖè ɔ ” lobo byɔ mǐ ɖɔ mǐ ni sɛkpɔ “ kpodo jiɖiɖe kpan . ”
( ebl .
"4 : 16a ) jehovah ko jɔwu enɛ ɔ mǐ gbɔn vǐ tɔn gblamɛ , bɔ “ bǔ e mǐ ɖè xá klisu é kpo nùɖiɖi e mǐ ɖó n’i é kpo zɔ́n bɔ mǐ gla bo sɛkpɔ ɛ kpo jiɖiɖe ɖaxó ɖé kpo . ” ( efɛ ."
"3 : 12 ) nugbǒ ɔ , fɛ́nú jehovah tɔn sín xlɛ̌ ɖagbeɖagbe ɖokpo wɛ ɖɛxixo bo sɛkpɔ ɛ kpo jiɖiɖe kpo nyí ."
mǐ nɔ mɔ alɔdo ɖò hwetɔnnu ( kpɔ́n akpáxwé 13gɔ́ ɔ )
13 mǐ nɔ mɔ alɔdo ɖò hwetɔnnu .
"pɔlu dó wusyɛn lanmɛ nú mǐ ɖɔ mǐ ni nɔ xoɖɛ bo sɛkpɔ jehovah faà , bonu ‘ é na sɔ́ hwɛ kɛ mǐ bɔ mǐ na mɔ fɛ́nú , bonu é na d’alɔ mǐ ɖò nǔ e hudo mǐ lɛ mɛ , ɖò hwetɔnnu . ’"
"mǐ jɛxa ǎ có , hwɛhwɛ ɔ , é nɔ sɔ ylɔ̌ mǐtɔn gbɔn klisanwun hàtɔ́ lɛ gblamɛ , bonu mǐ na dó sixu “ ɖɔ kpodo jiɖiɖe kpo ɖɔ aklunɔ wɛ nyí mɛ e nɔ d’alɔ mǐ é . un na ɖi xɛsi nú nùɖé ǎ ."
etɛ mɛɖé ka sixu wà nú mì . ” — ebl . 13 : 6 .
ðagbe tɛ fɛ́nú jehovah tɔn ka nɔ wà nú ayi mǐtɔn ?
14 mǐ nɔ mɔ gbɔdónúmɛ .
"( ðɛh . 51 : 19 ) pɔlu wlan sɛ́dó klisanwun tɛsaloniki tɔn e ɖò yadonumɛ ɖí xwi xá wɛ lɛ é ɖɔ : “ aklunɔ mǐtɔn jezu klisu ɖesunɔ kpodo mawu tɔ́ mǐtɔn e yí wǎn nú mǐ ɔ kpo , ni bló bonu mi ni kpan akɔ́n titewungbe ; ni na hlɔnhlɔn mi . ” ( 2 tɛ ."
"2 : 16 , 17 ) tuùn e mǐ tuùn ɖɔ jehovah yí wǎn nú mǐ bo nɔ kpé nukún dó mǐ wu , ɖó xomɛnyínyɔ́ tɔn e túnflá é wutu é dó gbɔ nú mǐ tawun ."
nukúnɖiɖo tɛ sín ali fɛ́nú mawu tɔn ka hun nú mǐ ?
15 mǐ ɖó nukúnɖiɖo gbɛ̀ mavɔmavɔ tɔn .
"ðó mǐ nyí hwɛhutɔ́ wutu ɔ , nukúnɖiɖo ɖě ɖè nú mǐ ǎ ."
"( xà ðɛhan 49 : 8 , 9 ) amɔ̌ , jehovah na mǐ nukúnɖiɖo jiwǔ ɖé ."
"jezu d’akpá nú ahwanvu tɔn lɛ ɖɔ : “ nǔ e tɔ́ ce jló ɔ wɛ nyí ɖɔ mɛ e mɔ vǐ ɔ , bo ɖi nǔ n’i lɛ ni mɔ gbɛ̀ mavɔmavɔ . ”"
"( jaan 6 : 40 ) nugbǒ ɔ , nùnina ɖé wɛ nukúnɖiɖo gbɛ̀ mavɔmavɔ tɔn ɔ nyí , bo nyí fɛ́nú mawu tɔn sín xlɛ̌ jiwǔ ɖé ."
"nǔ enɛ sù pɔlu nukúnmɛ kaka , b’ɛ ɖɔ : “ mawu ɖè fɛ́nú tɔn e jí hwlɛngán gbɛtɔ́ lɛ bǐ tɔn jinjɔn ɔ xlɛ́ . ” — ti . 2 : 11 ."
ma sɔ́ fɛ́nú mawu tɔn dó d’ayihun na ó
nɛ̌ klisanwun dòhwenu tɔn ɖé lɛ ka sɔ́ fɛ́nú mawu tɔn dó d’ayihun na gbɔn ?
"16 fɛ́nú jehovah tɔn hɛn nyɔna gègě wá nú mǐ có , mǐ ɖó na gla kaka bo lin gbeɖé ɖɔ é nɔ myɔ nukún dó walɔ lɛ bǐ ǎ ."
mɛɖé lɛ ɖò klisanwun dòhwenu tɔn lɛ mɛ bo tɛnkpɔn bo ‘ sɔ́ fɛ́nú mawu tɔn dó ɖó hwɛjijɔ na bo jó yeɖée dó nú walɔ gblègblé ta syɛnsyɛn tɔn lɛ . ’ ( ju .
"4 , nwt ) é cí ɖɔ klisanwun gbejimanɔtɔ́ enɛ lɛ lin ɖɔ emi hɛn ɔ , emi na nɔ hu hwɛ bɔ jehovah na nɔ sɔ́ kɛ emi ."
ee lɛ́ nyla hú mɔ̌ é wɛ nyí ɖɔ ye tɛnkpɔn bo na dɔn nɔví lɛ nú ye na xò kpóɖó nú ye ɖò ali gblègblé e ye mlɛ́ lɛ é jí .
"kaka jɛ égbé ɔ , mɛɖebǔ e nɔ bló mɔ̌ é “ zun [ gbigbɔ ] nùblawukúnúmɛtɔ́ ɔ . ” — ebl . 10 : 29 ."
wě titewungbe tɛ piyɛ́ɛ ka ɖè xá mɛ ?
"17 égbé ɔ , satáan ko flú klisanwun ɖé lɛ bɔ ye nɔ lin ɖɔ mɛ jí , ɖó mawu nɔ kú nǔblawu nú mɛ wutu ɔ , emi hɛn ɔ emi na nɔ hu hwɛ bɔ bǎ tí kún na xò emi ó ."
"amɔ̌ , jehovah ɖò gbesisɔmɛ bo na sɔ́ hwɛ kɛ hwɛhutɔ́ e lɛkɔ lɛ é có , é ba ɖɔ mǐ ni nɔ li za xá jlǒ hwɛhuhu tɔn mǐtɔn lɛ ."
"é sɔ́ d’ayi mɛ nú piyɛ́ɛ b’ɛ wlan ɖɔ : “ nɔví ce vívɛ́ná lɛ mi , midɛɛ lɛ ɔ , è ko ɖɔ xó enɛ lɛ ɖ’ayǐ nú mi dìn . hǔn , mi bo cɔ́ miɖée , bo ma jó miɖée nú nùwanyido gbɛtɔ́ nyanya lɛ tɔn ni dɔn mi bú ó ; mi ma ka lɛ́ gɔn acéjí e mi ɖè ɔ nɔ ó ."
"loɔ , mi ni ɖò jezu klisu e nyí aklunɔ mǐtɔn , bo nyí mɛhwlɛngantɔ́ mǐtɔn ɔ tuùn d’eji wɛ , bo ɖò fɛ́nú tɔn tuùn d’eji wɛ . ” — 2 pi . 3 : 17 , 18 ."
fɛ́nú mawu tɔn lɛ́ byɔ azɔ̌ ðò mǐ sí ?
18 .
azɔ̌ tɛ lɛ fɛ́nú jehovah tɔn ka nɔ byɔ ɖò mǐ sí ?
"18 ðó xomɛnyínyɔ́ jehovah tɔn sù nukún mǐtɔn mɛ wutu ɔ , mǐ ɖu nùɖé xɔ dó é kpo nɔzo mǐtɔn lɛ kpo , é wɛ nyí ɖɔ mǐ ɖó na zán nùnina mǐtɔn lɛ dó kpa susu nú mawu bo lɛ́ zán dó wà ɖagbe nú nɔzo mǐtɔn lɛ ."
ðò ali tɛ lɛ nu ?
"enyi mɛɖé ɖó nùnina e na wà mawuzɔ́ ɔ hǔn , é ni wà . mɛ e ɖó nùnina e na kplɔ́n nǔ mɛ ɔ , ni kplɔ́n nǔ mɛ . mɛ e ɖó nùnina e nɔ na akɔnkpinkpan mɛ ɔ ɖó na na akɔnkpinkpan mɛ . . . . [ mɛ e nɔ kú nǔblawu nú mɛ é ɔ , nwt ] ni nɔ bló kpodo xomɛhunhun kpo . ” ( hlɔ ."
"12 : 6 - 8 ) fɛ́nú e jehovah na mǐ é zɔ́n bɔ dandan mɛ ɔ , mǐ ɖó na nɔ hɛn alɔnu mǐtɔn ján ɖò sinsɛnzɔ́ klisanwun tɔn ɔ mɛ , bo na nɔ kplɔ́n biblu mɛ ɖevo lɛ , bo na nɔ dó wusyɛn lanmɛ nú klisanwun hàtɔ́ mǐtɔn lɛ , lobo na nɔ sɔ́ hwɛ kɛ mɛɖebǔ e na jɛ dò nú mǐ é ."
19 .
"19 wanyiyi e mawu ɖó nú mǐ é túnflá , enɛ wu ɔ , mǐ ɖó na wà nǔ e wu mǐ kpé lɛ é bǐ bo na “ jla wɛnɖagbe e ɖɔ xó dó fɛ́nú mawu tɔn wu é ” lobo jla “ yì fó . ” ( mɛ ."
20 : 24 ) mǐ na gbéjé azɔ̌ enɛ kpɔ́n tɛnwin lɛnwin ɖò xota e bɔ d’ewu é mɛ .
‘ jla wɛnɖagbe e ɖɔ xó dó fɛ́nú mawu tɔn wu é yì fó . ’ — mɛ .
20 : 24 .
"han lɛ : 101 , 84"
etɛ fɛ́nú jehovah tɔn ka ɖó na sísɛ́ mǐ bɔ mǐ na wà ?
nɛ̌ “ axɔsuɖuɖu mawu tɔn sín wɛnɖagbe ” ka tɛɖɛ̌ fɛ́nú mawu tɔn jí gbɔn ?
nɛ̌ mɛsɛ́dó pɔlu ka xlɛ́ ɖɔ fɛ́nú mawu tɔn sù nukún emitɔn mɛ gbɔn ?
mɛsɛ́dó pɔlu ɖɔ nyì wɛn ɖɔ : “ nyɔna e [ mawu ] kɔn dó jǐ ce ɔ nyí nǔ yayǎ ǎ . ”
"2 hwenu e pɔlu sɛkpɔ gbɛ̀ tɔn sín vivɔnu é ɔ , é wlan sɛ́dó azɔ̌gbɛ́ tɔn timɔtée ɖɔ : “ un dokú nú aklunɔ mǐtɔn klisu jezu e na hlɔnhlɔn mì , nú ma dó wà azɔ̌ ce na é ."
"un dokú n’i , ɖó é mɔ ɖɔ un nyí mɛ bɔ è na ɖeji dó wǔ ce , un dokú n’i , ɖó é sɔ́ mì bonu ma wà azɔ̌ n’i . ” ( 1 tim . 1 : 12 - 14 ) azɔ̌ tɛ ka nyí azɔ̌ enɛ ?"
"pɔlu ɖɔ nǔ e ɖò azɔ̌ enɛ mɛ é nú mɛxo agun tɔn efɛzi tɔn lɛ , bo ɖɔ : “ gbɛ̀ nyɛ tɔn ɔ wɛ nyí nùɖé nú mì ǎ ; ee ɖò taji ɔ wɛ nyí ɖɔ ma ko sixu dó wezun e ɖò afɔ ce nu ɔ yì fó , bo wà azɔ̌ e aklunɔ jezu sɔ́ dó así nú mì ɔ yì fó ; é wɛ nyí ɖɔ ma jla wɛnɖagbe e ɖɔ xó dó fɛ́nú mawu tɔn wu é . ” — mɛ . 20 : 24 ."
sinsɛnzɔ́ taji tɛ è ka sɔ́ dó alɔ mɛ nú pɔlu ?
( kpɔ́n ɖiɖe e ɖò bǐbɛ̌mɛ é . )
3 “ wɛnɖagbe ” tɛ pɔlu ka jla b’ɛ tɛɖɛ̌ fɛ́nú jehovah tɔn jí ?
"é ɖɔ nú klisanwun efɛzi tɔn lɛ ɖɔ : “ azɔ̌ e mawu zɔ́n mì ɖò xomɛnyínyɔ́ [ alǒ fɛ́nú ] tɔn mɛ ɖɔ ma wà nú mi ɔ , un ɖi ɖɔ mi na ko sè . ”"
"( efɛ . 3 : 1 , 2 ) è zɔ́n azɔ̌ pɔlu ɖɔ é ni jla wɛnɖagbe ɔ mɛ e ma nyí jwifu ǎ lɛ é , bonu ye lɔmɔ̌ na dó sixu gɔ́ nú mɛ e è ylɔ bɔ ye na nɔ axɔsuɖuto mɛsiya ɔ tɔn sín acɛkpikpa mɛ kpo klisu kpo lɛ é ."
( xà efɛzinu lɛ 3 : 5 - 8 . )
"lee pɔlu ɖókan dó azɔ̌ tɔn wu gbɔn é nyí kpɔ́ndéwú titewungbe ɖé nú klisanwun égbé tɔn lɛ , bo xlɛ́ ɖɔ fɛ́nú mawu tɔn e è kɔn dó jǐ tɔn é kún nyí “ nǔ yayǎ ” ó ."
fɛ́nú mawu tɔn ka nɔ sɔ́ akpàkpà we à ?
"4 ðò dìn e mǐ ko sɛkpɔ gbɛvivɔ ɔ é ɔ , è zɔ́n togun jehovah tɔn ɖɔ é ni jla “ axɔsuɖuɖu mawu tɔn sín wɛnɖagbe gbɔn gbɛ̀ ɔ bǐ mɛ , bonu é na nyí kúnnuɖiɖe nú gbɛtɔ́ lɛ bǐ . ”"
"( mat . 24 : 14 ) wɛn e jla wɛ mǐ ɖè é lɛ́vɔ nyí “ wɛnɖagbe e ɖɔ xó dó fɛ́nú mawu tɔn wu é , ” ɖó nyɔna e ɖó nukún wɛ mǐ ɖè bo na mɔ ɖò axɔsuɖuto ɔ glɔ lɛ é bǐ wɛ na sín fɛ́nú jehovah tɔn wu gbɔn klisu gblamɛ . ( efɛ ."
"1 : 3 ) ðokpo ɖokpo mǐtɔn ka nɔ xwedó kpɔ́ndéwú pɔlu tɔn bo nɔ ɖexlɛ́ ɖɔ fɛ́nú jehovah tɔn sù nukún mǐtɔn mɛ , gbɔn alɔɖiɖo ɖò sinsɛnzɔ́ ɔ mɛ kpo kanɖodonǔwu kpo gblamɛ à ? — xà hlɔmanu lɛ 1 : 14 - 16 ."
"5 ðò xota e wá yì é mɛ ɔ , mǐ kplɔ́n lee mǐ nyí hwɛhutɔ́ cobo ka ɖu fɛ́nú jehovah tɔn sín lè gbɔn é ɖò ali gègě nu ."
"enɛ wu wɛ mǐ ɖu axɔ dó mɛ lɛ bǐ , bo na wà nǔ e wu mǐ kpé é bǐ bonu ye ni mɔ nukúnnú jɛ lee jehovah ɖò wanyiyi tɔn ɖexlɛ́ gbɔn wɛ é , kpo lee é sixu hɛn lè wá nú ye mɛ ɖokpo ɖokpo gbɔn é kpo wu ."
fɛ́nú mawu tɔn tɛ lɛ mɔ̌ mǐ ka ɖó na d’alɔ mɛ ɖevo lɛ b’ɛ na xɔ akwɛ ɖò nukún yetɔn mɛ ?
jla vɔsisa gbɛxɔnumɛ tɔn ɔ sín wɛnðagbe
"hwenu e mǐ ɖò gbɛxixɔ ɔ tinmɛ nú mɛ ɖevo lɛ wɛ é ɔ , nɛ̌ mǐ ka nɔ jla wɛnɖagbe fɛ́nú mawu tɔn tɔn gbɔn ?"
"6 ðò gbɛ̀ elɔ e mɛ lɛ nɔ dovɛ̌ nú nǔ bǐ ɖè é mɛ ɔ , hwɛhuhu sɔ́ nɔ nyí winnyanú ɖé ǎ , kaka bɔ mɛ gègě sɔ́ tuùn ɖɔ emi ɖó hudo hwlɛngán tɔn ǎ ."
"hwe ɖokpo ɔ nu ɔ , mɛ gègě nɔ ɖò mimɔ wɛ ɖɔ vɛ̌donúnǔ sín gbɛ̀ zinzan kún nɔ hɛn awǎjijɛ jɔ awǎjijɛ wá nú mɛ ó ."
"kúnnuɖetɔ́ jehovah tɔn lɛ wɛ mɛ gègě ɖɔ xó xá , cobo wá mɔ nukúnnú jɛ nǔ e hwɛhuhu nyí é , lee é nɔ wà nǔ dó mǐ wu gbɔn é , kpo nǔ e mǐ ɖó na wà bɔ è na ɖè mǐ sín kannumɔgbenu hwɛhuhu tɔn é kpo wu ."
"ayijlɔjlɔnɔ lɛ sín agbɔ̌n nɔ jɛ dò hwenu e ye sè ɖɔ wanyiyi kpo fɛ́nú jehovah tɔn kpo sísɛ́ ɛ , b’ɛ sɛ́ vǐ tɔn dó ayikúngban jí bonu é wá xɔ gbɛ̀ nú mǐ ɖò hwɛhuhu kpo kú e é nɔ jì é kpo sí é . — 1 jaan 4 : 9 , 10 ."
"7 pɔlu wlan dó vǐ vívɛ́ná jehovah tɔn wu ɖɔ : “ mawu ɖè mǐ sín nǔ nyanya mɛ , bo sɔ́ hwɛ mǐtɔn lɛ kɛ mǐ gbɔn jezu klisu sín hun gblamɛ . lee é ɖè xomɛnyínyɔ́ [ ‘ fɛ́nú , ’ nwt ] tɔn ma ɖó jlɛ̌ ɔ xlɛ́ mǐ gbɔn é nɛ . ” ( efɛ ."
"1 : 7 ) vɔsisa gbɛxɔnumɛ tɔn klisu tɔn wɛ ɖè wanyiyi e mawu ɖó nú mǐ é xlɛ́ hugǎn , bo lɛ́vɔ ɖè dɔkun e ɖò fɛ́nú tɔn mɛ é xlɛ́ ."
"mɔ e mǐ mɔ ɖɔ enyi mǐ ɖi nǔ nú hun jezu tɔn e kɔn nyì ayǐ é ɔ , è na sɔ́ hwɛ mǐtɔn lɛ kɛ mǐ bɔ ayixa mǐtɔn na mɛ́ é dó gbɔ nú mǐ tawun !"
( ebl . 9 : 14 ) wɛnɖagbe ɖé wɛ bɔ è ɖó na má xá mɛ ɖevo lɛ dandan .
d’alɔ mɛ lɛ bonu ye ni zun xɔ́ntɔn xá mawu
8 .
8 azɔ̌ mǐtɔn wɛ é nyí ɖɔ mǐ ni bló bonu nɔzo mǐtɔn lɛ ni tuùn ɖɔ emi hɛn ɔ emi na zun xɔ́ntɔn vívɛ́ xá gbɛɖotɔ́ emitɔn .
"cobonu gbɛtɔ́ lɛ na wá ɖi nǔ nú vɔsisa gbɛxɔnumɛ tɔn jezu tɔn ɔ , kɛntɔ́ wɛ mawu nɔ kpɔ́n ye dó mɔ ."
( jaan 3 : 36 ) awǎjijɛ sín nǔ wɛ é nyí ɖɔ vɔsisa klisu tɔn zɔ́n bɔ è hɛn ɔ è na dóhwɛ gbɔ xá mawu .
"pɔlu ɖɔ jí : “ ð’ayǐ ɔ , mi lɔmɔ̌ mi lín dó mawu ; kɛntɔ́ tɔn wɛ mi nyí ɖ’ayǐ , ɖó nǔ nyanya e mi nɔ lin , bo nɔ wà lɛ bǐ wu . amɔ̌ dìn ɔ , vǐ tɔn huzu gbɛtɔ́ lobo kú , bɔ é bló bɔ mǐ dóhwɛ gbɔ xá ɛ gbɔn vǐ tɔn sín kú gblamɛ . ” — kolo . 1 : 21 , 22 ."
"9 , 10 . ( a ) azɔ̌ tɛ klisu ka ɖè nú nɔví tɔn yí ami dó ɖè lɛ ? ( b ) nɛ̌ “ lɛngbɔ̌ ɖevo lɛ ” ka ɖò alɔ dó nɔví yetɔn yí ami dó ɖè lɛ wɛ gbɔn ?"
9 klisu na nǔ e pɔlu ylɔ ɖɔ “ hwɛdogbɔ sín azɔ̌ ” é nɔví tɔn yí ami dó ɖè e ɖò ayikúngban jí lɛ é .
"hwenu e pɔlu ɖò enɛ tinmɛ wɛ é ɔ , é wlan sɛ́dó klisanwun xwè kanweko nukɔntɔn ɔ tɔn lɛ ɖɔ : “ mawu e dóhwɛ gbɔ xá mǐ gbɔn klisu jí ɔ sín azɔ̌ wɛ nyí nǔ enɛ lɛ bǐ ; é wɛ zé azɔ̌ dó así nú mǐ , bɔ mǐ na dɔn mɛ ɖevo lɛ wá , bɔ é na dóhwɛ gbɔ xá ye . ðó mawu ko ɖò azɔ̌ wà wɛ gbɔn klisu jí , bo na dóhwɛ gbɔ xá gbɛtɔ́ lɛ bǐ ; é kpɔ́n dó nùwanyido yetɔn lɛ wu ǎ ."
"hǔn , klisu nu ɖɔ xó dó wɛ mǐ ɖè , è ka na ɖɔ nugbǒ ɔ , mawu ɖesu wɛ ɖò mi ylɔ wɛ gbɔn mǐ jí : mǐ ɖò vo sà nú mi wɛ , ɖò klisu sín nyikɔ mɛ ɖɔ mi ni yí gbè bo dóhwɛ gbɔ xá mawu . ” — 2 kɔ . 5 : 18 - 20 ."
10 “ lɛngbɔ̌ ɖevo lɛ ” nɔ mɔ ɖɔ wǔ wɛ è jɔ emi bonu emi na d’alɔ nɔví yí ami dó ɖè emitɔn lɛ ɖò sinsɛnzɔ́ enɛ mɛ .
"( jaan 10 : 16 ) ði ɖɛ̌mɛnu klisu tɔn lɛ ɖɔhun ɔ , ye wɛ ɖò azɔ̌ nugbǒ biblu tɔn kpinkplɔn mɛ lɛ kpo alɔdido ye bonu ye na ɖó kancica ɖagbe ɖé xá jehovah kpo tɔn sín akpáxwé ɖaxó hugǎn ɔ wà wɛ ."
wɛnɖagbe e ɖɔ xó dó fɛ́nú mawu tɔn wu é jijla sín akpáxwé taji ɖokpo wɛ nyí enɛ .
jla wɛnðagbe ɔ ðɔ mawu nɔ sè ðɛ lɛ
"11 mɛ gègě nɔ xoɖɛ ɖó é nɔ wà ɖagbe nú ye wutu , amɔ̌ , ye ka nɔ ɖi nǔ ɖɔ mawu nɔ sè ɖɛ emitɔn lɛ ǎ ."
"hwɛ e un hu lɛ hugǎn mì . amɔ̌ , hwɛ ɔ , a na súnsún hwɛ sín kɔ nú mì . ” — ðɛh . 65 : 3 , 4 ."
"12 jezu ɖɔ nú ahwanvu tɔn lɛ ɖɔ : “ enyi mi ylɔ nyikɔ ce , bo byɔ nǔ ɖebǔ ɔ , un na bló nú mi . ”"
( jaan 14 : 14 ) é ɖò wɛn ɖɔ “ nǔ ɖebǔ ” ɔ sín tinmɛ wɛ nyí nǔ ɖebǔ e sɔgbe xá jlǒ jehovah tɔn é .
"jaan na mǐ ganjɛwu ɖɔ : “ mǐ ɖǒ ganjɛwu kpíkpé ɖò mawu nukɔn ɖɔ mǐ byɔ nǔ ɖebǔ nú é sɔgbe xá jlǒ tɔn ɔ , é nɔ ɖótó mǐ . ” ( 1 jaan 5 : 14 ) é nyɔ́ tawun ɖɔ mǐ ni kplɔ́n mɛ lɛ ɖɔ ɖɛxixo kún nyí nǔ e nɔ xò hwìhwɛ́ ayi mɛtɔn é ɖé kpowun ó , amɔ̌ , ɖɔ “ axɔsuzinkpo mawu tɔn , fí e fɛ́nú ɖè ɔ ” sisɛkpɔ sín wlɛnwín titewungbe ɖé wɛ !"
"( ebl . 4 : 16 ) enyi mǐ nɔ kplɔ́n mɛ lɛ ɖɔ ye ni nɔ xoɖɛ lee é jɛxa gbɔn é , sɛ́dó mɛ e jɛxa é , dó nǔ e sɔgbe lɛ é jí ɔ , mǐ nɔ d’alɔ ye bɔ ye nɔ sɛkpɔ jehovah bo nɔ mɔ alɔdo ɖò adǎngbomɛ lɛ hwenu . — ðɛh ."
4 : 2 ; 145 : 18 . fɛ́nú ðò gbɛ̀ yɔyɔ̌ ɔ mɛ
"13 , 14 . ( a ) wǔjɔmɛ jiwǔ tɛ ka ɖò te kpɔ́n mɛ yí ami dó ɖè lɛ ɖò sɔgudo ? ( b ) azɔ̌ jiwǔ tɛ mɛ yí ami dó ɖè lɛ ka na wà nú gbɛtɔ́ lɛ ?"
13 fɛ́nú jehovah tɔn na nɔte ɖò vivɔnu gbɛ̀ nyanya elɔ tɔn ǎ .
"pɔlu ɖɔ xó dó wǔ e mawu jɔ mɛ 144 000 e è ylɔ bɔ ye na kp’acɛ xá klisu ɖò axɔsuɖuto jixwé tɔn mɛ é wu , bo wlan ɖɔ : “ xomɛnyínyɔ́ mawu tɔn d’agba , bɔ lee é ɖó wanyiyi nú mǐ sɔ́ é zɔ́n , bɔ hwenu e mǐ kpó ɖò mɛkúkú ɖɔhun cí wɛ ɖò nukɔn tɔn , ɖó hwɛ mǐtɔn lɛ wu ɔ , é bló bɔ mǐ lɛ wá gbɛ̀ kpodo klisu kpo . fɛ́nú mawu tɔn mɛ wɛ mi mɔ hwlɛngán ɖè ."
"ðò bǔ e mǐ ɖè xá klisu jezu ɔ mɛ ɔ , mawu fɔ́n mǐ kpo é kpo wá gbɛ̀ , bonu mǐ na ɖu axɔsu xá ɛ ɖò gbɛ̀ e mǐ ma ɖò mimɔ wɛ ǎ é mɛ . é bló mɔ̌ , bonu ayǐ e na wá hɔ́n ɖò sɔgudo lɛ ɔ , é na ɖè dɔkun maɖókpodó e ɖò fɛ́nú tɔn mɛ ɔ xlɛ́ mǐ , gbɔn xomɛnyínyɔ́ e é ɖó dó mǐ wu gbɔn klisu jezu jí é mɛ . ” — efɛ . 2 : 4 - 7 ."
"14 é na vɛwǔ ɖɔ è ni dó nukún nǔ e jehovah sɔ́ ɖ’ayǐ nú klisanwun yí ami dó ɖè lɛ , bɔ ye na mɔ hwenu e ye na jinjɔn ayǐ ɖò axɔsuzinkpo lɛ jí , bo na kp’acɛ xá klisu ɖò jixwé é mɛ kpɔ́n ."
"ye wɛ na nyí “ jeluzalɛmu yɔyɔ̌ , ” klisu sín yawo ɔ ."
"( nǔɖe . 3 : 12 ; 17 : 14 ; 21 : 2 , 9 , 10 ) ye na “ gbɔ azɔn nú tò lɛ ” xá klisu , bo na xlɛ́ ali gbɛtɔ́ lɛ yì nǔ e na ɖè agban hwɛhuhu kpo kú kpo tɔn sín kɔ nú ye é kɔn , lobo na bló bɔ ye na huzu mɛ maɖóblɔ̌ . — xà nǔɖexlɛ́mɛ 22 : 1 , 2 , 17 ."
"15 ðò efɛzinu lɛ 2 : 7 mɛ ɔ , mǐ xà ɖɔ mawu na ɖè fɛ́nú tɔn xlɛ́ ɖò “ ayǐ e na wá hɔ́n ɖò sɔgudo lɛ ɔ ” mɛ ."
gbɛ̀ yɔyɔ̌ jehovah tɔn ayikúngban jí tɔn ɔ na ɖekúnnu nú “ dɔkun maɖókpodó e ɖò fɛ́nú tɔn mɛ ɔ . ”
"( luk . 18 : 29 , 30 ) ali ɖaxó e nu jehovah na ɖè xomɛnyínyɔ́ tɔn xlɛ́ ɖò ayikúngban jí ɖè é ɖokpo wɛ nyí gbɛtɔ́ lɛ e é na fɔ́n sín yɔdo mɛ é ."
"( jɔb . 14 : 13 - 15 ; jaan 5 : 28 , 29 ) è na fɔ́n sunnu kpo nyɔnu kpo gbejinɔtɔ́ hwexónu tɔn ɖěɖee kú jɛ nukɔn nú vɔsisa klisu tɔn é , gɔ́ nú “ lɛngbɔ̌ ɖevo ” e kú ɖò azǎn gudogudo tɔn lɛ mɛ é wá gbɛ̀ , bonu ye na kpó ɖò jehovah sɛ̀n wɛ ."
16 è na fɔ́n gbɛtɔ́ livi mɔkpan ɖěɖee ma tuùn mawu ǎ bo kú lɛ é lɔmɔ̌ sín kú .
è na hun ali nú ye bonu ye na hwíhwɛ́ yeɖée dó nǔbǐwukpétɔ́ e jehovah nyí é glɔ .
"20 : 12 , 13 , nwt ) é ɖò wɛn ɖɔ , è na byɔ ɖò mɛ enɛ lɛ e è na fɔ́n é sí ɖɔ ye ni kplɔ́n lee ye na zán nugbodòdó biblu tɔn lɛ gbɔn é ."
"gɔ́ na ɔ , ye ɖó na xwedó alixlɛ́mɛ yɔyɔ̌ ɖěɖee è na ɖexlɛ́ ɖò “ wema mlámlá lɛ ” mɛ bɔ ye na nyí nǔ ɖěɖee jehovah byɔ ɖò mɛ sí cobɔ è na nɔ gbɛ̀ yɔyɔ̌ ɔ mɛ é ."
kpò ðò wɛnðagbe ɔ jla wɛ
"17 ee vivɔnu ɔ ɖò sisɛkpɔ wɛ é ɔ , azɔ̌ mǐtɔn wɛ nyí ɖɔ mǐ ni jla wɛnɖagbe axɔsuɖuto ɔ tɔn , bɔ é ɖò taji dìn hú hwenu ɖebǔ !"
( mak . 13 : 10 ) é ɖò wɛn ɖɔ wɛnɖagbe ɔ nɔ tɛɖɛ̌ fɛ́nú jehovah tɔn jí .
mǐ ɖó na hɛn enɛ dó ayi mɛ hwenu e mǐ ɖò mawuxóɖiɖɔzɔ́ mǐtɔn wà wɛ é .
nǔ e mǐ nɔ nya hwenu e mǐ ɖò mawuxó ɖɔ wɛ é wɛ nyí ɖɔ mǐ na kpa susu nú jehovah .
"bo na dó sixu wà mɔ̌ ɔ , mǐ na nɔ ɖexlɛ́ mɛ lɛ ɖɔ nyɔna gbɛ̀ yɔyɔ̌ ɔ tɔn e sín akpá jehovah dó lɛ é bǐ wɛ nyí xomɛnyínyɔ́ tɔn sín xlɛ̌ ."
nɔ w’azɔ̌ kpo kanɖodonǔwu kpo ‘ nǔjikpɔntɔ́ ɖagbe fɛ́nú e mawu na é tɔn ’ ɖɔhun . — 1 pi . 4 : 10 ( kpɔ́n akpáxwé 17 - 19 )
"18 , 19 ."
nɛ̌ mǐ ka nɔ sɔ́ fɛ́nú jehovah tɔn sù gbɔn ?
"18 hwenu e mǐ ɖò kúnnu ɖè nú mɛ ɖevo lɛ wɛ é ɔ , mǐ sixu tinmɛ ɖɔ ɖò acɛkpikpa klisu tɔn glɔ ɔ , gbɛtɔ́ lɛ na ɖu vɔsisa gbɛxɔnumɛ tɔn ɔ sín lè bǐ mlɛ́mlɛ́ , bɔ kpɛɖé kpɛɖé ɔ , ye na huzu mɛ maɖóblɔ̌ lɛ ."
8 : 21 ) xomɛnyínyɔ́ jiwǔ jehovah tɔn kɛɖɛ wɛ nyí tɔn bɔ nǔ na nyí mɔ̌ .
"19 è jɔwu mǐ bɔ mǐ na má akpá jiwǔ e ɖò nǔɖexlɛ́mɛ 21 : 4 , 5 mɛ é xá mɛ e na ɖótó lɛ é bǐ , é ɖɔ : “ [ mawu ] na súnsún ɖasin bǐ sín nukún yetɔn mɛ ; kú sɔ́ na tíìn ǎ , aluwɛ sɔ́ na tíìn ǎ , alěnina sɔ́ na tíìn ǎ , wuvɛ̌ mimɔ sɔ́ na tíìn ǎ ; nǔ xóxó lɛ ko bú . ”"
"bɔ jehovah e nyí mɛ bo jinjɔn axɔsuzinkpo ɔ jí é ɖɔ : “ dìn ɔ , un ɖò nǔ lɛ bǐ sɔ́ dó huzu nǔ yɔyɔ̌ wɛ . ”"
"é lɛ́vɔ ɖɔ : “ wlǎn , ɖó xó nugbǒ wɛ nyí xó enɛ lɛ , bo nyí xó e wu è na ɖeji dó lɛ . ”"
"enyi mǐ ɖókan dó wɛnɖagbe enɛ jijla mɛ ɖevo lɛ wu ɔ , mǐ nɔ sɔ́ fɛ́nú jehovah tɔn sù nugbǒ nugbǒ !"
ee è nɔ kplɔ́n ðò kplé jí é
juillet 2016 tɔn
xota nùkplɔnkplɔn tɔn lɛ nú : avivɔsun 29 – zǒsun 25 2016
république dominicaine
"nya ɖé wá gbɛ̀ agɔnkɛ́ ɖò xutó las terrenas tɔn , bɔ gbexosin - alijitɔ́ titewungbe ɖé zán biblu dó ɖò wɛnɖagbe ɔ jla ɛ wɛ"
37 536
69 892
120 103
"ba axɔsuɖuto ɔ , ni ma nyí nǔ lɛ ó"
"“ mi nú axɔsuɖuɖu mawu tɔn ni mya nukún nú mi ; enɛ ɔ , mawu na na nǔ enɛ lɛ bǐ mi d’eji . ” — luk . 12 : 31 ."
"han lɛ : 40 , 98"
"è nɔ ɖɔ ɖɔ nǔ kpɛɖé sín hudo wɛ gbɛtɔ́ nɔ ɖó , nǔ e ka nɔ jló gbɛtɔ́ é ɖó dogbó ǎ ."
é cí ɖɔ mɛ gègě kún tuùn vogbingbɔn e ɖò hudo agbaza tɔn lɛ kpo jlǒ agbaza tɔn lɛ kpo tɛntin é ó ɖɔhun .
vogbingbɔn tɛ ka ɖò ye mɛ ?
"“ hudo ” ɔ , nǔ e a ɖó na ɖó é wɛ , ɖó é kàn gbɛ̀ towe ."
"“ jlǒ ” ɔ , nǔ e a ba bo na ɖó é wɛ , b’ɛ ka ɖò dandan cobɔ a na nɔ gbɛ̀ ǎ ."
2 .
ðɔ nǔ e nɔ jló gbɛtɔ́ lɛ é ɖé lɛ .
"2 nǔ e nɔ jló gbɛtɔ́ lɛ é sixu gbɔn vo tawun dó yeɖée lɛ tɔn , ɖó fí e ye nɔ nɔ é wu ."
"ðò tò e ɖò yeɖée nyí wɛ lɛ é mɛ ɔ , mɛ gègě sixu jló kpowun bo na mɔ akwɛ bo xɔ alokan , zokɛkɛ , alǒ ayikúngban klewun ɖé ."
"ðò tò e ko nyí yeɖée lɛ é mɛ ɔ , nǔ e nɔ mya nukún é sixu nyí avɔgbá kpinkpɛn ɖé , xwé ɖaxó ɖé , alǒ mɔ̌to axivɛ́nú ɖé ."
"awovinú ɖé ka ɖò ninɔmɛ enɛ lɛ bǐ mɛ , é wɛ nyí ɖɔ , è sixu jɛ fɛ́ca nukúnkɛ́ndídó tɔn mɛ , bo na nɔ ɖò nǔ gègě ba d’eji wɛ kpowun , enyi mǐ ɖó hudo yetɔn kpo mǐ gbɔ kpo alǒ mǐ ɖó akwɛ yetɔn kpo mǐ gbɔ kpo ɔ nɛ ."
cɔ́ hwiðée dó fɛ́ca nukúnkɛ́ndídó tɔn wu
etɛ ka nɔ nyí nukúnkɛ́ndídó ?
3 etɛ ka nɔ nyí nukúnkɛ́ndídó ?
agbaza sín nǔ lɛ gbé nyinya bo jó dɔkun gbigbɔ tɔn lɛ dó wɛ .
"nukúnkɛ́ndídó nɔ jinjɔn nùjlomɛ lɛ , nǔ e nɔ mya nukún nú mɛ lɛ é , kpo nǔ e jí ayi mɛtɔn nɔ ɖè ɖò gbɛ̀ ɔ mɛ lɛ é kpo jí ."
é nɔ zɔ́n bɔ mǐ nɔ ba na ɖó nǔɖokan gègě .
mɛ e nyí nukúnkɛ́nnɔ é ɖé sixu nɔ ma ɖó akwɛ sukpɔ́ alǒ wà akwɛnú .
wamamɔnɔ lɛ lɔ tlɛ sixu jɛ fɛ́ca nukúnkɛ́ndídó tɔn mɛ bo dovɛ̌ nú axɔsuɖuto ɔ biba jɛ nukɔn . — ebl . 13 : 5 .
"4 satáan nɔ zán tito ajɔ̌wiwa tɔn gbɛ̀ ɔ tɔn , bo na dó dɔn mǐ bɔ mǐ na ɖi ɖɔ agbaza sín nǔ gègě ɖiɖó zɛ ee sín hudo mǐ ɖó dóó é wu ɖò dandan cobɔ mǐ na ɖu gbɛ̀ vivǐ ."
"( 1 jaan 2 : 15 - 17 , nwt ; bǐb . 3 : 6 ; nùx . 27 : 20 ) nǔ agbaza tɔn tɛnmɛ tɛnmɛ lɛ wɛ gbɛ̀ ɔ nɔ xwlé mɛ , bɛ́sín ɖagbeɖagbe lɛ jí kaka jɛ ee ma nyí nùɖewánu ǎ lɛ é jí , bɔ ɖé lɛ nɔ dɔn mɛ tawun ."
"é ka ko jɛ bɔ a xɔ nùɖé , ɖó a ɖó hudo tɔn wutu ǎ , loɔ , ɖó nukún towe mɔ ɖò ajɔ̌jlajla ɖé mɛ alǒ ɖò agban ɖé jí wutu kpɔ́n à ?"
a wá mɔ ɖò nukɔnmɛ ɖɔ a hɛn ɔ a na kpó ɖò gbɛ̀ nǔ enɛ mɛvo wɛ à ?
nǔ mɔhun e ma ɖò dandan ǎ lɛ é nɔ wlú gbɛzán mǐtɔn bo nɔ lɛ́ hwín mǐ ɖó dò kpowun wɛ .
"ye sixu nyí fɛ́ca nú mǐ bo ɖè ayi mǐtɔn sín aca e mǐ ɖó ɖò gbigbɔ lixo bo nɔ kplɔ́n biblu , sɔnǔ nú kplé lɛ bo yì ye , lobo nɔ lɛ́ ɖ’alɔ ɖò sinsɛnzɔ́ ɔ mɛ hwɛhwɛ é jí ."
"5 satáan jló ɖɔ mǐ ni nyí kannumɔ nú dɔkun , bo ma nyí nú jehovah ó ."
"( mat . 6 : 24 ) mɛ ɖěɖee nɔ zán hlɔnhlɔn yetɔn bǐ dó ɖò agbaza sín nǔ lɛ xokplé na wɛ é sín gbɛ̀ sɔ́ nɔ wá nyí nùjɔnǔ ɖé ǎ , ɖó é nɔ byɔ jlǒ cejɛnnabi tɔn , bɔ ye sɔ́ nɔ nyí nǔtí ɖò gbigbɔ lixo ǎ bo nɔ kpó nú aluwɛ kpo akpɔ̀ kpo kɛɖɛ ."
"( 1 tim . 6 : 9 , 10 ; nǔɖe . 3 : 17 ) é cí lee jezu tinmɛ gbɔn ɖò lǒ e é dó dó nǔkúndótɔ́ ɖé wu é mɛ é ɖɔhun ."
"enyi wɛn axɔsuɖuto ɔ tɔn jɛ ‘ wundonu ɔ , nukúnkɛ́n alɔkpa alɔkpa lɛ nɔ vunbla , bo nɔ hu xó ɔ dó ayi mɛ e sè lɛ é tɔn mɛ , bɔ é nɔ gɔn sínsɛ́n . ’ — mak . 4 : 14 , 18 , 19 ."
etɛ kpɔ́ndéwú baluki tɔn ka kplɔ́n mǐ ?
6 lin tamɛ kpɔ́n dó wěgbojinɔtɔ́ jelemíi tɔn baluki jí .
"hwenu e kún súsú dó nú jeluzalɛmu sín nǔɖɔɖ’ayǐ ɔ ɖò na jɛ wɛ é ɔ , baluki jɛ “ nukúnkɛ́n ” dó jí [ alǒ , “ ɖò nǔ ɖaxó lɛ ba wɛ , ” nwt ] , nǔ enɛ lɛ ka nɔ nɔ ayǐ sɔyi ǎ ."
"é ɖò mɔ̌ có , nǔ ɖokpo e é ɖó na ɖó nukún é wɛ nyí nǔ e sín akpá jehovah dó n’i é : “ un na hwlɛn gbɛ̀ towe gán ɖò awě enɛ lɛ bǐ mɛ . ”"
( jel . 45 : 1 - 5 ) é ɖò wɛn ɖɔ mawu kún na cyɔn alɔ nǔɖokan mɛɖebǔ tɔn jí ɖò toxo enɛ e na sú kún dó na wɛ è ɖè é mɛ ó .
"( jel . 20 : 5 ) ðó mǐ ko sɛkpɔ vivɔnu gbɛ̀ elɔ tɔn wutu ɔ , dìn wɛ mǐ na ɖò agbaza sín nǔ xokplé wɛ kpowun ǎ ."
"mǐ ɖó na ɖó nukún ɖɔ nǔɖokan mǐtɔn lɛ na xò ya ɖaxó ɔ zlɛ kpo mǐ kpo ǎ , enyi ye na bo vɛ́ nú mǐ alǒ xɔ akwɛ nú mǐ gbɔn ɖebǔ ɔ nɛ . — nùx . 11 : 4 ; mat . 24 : 21 , 22 ; luk . 12 : 15 ."
"7 jezu ɖè wě ɖagbe bǐ ɔ xá mǐ dó lee mǐ sixu kpé nukún dó dandannú gbɛmɛ tɔn mǐtɔn lɛ wu , bɔ ayi mǐtɔn ma ka na wá fɛ́ bɔ mǐ na jɛ nukúnkɛ́n dó jí , alǒ ɖó adohu adohu e ma ɖò dandan ǎ lɛ é nú mǐɖée ǎ gbɔn é wu ."
xóɖiɖɔ e é xwlé mɛ ɖò só jí é mɛ wɛ wěɖexámɛ enɛ ɖè .
( mat . 6 : 19 - 21 ) mi nú mǐ ni xà akpáxwé e ɖò matie 6 : 25 - 34 mɛ é bo lɛ́ gbéjé kpɔ́n .
"mɔ̌ biblo na zɔ́n bɔ mǐ na kudeji ɖɔ ‘ axɔsuɖuto ɔ wɛ ɖó na mya nukún nú mǐ , ’ enyi nǔ lɛ ǎ . — luk . 12 : 31 ."
jehovah nɔ kpé nukún dó hudo agbaza tɔn mǐtɔn lɛ wu
"8 , 9 . ( a ) etɛwu ado ma ka ɖó na hu mǐ dín dó nǔ e sín hudo mǐ ɖó lɛ é wu ǎ ? ( b ) etɛ jezu ka tuùn dó gbɛtɔ́ lɛ kpo hudo yetɔn lɛ kpo wu ?"
8 xà matie 6 : 25 .
jezu ɖɔ nú tóɖóétɔ́ lɛ ɖɔ “ ado ni ma hu [ ye ] dó nǔ e [ ye ] na ɖu ” é wu ó .
ado nɔ hu ye dó nǔ e ma ɖó na hu ado nú ye ǎ é wu .
"jezu ɖɔ ye ni ɖó mɔ̌ wiwa te , bɔ hwɛ tɔn ka jɔ ."
adohuhu dó nǔ e tlɛ sɔgbe é jí sixu gbà ayi dó nú mɛ bɔ ayi mɛtɔn sixu fɛ́ sín nǔ taji gbɛmɛ tɔn e gbigbɔ sín nǔ lɛ nyí é jí .
"ahwanvu jezu tɔn lɛ sín nǔ ɖu ayi mɛ n’i sɔmɔ̌ bɔ é gb’akpá nú ye azɔn ɛnɛ dó awovinú e jujɔ enɛ ɔ nyí é wu ɖò xóɖiɖɔ tɔn mɛ . — mat . 6 : 27 , 28 , 31 , 34 ."
"9 etɛwu jezu ka ɖɔ nú mǐ ɖɔ ado ni ma hu mǐ dó nǔ e mǐ na ɖu é , nǔ e mǐ na nu é , alǒ nǔ e mǐ na dó é wu ó ?"
dandannú gbɛmɛ tɔn ɖé lɛ wɛ nǔ mɔhun lɛ nyí à cé ?
"enyi ɖěwagbɛn bo mɔ nǔ enɛ lɛ glo ɔ , ado na hu mǐ à cé ?"
"ganji , bɔ jezu ka tuùn mɔ̌ ."
é mɔ nǔ jɛ hudo gbɛtɔ́ lɛ tɔn gbè ɖokpo ɖokpo tɔn wu ganji .
"hú mɔ̌ ɔ , é tuùn ninɔmɛ e mɛ ahwanvu tɔn lɛ na wá nɔ ɖò “ azǎn gudogudo tɔn ” e na “ vɛwǔ ” ɖò xwè kanweko mɔkpan gudo lɛ é mɛ é . ( 2 tim . 3 : 1 ) azɔ̌mamɔ , axivívɛ́ nǔ lɛ tɔn , nùɖuɖuhwedomɛ kpo hɛ̌n klókló e mɛ mɛɖé lɛ ɖè é kpo ɖò ninɔmɛ enɛ lɛ mɛ ."
"é ɖò mɔ̌ có , jezu lɛ́vɔ ɖ’ayi wu ɖɔ ‘ gbɛ̀ xɔ akwɛ hú nùɖuɖu bɔ agbaza xɔ akwɛ hú nǔzinzan . ’"
"10 hwenu e jezu bɛ́ xóɖiɖɔ tɔn é ɔ , é kplɔ́n tóɖóétɔ́ lɛ ɖɔ ye ni nɔ savo nú tɔ́ yetɔn jixwé tɔn ɔ bo byɔ hudo agbaza tɔn yetɔn lɛ , bo ɖɔ ɖɔ ye sixu xoɖɛ ɖɔ : “ nǎ nùɖuɖu égbé tɔn mǐ . ”"
( mat . 6 : 11 ) alǒ lee é wá ɖɔ gbɔn ɖò ninɔmɛ ɖevo mɛ é ɔ : “ nɔ na nùɖuɖu e mǐ na ɖu é mǐ ayihɔngbe ayihɔngbe . ”
"( luk . 11 : 3 ) amɔ̌ , ɖiɖɔ wɛ wěɖexámɛ enɛ ɔ ɖè ɖɔ nǔɖokan mǐtɔn lɛ ni nɔ ɖò hǔn mɛ nú mǐ ǎ ."
"ðò ɖɛxixo sín kpɔ́ndéwú ɖokpo enɛ ɔ mɛ ɔ , jezu ɖɔ ɖɔ ɖɛxixo bonu axɔsuɖuto mawu tɔn ni wá wɛ ɖó na nɔ tɛn nukɔn nukɔntɔn ɔ mɛ ."
"( mat . 6 : 10 ; luk . 11 : 2 ) bo na dó bló bonu ayi tóɖóétɔ́ lɛ tɔn na j’ayǐ ɔ , jezu wá tɛɖɛ̌ lee jehovah nyí nùnamɛtɔ́ e ma kpé wè ǎ gbɔn é jí ."
11 xà matie 6 : 26 .
"kanlin enɛ lɛ hwe có , ye ka nɔ ɖu atín sínsɛ́n , atínkwín , nùvínúví , wě , alǒ wànvú gègě ."
"kpo zin e ye nɔ ɖó é kpo ɔ , ye ɖu nǔ hú gbɛtɔ́ lɛ ."
"é ɖò mɔ̌ có , ye ka nɔ lɛ̀ gle ǎ , ye ka nɔ lɛ́ dó nǔkún ǎ ."
jehovah nɔ na nǔ e sín hudo ye ɖó é bǐ ye .
( ðɛh . 147 : 9 ) enyi é nɔ kɛ bɛ̌ yetɔn bo nɔ sɔ́ nùɖuɖu ɔ d’emɛ wɛ ǎ !
"ye ɖó na yì , bo ba nùɖuɖu ɔ , loɔ , ye ka nɔ mɔ kpɔ́ gégé ."
"12 ðò nukún jezu tɔn mɛ ɔ , tɔ́ tɔn jixwé tɔn ɔ na nɔ na nùɖuɖu xɛ lɛ bo na gɔn nukún kpé dó hudo taji gbɛtɔ́ lɛ tɔn mɔhun wu gbeɖé ǎ . [ 1 ] ( 1 pi . 5 : 6 , 7 ) é na sɔ́ nùɖuɖu ɔ dó nu mǐtɔn lɛ mɛ ǎ , amɔ̌ , é hɛn ɔ é na kɔn nyɔna dó gǎn e mǐ nɔ dó bá mɔ nùɖuɖu e sín hudo mǐ ɖó é , alǒ bá mɔ akwɛ dó xɔ nǔ e mǐ na ɖu ayihɔngbe ayihɔngbe lɛ é jí ."
"enyi é na glo mǐ jɛn wɛ ɔ , é sixu sísɛ́ mɛ ɖevo lɛ bɔ ye na má nǔ e ye ɖó é xá mǐ ."
"jezu ɖɔ ɖɔ jehovah nɔ gbá xɔ nú xɛ lɛ ǎ có , jehovah na nǔwukpikpé kpo azɔwanú e sín hudo ye na ɖó lɛ é kpo ye bɔ yeɖesunɔ nɔ bló adɔ̌ yetɔn lɛ ."
"jehovah sixu d’alɔ mǐ lɔ gbɔn mɔ̌ , bɔ mǐ na mɔ xɔ e sɔgbe xá xwédo mǐtɔn lɛ é ."
"13 jezu kanbyɔ tóɖóétɔ́ lɛ ɖɔ : “ midɛɛ lɛ ɔ , mi ma ka xɔ akwɛ hú xɛ enɛ lɛ à cé ? ”"
"é ɖò wɛn ɖɔ , jezu flín ɖɔ malin - malin mɛ ɔ , emi na sɔ́ gbɛ̀ emitɔn jó dó gbɛtɔ́ lɛ tamɛ ."
è sɔnǔ nú vɔsisa gbɛxɔnumɛ tɔn klisu tɔn dó nùɖíɖó ɖevo lɛ ɖebǔ tamɛ ǎ .
"jezu kú dó xɛ lɛ tamɛ ǎ , loɔ , ta mǐdɛɛ lɛ tɔn mɛ wɛ é kú dó , bonu mǐ na dó sixu ɖu vivǐ gbɛ̀ mavɔmavɔ tɔn . — mat . 20 : 28 ."
etɛ mɛ e nɔ ɖò nǔ linkpɔ́n wɛ é ɖé ma ka sixu wà gbeɖé ǎ ?
14 xà matie 6 : 27 .
aniwu jezu ka ɖɔ ɖɔ mɛ e ɖò nǔ linkpɔ́n wɛ é kún sixu dó azǎn tíwúntíwún ɖé vɔ́vɔ́ gbɛzán éɖesu tɔn jí ó ?
ðó adohu adohu e ma ɖò dandan é jí ninɔ dó hudo mǐtɔn ayihɔngbe ayihɔngbe tɔn lɛ jí na d’alɔ mǐ bonu mǐ na dɔ́ji ǎ .
"é nyɔ́ wà ɔ , adohu adohu ɖaxó jí ninɔ sixu yawu ɖó nǔ gbɛ̀ mǐtɔn nu ."
etɛwu ? 15 xà matie 6 : 28 - 30 .
"mɛ̌ ma ka nɔ ba bo na sɔnǔ ganji , ɖò taji ɔ , hwenu e é ɖò klisanwun sín azɔ̌ lɛ wà wɛ é , ɖi alɔɖiɖo ɖò sinsɛnzɔ́ ɔ mɛ alǒ kplé lɛ kpo kpléɖókpɔ́ lɛ kpo yiyi ǎ ?"
"nú é na bo tlɛ nyí mɔ̌ ɔ , mǐ ɖó na “ ɖò tagba jɛ dó nǔ e [ mǐ ] na dó ɔ wu ” alǒ ɖò adohu adohu jí d’ewu wɛ à ?"
jezu lɛ́vɔ dɔn ayi mǐtɔn wá alɔnuzɔ́ jehovah tɔn ɖevo jí .
"ðò ninɔmɛ elɔ mɛ ɔ , lee “ folowa ” lɛ nɔ cí “ ɖò gbehan lɛ mɛ é ” sixu kplɔ́n nǔ gègě mǐ ."
é byɔ ɖɔ nùɖíɖó enɛ lɛ ni tɔ̀ avɔ alǒ lɔn avɔ yeɖesunɔ ǎ .
"é ɖò mɔ̌ có , ye nɔ nyɔ́ kpɔ́n b’ɛ vɛ́ jlɛ́ !"
"“ axɔsu salomɔ́ɔ ɖesu ɔ , lee é ɖó dɔkun sɔ ɔ nɛ , có é ma ka ɖó avɔ sɔ ɖokpo yetɔn nɛ ! ”"
"16 ma nú nǔ e ɖɔ wɛ jezu ɖè é yì tɛ we ó : “ enyi mawu ka ba acɔ́ nú gbehan . . . sɔmɔ̌ ɔ , nɛ̌ wɛ é ma ka na na mi nǔ e mi na dó lɛ ǎ gbɔn , nùɖiɖi kpɛvínɔ emi ? ”"
é na na mǐ jɛn wɛ !
"amɔ̌ , nùɖiɖi hwedo ahwanvu jezu tɔn lɛ kpɛɖé ."
( mat . 8 : 26 ; 14 : 31 ; 16 : 8 ; 17 : 20 ) ye ɖó hudo nùɖiɖi ɖaxó tɔn bo ɖó na lɛ́ ɖeji dó jehovah wu .
mǐ ka ɖi nǔ syɛnsyɛn ɖɔ jehovah ɖó jlǒ bo lɛ́ kpéwú bo na na mǐ nǔ e sín hudo mǐ ɖó é à ?
etɛ ka sixu hɛn kancica e ɖò mǐ kpo jehovah kpo tɛntin é gblé ?
"17 xà matie 6 : 31 , 32 ."
"mǐ ɖó na nɔ wà nǔ “ mɛ e ma ɖi nǔ nú mawu ” ɖɔ é nyí tɔ́ wanyiyinɔ ɖé , bo nɔ kpé nukún dó mɛ ɖěɖee nɔ sɔ́ axɔsuɖuto ɔ sín nǔ lɛ ɖó tɛn nukɔntɔn mɛ ɖò gbɛzán yetɔn mɛ lɛ é wu ǎ lɛ é ɖɔhun ǎ ."
tintɛnkpɔn bo na ɖó nǔ ɖěɖee “ mɛ e ma ɖi nǔ nú mawu ǎ lɛ nɔ ɖò wezun dó wɛ ” bá ɖó lɛ é na hɛn kancica e ɖò mǐ kpo jehovah kpo tɛntin é gblé .
"é nyɔ́ wà ɔ , mǐ sixu ɖeji mlɛ́mlɛ́ ɖɔ enyi mǐ wà nǔ e mǐ ɖó na wà é , é wɛ nyí ɖɔ enyi mǐ sɔ́ gbigbɔ sín nǔ lɛ ɖó tɛn nukɔntɔn mɛ ɖò gbɛzán mǐtɔn mɛ ɔ , jehovah na tɛ nǔ e nyɔ́ é mǐ ǎ ."
"“ mawu sinsɛn ” mǐtɔn ɖó na sísɛ́ mǐ bɔ enyi mǐ vɛ́ ko “ mɔ nǔ bo ɖu , bo mɔ avɔ bo dó ɔ , ” é na kpé mǐ . — 1 tim . 6 : 6 - 8 ."
axɔsuðuto mawu tɔn ka ðò tɛn nukɔntɔn mɛ ðò gbɛzán towe mɛ à ?
18 xà matie 6 : 33 .
axɔsuɖuto ɔ ɖó na mya nukún nú ahwanvu klisu tɔn lɛ jɛ nukɔn ɖò gbɛzán yetɔn mɛ .
"enyi mǐ bló mɔ̌ ɔ , mawu “ na na nǔ enɛ lɛ bǐ mǐ ” lee jezu ɖɔ gbɔn é ."
etɛwu é ka ɖɔ mɔ̌ ?
"é tinmɛ ɖò wemafɔ e jɛ nukɔn nú enɛ é mɛ ɖɔ : “ tɔ́ mitɔn e ɖò [ jixwé ] ɔ tuùn ɖɔ nǔ enɛ lɛ hudo mi , ” nǔ lɛ wɛ nyí dandannú gbɛmɛ tɔn lɛ ."
"é bɔwǔ nú jehovah bɔ é hɛn ɔ , é na sɔnǔ nú nùɖuɖu , nǔzinzan , kpo xɔ kpo e sín hudo mǐ mɛ ɖokpo ɖokpo ɖó é , cobɔ mǐɖesunɔ na wá ɖ’ayi wu ."
( fili . 4 : 19 ) é tuùn nǔzinzan mǐtɔn e na cá alǒ vún malin - malin mɛ bɔ didó tɔn na gló mǐ é .
é tuùn nùɖuɖu alɔkpa e sín hudo mǐ ɖó é kpo xɔ e na sɔgbe xá mǐ bo kpé xwédo mǐtɔn nu é kpo .
jehovah na bló bɔ nǔ e sín hudo mǐ ɖó dóó é na hán mǐ ǎ .
19 xà matie 6 : 34 .
ð’ayi wu ɖɔ jezu lɛ́vɔ ɖɔ : “ ma lin sɔ e ja ɔ kpɔ́n ó . ”
"é ba ɖɔ mǐ ni nɔ xò hudo kéze ɖokpo ɖokpo tɔn sín kàn , bo ɖeji bǐ mlɛ́mlɛ́ ɖɔ jehovah na d’alɔ mǐ ."
"enyi mɛɖé nɔ ɖò adohu adohu jí zɛ xwé wu dó nǔ e sixu jɛ sɔgudo é wu ɔ , é sixu ba na ɖeji dó éɖée wu bo sɔ́ na ɖè dó mawu wu ǎ , bɔ enɛ sixu hɛn kancica e ɖò é kpo jehovah kpo tɛntin é gblé bǐ . — nùx . 3 : 5 , 6 ; fili . 4 : 6 , 7 ."
"ba axɔsuðuto ɔ jɛ nukɔn , jehovah na gɔ́ nǔ e kpò lɛ é nú we"
20 . ( a ) etɛ mɔ̌ sín gbě a ka sixu nya ɖò sinsɛnzɔ́ jehovah tɔn mɛ ? ( b ) etɛ a ka sixu wà bo na hɛn gbɛzán towe bɔkun ?
"20 tagba jɛ dó wuvɔ́ wɛ é na nyí ɖɔ è ni sɔ́ nǔ axɔsuɖuto ɔ tɔn lɛ nyinya dó savɔ̌ , bo na mɔ tɛn dó ɖó nǔ kàn ."
"enɛ wu ɔ , mǐ ɖó na nya nǔ gbigbɔ tɔn lɛ gbé ."
"ði kpɔ́ndéwú ɔ , a ka sixu sɛ̀ tɛn yì agun e mɛ è ɖó hudo wɛnjlatɔ́ axɔsuɖuto ɔ tɔn lɛ ɖè hugǎn é ɖé mɛ à ?"
a ka kpéwú bá nyí gbexosin - alijitɔ́ à ?
a ka sixu nɔ gosin xwé hwiɖesunɔ tɔn gbè bo na nɔ wá wà sinsɛnzɔ́ ɖò betɛli alǒ azɔ̌xɔsa lilɛdogbeɖevomɛ tɔn ɖé nú hwenu klewun ɖé à ?
"a ka sixu zé hwiɖée jó ɖò azɔ̌xɔsa e nɔ bló tuto xɔgbigbá tɔn ðò alaxɔ mɛ é , bo na nɔ w’azɔ̌ nú hwenu klewun ɖé ɖò kpléxɔ axɔsuɖuto ɔ tɔn lɛ gbigbá hwenu à ?"
"lin tamɛ dó nǔ e a sixu wà bɔ gbɛzán towe na bɔkun , bonu a na dó sixu ɖ’alɔ ɖò azɔ̌ axɔsuɖuto ɔ tɔn lɛ mɛ d’eji lɛ é jí ."
"xoɖɛ bo gbéjé gbàví “ lee a sixu hɛn gbɛzán towe bɔkun gbɔn é ” kpɔ́n , bo jɛ afɔ e a ɖó na ɖè lɛ é ɖè jí bá kpé nǔ e gbé nya wɛ a ɖè é wu ."
21 .
"21 hwɛ jezu tɔn jɔ bɔ é kplɔ́n mǐ ɖɔ mǐ ni nɔ ba axɔsuɖuto ɔ , ni ma nɔ nyí nǔ lɛ ó ."
"mɔ̌ mɛ ɔ , ado na nɔ hu mǐ dó hudo agbaza tɔn mǐtɔn lɛ wu gbeɖé ǎ ."
"mǐ nɔ ɖeji dó jehovah wu bo nɔ bló nǔ e nɔ jló mǐ é bǐ alǒ xɔ nǔ ɖebǔ e gbɛ̀ ɔ nɔ xwlé mɛ lɛ é , enyi mǐ na bo tlɛ ɖó akwɛ tɔn ɔ ǎ , b’ɛ nɔ zɔ́n bɔ mǐ nɔ sɛkpɔ jehovah ."
gbɛzán mǐtɔn hinhɛn bɔkun dìn na d’alɔ mǐ bɔ mǐ na “ mɔ gbɛ̀ jɔ gbɛ̀ ɔ yí ” ɖò malin - malin mɛ . — 1 tim . 6 : 19 .
"[ 1 ] ( akpáxwé 12gɔ́ ɔ ) bo na dó mɔ nukúnnú jɛ nǔ e wu jehovah sixu tin hweɖelɛnu , bɔ klisanwun ɖé na ba nùɖuɖu e kpé é kpò é ɔ , kpɔ́n “ nǔ e nǔxatɔ́ lɛ kanbyɔ lɛ é ” ɖò atɔxwɛ ( gungbe ) zǒsun 15 , 2014 tɔn mɛ , wex . 22 ."
lee a sixu hɛn gbɛzán towe bɔkun gbɔn é
sɔ́ kɛ́n nǔ e hudo we nugbǒ nugbǒ lɛ é tɔn
ðè akwɛzinzan e ma ɖò dandan ǎ lɛ é sín kɛ́n mɛ
sɔnǔ nú tuto akwɛzinzan tɔn e sɔgbe é ɖé *
ðeɖɛ nǔ ɖěɖee a ma sɔ́ nɔ zán ǎ lɛ é
ðeɖɛ axɔ e ɖò kɔ towe lɛ é bǐ
ðè kàn kpo nú agbazazɔ́ e a nɔ wà é
tò lee a na gbló ada nú sinsɛnzɔ́ towe gbɔn é
"kpɔ́n gbàví “ comment monter un budget ” ɖò réveillez - vous ! juillet 2010 tɔn mɛ , wex . 8 ."
etɛwu mǐ ka ðó na “ nɔ acéjí ” ?
“ mi tuùn azǎn e gbè aklunɔ mitɔn na lɛkɔ wá dó é ǎ . ” — mat .
24 : 42 .
"han lɛ : 136 , 129"
nɛ̌ mǐ ka sixu nɔ acéjí gbɔn . . .
dó nǔ e awovi nɔ ba na sɔ́ mɛ dó ɖɔ lɛ é wu ?
dó nǔ e gbigbɔ gbɛ̀ ɔ tɔn nɔ ba na sɔ́ mɛ dó ɖɔ lɛ é wu ?
dó nǔ e gǎnmaɖó mǐɖesunɔ tɔn lɛ nɔ ba na sɔ́ mǐ dó ɖɔ lɛ é wu ?
"atɔ́ɔ́n , ɛnɛ , atɔn , wè , ɖokpo !"
"hwenu e mǐ mɔ bɔ cɛju e kpò bɔ kpléɖókpɔ́ ɖaxó sín akpáxwé ɖé na bɛ́ é ɖò dò yì wɛ mɔ̌ ɖò videoxlɛ́nú ɔ jí é ɔ , mǐ nɔ tuùn ɖɔ hwe ɔ nu sù bɔ mǐ na jinjɔn ayǐ bo ɖu vivǐ nùxixo e na hun nǔ sín akpáxwé ɔ nu é tɔn ."
"gan ɔ xò bɔ mǐ na cí xwii bo ɖótó hanjigbɛ́ watchtower tɔn sín nùxixo ɖagbeɖagbe lɛ , bɔ ee lɛ́vɔ ɖò taji hú bǐ é wɛ nyí ɖɔ , mǐ na sɔnǔ nú ayi mǐtɔn kpodo linlin mǐtɔn lɛ kpo nú xóɖiɖɔ e na bɔ d’ewu lɛ é ."
"amɔ̌ , enyi mɛɖé lɛ sín ayi ma ka ɖò fí ɖokpo ǎ , bɔ deyideyi ɔ jɛn wɛ alǒ ɖɔ ye ɖò xó ɖɔ xá xɔ́ntɔn yetɔn lɛ wɛ , kaka bo tlɛ tuùn ɖɔ tuto kpléɖókpɔ́ ɔ tɔn ko bɛ́ ǎ ɔ ka ló ?"
"é ɖò wɛn ɖɔ ye kún ɖò acéjí dó gan e ɖò xixo wɛ é alǒ nǔ e ɖò jijɛ wɛ ɖò ye kpá lɛ é wu ó ; nǔ lɛ wɛ nyí ɖɔ zinkponɔ ɔ ko jinjɔn ayǐ ɖò ataa ɔ jí , nùxixo ɔ ko bɛ́ , bɔ kpléɖókpɔ́watɔ́ lɛ ko jinjɔn ayǐ ."
"nǔ enɛ e nɔ jɛ é sixu d’alɔ mǐ bɔ mǐ na mɔ nukúnnú jɛ lee nǔ ɖaxó ɖé sín gan ɖò xixo wɛ gbɔn é mɛ , nǔ enɛ byɔ ɖò mǐ sí ɖɔ mǐ ni ɖó ayi nǔ e ɖò na jɛ wɛ ɖò malin - malin mɛ é wu céɖécéɖé ."
etɛ ka nyí nǔ ɔ ?
"2 hwenu e jezu klisu ɖò xó ɖɔ dó “ hwenu e gbɛ̀ elɔ na vɔ dó ” é wu wɛ é ɔ , é ɖɔ nú ahwanvu tɔn lɛ ɖɔ : “ mi cɔ́ miɖée , bo ɖò acéjí , ɖó mi tuùn hwe ɔ nu ǎ . ”"
"enɛ gudo ɔ , jezu nɔ nú ye azɔn gègě ɖɔ : “ mi bo nɔ acéjí . ”"
( mat . 24 : 3 ; xà maki 13 : 32 - 37 . )
"matie sín tan e ɖɔ xó ɖokpo ɔ é lɔ xlɛ́ ɖɔ jezu gb’akpá nú ahwanvu tɔn lɛ ɖɔ ye ni nɔ wunzɛn ; é ɖɔ : “ hǔn mi bo nɔ acéjí , ɖó mi tuùn azǎn e gbè aklunɔ mitɔn na lɛkɔ wá dó é ǎ . . . ."
"hǔn mi lɔmɔ̌ , mi bo nɔ acéjí , ɖó nyɛ gbɛtɔ́ví ɔ na wá xwetɔ́n hwenu e mi ma na ɖó nukún mì dó ǎ é . ”"
"é lɛ́vɔ ɖɔ : “ hǔn mi bo nɔ acéjí , ɖó mi tuùn azǎn ɔ ǎ , mi ka tuùn gan ɔ mɛ ǎ . ” — mat . 24 : 42 - 44 ; 25 : 13 ."
"3 ðó mǐ nyí kúnnuɖetɔ́ jehovah tɔn lɛ wutu ɔ , mǐ nɔ sɔ́ akpágbánúmɛ jezu tɔn enɛ dó da ayihun na ǎ ."
mǐ tuùn ɖɔ “ nǔ lɛ bǐ sín fifo hwenu ” ko sɛkpɔ tawun bɔ é sɔ́ na lín ɖebǔ cobonu “ ya ɖaxó ɔ ” na bɛ́ ǎ !
"( dan . 12 : 4 ; mat . 24 : 21 , nwt ) mǐ mɔ ɖɔ è ɖò ahwan baɖabaɖa lɛ fun wɛ , nùblibliwiwa kpo adanuwiwa kpo ɖò jijɛji wɛ , nǔ lɛ bǐ wlú ɖò sinsɛn linu , nùɖuɖuhwedomɛ , jɛmɛji lɛ , kpo ayikúngban danwǔ kpo nɔ tíìn gbɔn gbɛ̀ ɔ mɛ ."
mǐ tuùn ɖɔ togun jehovah tɔn ɖò wɛnɖagbe axɔsuɖuto ɔ tɔn jijla sín azɔ̌ kpligidi ɖé wà wɛ gbɔn fí bǐ .
"( mat . 24 : 7 , 11 , 12 , 14 ; luk . 21 : 11 ) akpàkpà ɖò mǐ sɔ́ wɛ bonu mǐ na mɔ nǔ e aklunɔ sín wiwa ɔ na hɛn wá nú mǐ lɛ é kpo lee linlin jehovah tɔn na jɛnu gbɔn é kpo . — mak . 13 : 26 , 27 ."
ganmɛ ɔ ðò vivɔ wɛ
"4 . ( a ) etɛwu mǐ ka sixu ɖi nǔ ɖɔ jezu tuùn hwenu e haamagedɔni na wá dó é dìn ? ( b ) mǐ tuùn hwenu e ya ɖaxó ɔ na bɛ́ dó é ǎ có , ganjɛwu tɛ mǐ ka ɖó ?"
4 mǐ tuùn ɖɔ kpléɖókpɔ́ ɖaxó sín akpáxwé ɖokpo ɖokpo ɖó gan e mɛ é nɔ bɛ́ dó pɛ́pɛ́ é .
"( mat . 24 : 36 ) amɔ̌ , è ko na acɛ klisu ɖò jixwé b’ɛ na fun ahwan xá gbɛ̀ satáan tɔn ."
"( nǔɖe . 19 : 11 - 16 ) enɛ wu ɔ , é sɔgbe ɖɔ mǐ ni ɖɔ ɖɔ jezu tuùn hwenu e haamagedɔni na wá dó é dìn ."
mǐdɛɛ lɛ ka tuùn ǎ .
é ɖò dandan ɖɔ mǐ ni nɔ acéjí kaka jɛ hwenu e ya ɖaxó ɔ na bɛ́ é .
"amɔ̌ , jehovah xò nǔ kpɔ́n gbeɖé dó gbè e gbè nǔ enɛ lɛ na jɛ dó é wu ǎ ."
é ko tuùn hwenu e gbɛ̀ ɔ na vɔ dó pɛ́ɛ́ é .
"é ɖò hwenu e kpò bɔ ya ɖaxó ɔ na bɛ́ é sín ganmɛ xà wɛ , bɔ é ka “ na jɛ jɛn wɛ ” !"
( xà xabakuku 2 : 1 - 3 . )
etɛwu mǐ ka ganjɛ enɛ wu ?
nǎ kpɔ́ndéwú e xlɛ́ ɖɔ xóɖɔɖ’ayǐ jehovah tɔn lɛ bǐ wɛ nɔ jɛnu dó hwetɔnnu é ɖokpo .
5 xóɖɔɖ’ayǐ jehovah tɔn lɛ bǐ wɛ ko nɔ jɛnu dó hwetɔnnu !
kpɔ́n lee é nɔ ganmɛ jí gbɔn hwenu e é hwlɛn izlayɛli - ví lɛ sín ejipu é .
"mɔyizi ɖɔ dó azǎn 14gɔ́ nisáan 1513 j.h.m . wu bo ɖɔ : “ ðò xwè afɔwe gban ( 430 ) enɛ lɛ sín vivɔnu e nyí dindinwayi mawu mavɔmavɔ tɔn sín azǎn ɔ , togun mawu mavɔmavɔ tɔn ɔ bǐ tɔ́n sín ejipu . ” ( tín ."
12 : 40 - 42 ) “ xwè afɔwe gban ( 430 ) ” enɛ lɛ bɛ́ hwenu e akɔ e jehovah jɛ xá ablaxamu é jɛ azɔ̌ wà jí ɖò 1943 j.h.m . é .
"( ga . 3 : 17 , 18 ) hweɖenu ɖò nukɔnmɛ ɔ , jehovah ɖɔ nú ablaxamu ɖɔ : “ tuùn ɖɔ vǐ towe lɛ na wá nyí jonɔ ɖò mɛ ɖevo tò mɛ . ye na nɔ mɛ kannu ɖò finɛ bɔ è na dó tagba nú ye xɔ xwè afɔwe ( 400 ) . ”"
"( bǐb . 15 : 13 ; mɛ . 7 : 6 ) é ɖò wɛn ɖɔ “ xwè afɔwe ( 400 ) ” enɛ lɛ bɛ́ ɖò 1913 j.h.m . hwenu e isimayɛli cá izaki ko ɖò anɔ̌ɖiɖe tɔn hwenu é , bo wá vivɔnu hwenu e izlayɛli - ví lɛ tɔ́n sín ejipu ɖò 1513 j.h.m é ."
"( bǐb . 21 : 8 - 10 ; ga . 4 : 22 - 29 ) nugbǒ ɔ , xwè afɔwe jɛ nukɔn wɛ jehovah ko ɖɔ azǎn e jí é na hwlɛn togun tɔn é !"
"6 jozuwée ɖò mɛ e è hwlɛn sín ejipu lɛ é mɛ , é flín izlayɛli - ví lɛ bǐ ɖɔ : “ mi ni ka tuùn kpo ayi mitɔn bǐ kpo , kpodo lindɔ̌n mitɔn bǐ kpo ɖɔ mawu mavɔmavɔ , mawu mitɔn kún gɔn akpá e é dó nú mi lɛ ɖebǔ ɖè ó ; bǐ wɛ é ɖè kaka yí fó . ”"
"( joz . 23 : 2 , 14 ) mǐ hɛn ɔ , mǐ na kudeji ɖɔ akpá e jehovah dó ɖɔ emi na hwlɛn mǐ lɔ ɖò ya ɖaxó ɔ hwenu é kún na gblá ó ."
"é ɖò mɔ̌ có , enyi mǐ jló na gán ɖò gbɛ̀ elɔ sín vivɔ hwenu ɔ , mǐ ɖó na nɔ acéjí ."
acéjíninɔ ðò taji cobɔ è na gán
"7 , 8 . ( a ) azɔ̌ tɛ mɛcɔtɔ́ ɖé ka nɔ wà ɖò hwexónu ? etɛ enɛ ka kplɔ́n mǐ ? ( b ) enyi mɛcɔtɔ́ lɛ d’amlɔ ɖò azɔ̌ yetɔn kɔn ɔ , nǎ nǔ e sixu jɛ é sín kpɔ́ndéwú ɖokpo ."
7 nǔ e jɛ hwexónu lɛ é sixu kplɔ́n nùɖé mǐ dó nǔ e wu acéjíninɔ ɖò taji é wu .
"ðò hwexónu ɔ , toxo ɖaxó gègě wɛ ahoho lɛ nɔ lɛlɛ̌ dó , ɖi jeluzalɛmu ."
"ahoho lɛ nɔ cyɔn alɔ toxo ɔ jí ɖò ahwantɔ́nmɛtɔ́ lɛ sí , bo nɔ lɛ́ yì jí tawun ɖò fí ɖé lɛ bɔ è nɔ cí bo nɔ mɔ nǔ jɛ zɔ ."
"zǎn kéze ɔ , mɛcɔtɔ́ lɛ nɔ ɖò ahoho lɛ kpo hɔntogbo lɛ kpo ta ."
"bɔ enyi awovinú ɖé ja ɔ , ye na gb’akpá nú toxo ɔ mɛ nu lɛ ."
( eza . 62 : 6 ) kú kpo gbɛ̀ kpo sín xó wɛ nyí wunzɛn e mɛcɔtɔ́ lɛ na nɔ ɖò tɛn yetɔn lɛ mɛ é kpo acéjí e ye na nɔ é kpo . — ezek . 33 : 6 .
"8 hwenuxó - wlantɔ́ jwifu josèphe wlan ɖɔ ɖò xwè 70 j.h.m . ɔ , ahwangɔnu hlɔma tɔn lɛ kpéwú bo yí atɔxwɛ antonia tɔn e ɖò ahoho jeluzalɛmu tɔn lɛ kpá é , ɖó mɛcɔtɔ́ e ɖò hɔntogbo ɔ ta lɛ é d’amlɔ wutu !"
hlɔmanu lɛ hwlɛn dó sín finɛ bo yì dó tɛmpli ɔ zo ; bɔ enɛ hɛn adǎngbomɛ ɖaxó hugǎn e jeluzalɛmu kpo akɔta jwifu lɛ tɔn kpo mɔ é wá nú ye .
"9 tò gègě wɛ ɖó “ mɛcɔtɔ́ ” lɛ ɖò égbé , b’ɛ nɔ nyí sɔja e nɔ ɖò dogbó lɛ cɔ́ wɛ lɛ é kpo tuto ɔdinatɛ́ɛ jí tɔn e è nɔ cɔ́ mɛ na lɛ é kpo ."
ye nɔ ɖò nǔ e sixu byɔ tò yetɔn mɛ lɛ é kpo kɛntɔ́ e sixu nyí awovinú nú tò ɔ ɖò ayijayǐ linu lɛ é kpo cɔ́ wɛ .
"é ɖò mɔ̌ có , awovinú e na gosin acɛkpikpa gbɛtɔ́ lɛ tɔn alǒ gbɛtɔ́ lɛ ɖesu gɔ́n é kɛɖɛ jɛn “ mɛcɔtɔ́ ” mɔhun lɛ sixu mɔ ."
ye mɔ dò nú axɔsuɖuto mawu tɔn sín acɛkpikpa e ɖò klisu sín alɔ mɛ é kpo hwɛ e é na ɖɔ xá akɔta lɛ bǐ ɖò malin - malin mɛ é kpo ǎ .
"( eza . 9 : 5 , 6 ; 56 : 10 ; dan . 2 : 44 ) ðò alɔ ɖevo mɛ ɔ , enyi mǐ nɔ wunzɛn bo nɔ acéjí ɖò gbigbɔ lixo ɔ , mǐ na ɖò gbesisɔmɛ ɖò hweɖebǔnu e hwɛɖɔzán enɛ na wá é . — ðɛh . 130 : 6 ."
cɔ́ hwiðée bonu ayi towe ma fɛ́ sín acéjíninɔ jí ó
"10 , 11 . ( a ) etɛ wu mǐ ka ɖó na cɔ́ mǐɖée dó ? aniwu ? ( b ) etɛ ka ɖexlɛ́ we ɖɔ awovi ko flú mɛ lɛ bɔ ye nɔ dovɛ̌ nú nǔɖɔɖ’ayǐ biblu tɔn lɛ ?"
10 lin tamɛ kpɔ́n dó mɛcɔtɔ́ e nɔ wunzɛn zǎnmɛ kaka bɔ ayǐ ɖibla hɔn é ɖé wu .
nǔ wá cikɔ n’i tawun bɔ nukún tɔn lɛ ɖɔ emi na byɔ akpà mɛ jɛn wɛ .
"mɔ̌ ɖokpo ɔ , enyi mǐ ɖò sisɛkpɔ vivɔnu gbɛ̀ elɔ tɔn wɛ ɔ , é na ɖò wuvɛ̌ nú mǐ d’eji wɛ ɖɔ mǐ ni nɔ wunzɛn ."
"enyi mǐ ma ka nɔ acéjí ǎ ɔ , kpɔ́n lee é na nyla sɔ́ é !"
mi nú mǐ ni gbéjé nǔ e sixu ɖè acéjíninɔ mǐtɔn kpo wunzɛnninɔ mǐtɔn kpo kpò é atɔn kpɔ́n .
11 awovi ɖò amlɔ ɖó nú mɛ lɛ wɛ ɖò gbigbɔ lixo .
"kú jezu tɔn kpò zaan é ɔ , é gb’akpá nú ahwanvu tɔn lɛ azɔn atɔn dó “ axɔsu gbɛ̀ elɔ tɔn ” wu ."
"( jaan 12 : 31 ; 14 : 30 ; 16 : 11 ) jezu tuùn ɖɔ awovi na dɔn ayi mɛ lɛ tɔn dó ablu mɛ , bonu ye ni ma mɔ ɖɔ nǔɖɔɖ’ayǐ mawu tɔn e kúnkplá sɔgudo lɛ é ɖò na jɛnu wɛ ɖò malin - malin mɛ ó ."
( sof . 1 : 14 ) satáan nɔ zán kplékplé sinsɛn nùvú gbɛ̀ ɔ tɔn lɛ tɔn dó tɔ́n nukún nú ayi mɛ lɛ tɔn .
etɛ wu a ka nɔ ɖ’ayi hwenu e a ɖò xóɖɔɖókpɔ́ xá mɛ ɖevo lɛ wɛ é ?
awovi ko “ va nukún ayixa ” nùmaɖitɔ́ lɛ tɔn dó vivɔnu gbɛ̀ elɔ tɔn kpo acɛ e kpa wɛ klisu ɖè dìn nú axɔsuɖuto mawu tɔn é kpo wu à cé ? ( 2 kɔ . 4 : 3 - 6 ) azɔn nabi a ka ko sè bɔ mɛ lɛ ɖɔ ɖɔ emi kún ba na sè wɛn ɔ ó ?
"enyi mǐ tɛnkpɔn bo na ɖɔ fí e gbɛ̀ elɔ xwè é nú ye ɔ , ye mɛ gègě nɔ keya na ǎ ."
12 ma lɔn bonu yamakenunǔ mɛ ɖevo lɛ tɔn túntún awakanmɛ nú we alǒ zɔ́n bɔ a gɔn acéjí nɔ ó .
a ko tuùn nǔ gègě .
"pɔlu wlan sɛ́dó nùɖitɔ́ hàtɔ́ tɔn lɛ ɖɔ : “ miɖesunɔ ɔ , mi tuùn ganji ɖɔ aklunɔzán ɔ na wá , ” bo ɖɔ gɔ́ na ɖɔ , “ lee ajotɔ́ nɔ fyan mɛ zǎnmɛ é ɖɔhun . ”"
( xà 1 tɛsalonikinu lɛ 5 : 1 - 6 . )
"( luk . 12 : 39 , 40 ) ðò malin - malin mɛ ɔ , satáan na flú mɛ lɛ bɔ ye na yí gbè nú linlin agɔ e ɖɔ ɖɔ “ fífá tíìn , bɔ ayi j’ayǐ ” é ."
é na flú ye bɔ ye na lin ɖɔ nǔ lɛ bǐ wɛ nyɔ́ ɖò gbɛ̀ ɔ mɛ .
"enyi mǐ nɔ “ wunzɛn ” bɔ “ ayi mǐtɔn . . . ɖò te ” ɔ , hwɛɖɔzán enɛ ɔ na “ fyan [ mǐ ] ajotɔ́ ɖɔhun ǎ . ”"
nǔ e wu mǐ ɖó na nɔ xà xó mawu tɔn ɔ ayihɔngbe ayihɔngbe lobo nɔ lin tamɛ dó nǔ e ɖɔ wɛ jehovah ɖè nú mǐ lɛ é jí é nɛ .
13 gbigbɔ gbɛ̀ ɔ tɔn ɖò mɛ lɛ xwè dó amlɔ mɛ wɛ ɖò gbigbɔ lixo .
"( mat . 5 : 3 , nwt ) ye nɔ dó ta nǔ agbaza tɔn e nɔ dɔn mɛ ɖò gbɛ̀ ɔ mɛ bo nɔ fɔ́n “ gbɛtɔ́ sín jlǒ lɛ , nukún ɖò mɛ gban mɛ ” dó lanmɛ nú mɛ lɛ é mɛ . ( 1 jaan 2 : 16 ) gɔ́ na ɔ , ayiɖeɖayi égbé tɔn lɛ ko sɔ́ ‘ wǎn yí nú gbɛɖuɖu ’ dó hɛn mɛ lɛ blí , b’ɛ nɔ fɔ́n bo nɔ ɖò syɛnsyɛn d’eji wɛ xwewu xwewu ."
"( 2 tim . 3 : 4 ) nǔ e wu pɔlu ɖɔ nú klisanwun lɛ ɖɔ ye ni “ ma sɔ́ nɔ bló tuto ɖ’ayǐ nú jlǒ agbaza tɔn lɛ ɖě ó ” é nɛ . — hlɔ . 13 : 11 - 14 , nwt ."
"14 mǐ yí gbè nú gbigbɔ mawu tɔn ɖò gbɛzán mǐtɔn mɛ bɔ jehovah gbɔn gbla tɔn mɛ bo na mǐ mɔjɛmɛ dó nǔ ɖěɖee ɖò te kpɔ́n mǐ ɖò sɔgudo lɛ é wu . [ 1 ] ( 1 kɔ . 2 : 12 ) é ɖò mɔ̌ có , mǐ mɔ ɖɔ nǔ kpɛɖé jɛn nɔ zɔ́n bɔ mɛɖé nɔ d’amlɔ ɖò gbigbɔ lixo ; gbɛmɛ sín nǔ kpaà lɛ na wà mɔ̌ enyi mǐ lɔn bɔ ye yí tɛnmɛ ɖò sinsɛnzɔ́ mǐtɔn lɛ sí ɔ nɛ ."
"mɛ ɖevo lɛ sixu cá mǐ ko ɖó mǐ ɖò acéjí wutu , amɔ̌ , mǐ ɖó na ɖó dó enɛ wu bo gɔn acéjí nɔ ǎ ."
"( 2 pi . 3 : 3 - 7 ) é nyɔ́ wá ɔ , mǐ ɖó na nɔ nɔ kpɔ́ xá klisanwun hàtɔ́ mǐtɔn lɛ hwɛhwɛ ɖò kplé agun tɔn mǐtɔn lɛ jí , fí e gbigbɔ mawu tɔn ɖè é ."
a ka ɖò nǔ e wu a kpé é bǐ wà wɛ bo na dó sixu nɔ wunzɛn ɖò gbigbɔ lixo ǎ ?
( kpɔ́n akpáxwé 11 - 16 )
15 hwɛhuhu gbaza mǐtɔn sixu vɔ́da nú kú e mǐ kudeji bo na nɔ wunzɛn é .
jezu tuùn ɖɔ gbɛtɔ́ hwɛhutɔ́ lɛ nɔ jɛ gǎnmaɖó agbaza tɔn yetɔn lɛ sín mɔ mɛ .
kpɔ́n nǔ e jɛ ɖò zǎn e jɛ nukɔn nú kú jezu tɔn é mɛ é .
"bo na dó sixu kpó ɖò gbeji ɔ , é byɔ ɖɔ é ni ba hlɔnhlɔn ɖò tɔ́ tɔn jixwé tɔn ɔ gɔ́n ."
"jezu byɔ piyɛ́ɛ , jaki kpo jaan kpo ɖɔ ye ni “ nɔ wunzɛn ” hwenu e emi na ɖò ɖɛ xò wɛ é ."
"amɔ̌ , ye mɔ nǔ jɛ wu ɖɔ nǔ e ja jijɛ gbé é kún nyí ayihundanú ó ǎ ."
"ye nɔ wunzɛn lee gǎn yetɔn zɔ́n ye gbɔn é ǎ , bo jó yeɖee dó nú nǔ e byɔ ye wɛ agbaza yetɔn ɖè é lobo bɛ́ amlɔ ."
"nǔ ka cikɔ nú jezu có , éyɛ nɔ wunzɛn céɖécéɖé bo xoɖɛ vívɛ́ sɛ́dó tɔ́ tɔn ."
nǔ e xɔ́ntɔn tɔn lɛ ɖó na ko ɖò biblo wɛ é nɛ . — mak . 14 : 32 - 41 .
16 è ni “ nɔ wunzɛn ” ɖò gbigbɔ lixo nyí linlin ɖagbe lɛ ɖiɖó xó kpowun ǎ .
"azǎn yɔywɛ ɖé jɛ nukɔn nú nǔ enɛ e jɛ ɖò jikpá jɛtisemaníi tɔn mɛ é ɔ , jezu ɖɔ nú ahwanvu ɖokpo enɛ lɛ ɖɔ ye ni ɖò ɖɛ xò sɛ́dó jehovah wɛ ."
( xà luki 21 : 36 . )
"enɛ wu ɔ , bo na dó nɔ acéjí ɖò gbigbɔ lixo ɔ , mǐ lɔ ɖó na nɔ wunzɛn gbɔn ɖɛxixo gblamɛ . — 1 pi . 4 : 7 ."
nɔ acéjí hú ð’ayǐ tɔn
"17 ðó jezu ɖɔ ɖɔ vivɔnu ɔ na wá ɖò “ hwenu e [ mǐ ] ma na ɖó nukún [ emi ] dó ǎ é ” wutu ɔ , hwenu e è na sà amlɔgɔ ɖò gbigbɔ lixo é ɖíe ǎ , táan ɔ ka lɛ́ ɖíe bonu mǐ na nya nùvlɛnǔ gɔ́ nú gblǒ e satáan kpo gbɛ̀ tɔn kpo nɔ xwlé mɛ bɔ agbaza mǐtɔn nɔ jló tawun lɛ é gbé ǎ ."
( mat . 24 : 44 ) mawu kpo klisu kpo ɖɔ nǔ e ye sɔ́ ɖó te nú mǐ ɖò malin - malin mɛ lɛ é kpo lee mǐ sixu nɔ acéjí gbɔn é kpo nú mǐ ɖò biblu mɛ .
"mǐ ɖó na kpé nukún ganjininɔ mǐtɔn ɖò gbigbɔ lixo , kancica e ɖò mǐ kpo jehovah kpo tɛntin é , kpo nǔ e ɖò taji nú axɔsuɖuto ɔ lɛ é kpo wu ."
mǐ ɖó na mɔ nukúnnú jɛ hwenu e mǐ ɖè é kpo nǔ e ɖò jijɛ wɛ lɛ é kpo wu bo na dó sixu ɖò gbesisɔmɛ nú nǔ e ja é . ( nǔɖe .
22 : 20 ) gbɛ̀ mǐtɔn wɛ ɖò atɛ jí !
[ 1 ] ( akpáxwé 14gɔ́ ɔ ) kpɔ́n wemata 21 wema le royaume de dieu en action !
"“ ma ði xɛsi ó , un na gɔ́ alɔ nú we ”"
mǐ ni ɖɔ ɖɔ a ɖò yiyi wɛ ɖò ali jí ɖò zǎn xóxó mɛ .
"ajijimɛ kpowun ɔ , a ɖ’ayi wu ɖɔ mɛɖé ɖò xwixwedó we wɛ ."
"enyi a nɔte ɔ , afɔgbe e sè wɛ à ɖè ɖò gudo towe é lɔmɔ̌ nɔ nɔte ."
"enyi a yá afɔ ɔ , mɛ ɔ lɔmɔ̌ nɔ wà mɔ̌ ."
a bɛ́ wezun ; bo byɔ xɔ́ntɔn towe e ma lín dó finɛ ǎ é ɖé sín xwégbe .
"hwenu e xɔ́ntɔn towe ɔ hun hɔn ɔ bo yí we dó xwé tɔn gbè é ɔ , agbɔ̌n towe jɛ dò ."
"nǔ enɛ sixu ko nɔ ma jɛ dó jǐ towe kpɔ́n vlafo , amɔ̌ , adohu adohu gbɛmɛ tɔn lɛ sixu nɔ nyí linkpɔ́n nú we ."
"azɔ̌ ko gblé dó we sín hwenu línlín lɛ ɖíe , bɔ a ka ko tɛnkpɔn bo na mɔ ɖokpo b’ɛ glo wɛ à ?"
kpikpò kpo lanmɛ ma ɖò ganji sín tagba e ɖò te kpɔ́n we lɛ é kpo ka nɔ hu ado nú we wɛ à ?
alǒ nǔ ɖevo sésé wɛ ɖò linkpɔ́n nyí nú we wɛ à ?
"tagba ɖebǔ wɛ é na bo nyí ɔ , enyi mɛɖé sixu ɖɔ xá we lobo d’alɔ we hwenu e a ɖó hudo tɔn dó é ɔ , é na víví nú we à cé ?"
a ka ɖó xɔ́ntɔn mɔhun à ?
ganji !
"jehovah wɛ nyí xɔ́ntɔn mɔhun nú we , lee é nyí nú tɔ́gbó ablaxamu bɔ mǐ mɔ ɖò ezayíi 41 : 8 - 13 mɛ gbɔn é ɖɔhun ."
"ðò wemafɔ 10 kpo 13 kpo mɛ ɔ , jehovah ɖɔ nú mɛsɛntɔ́ tɔn ɖɔ : “ ma ɖi xɛsi ó , ɖó un ɖò kpɔ́ xá we ."
"un na na akɔnkpinkpan we ; un na gɔ́ alɔ nú we ; un ɖò xɛ nya ɖò jǐ we wɛ kpodo aɖisi lɔ ce , ɖuɖeji lɔ ɔ kpo ."
"un hɛn alɔ towe [ ɖisi ɔ , nwt ] bo ɖò ɖiɖɔ nú we wɛ ɖɔ : ‘ ma ɖi xɛsi ó , un na gɔ́ alɔ nú we . ’ ”"
“ un ðò xɛ nya ðò jǐ we wɛ ”
xógbe enɛ lɛ na ganjɛwu we à cé ?
sɔ́ hwiɖée dó ninɔmɛ e xó ɖɔ wɛ jehovah ɖè nú mǐ é mɛ kpɔ́n .
"ðò fí ɔ , zɔnlin zin wɛ a ɖè alɔ ɖò alɔ mɛ xá jehovah ǎ , enyi linlin mɔhun na bo tlɛ nyɔ́ ɔ nɛ ."
"enyi zɔnlin zin wɛ a ɖè alɔ ɖò alɔ mɛ xá jehovah ɔ , amyɔ lɔ towe wɛ ɖisi lɔ tɔn na hɛn ."
"amɔ̌ , jehovah dlɛn “ aɖisi lɔ [ tɔn ] , ɖuɖeji lɔ ɔ ” bo hɛn “ alɔ towe ɖisi ɔ , ” cí nǔ ɖɔ é jló na dɔn we tɔ́n sín ninɔmɛ vɛwǔ gbɛmɛ tɔn ɖé mɛ wɛ ɖɔhun ."
"ee é ɖò mɔ̌ wà wɛ é ɔ , é dó xógbe elɔ lɛ dó na ganjɛwu we ɖɔ : “ ma ɖi xɛsi ó , un na gɔ́ alɔ nú we . ”"
a ka nɔ kpɔ́n jehovah dó mɔ tɔ́ kpo xɔ́ntɔn wanyiyinɔ e na gɔ́ alɔ nú we hwenu e a na ɖò wuvɛ̌ mɛ é ɖé kpo à ?
"é nɔ keya nú we , ganjininɔ towe nɔ ɖu ayi mɛ n’i , bɔ é kudeji bo na d’alɔ we ."
"hwenu e a na ɖò wuvɛ̌ lɛ mɛ é ɔ , jehovah jló ɖɔ ayi towe ni j’ayǐ , ɖó é yí wǎn nú we ɖesu ."
"ðò “ adǎngbomɛ hwenu ɔ , è nɔ ba ɛ kpò gbeɖé ɖò gudo ǎ . ” — ðɛh . 46 : 2 ."
hwɛ didó mɛðée ðó nǔ e è wà nyì dò wá yì lɛ é wu
mɛɖé lɛ nɔ dóhwɛ yeɖée ɖó walɔ xóxó yetɔn lɛ wu bo nɔ kanbyɔ yeɖée ɖɔ mawu ka sɔ́ hwɛ kɛ emi dóó à jí .
"enyi mɔ̌ wɛ nǔ cí nú hwi lɔ hǔn , lin tamɛ kpɔ́n dó nya gbejinɔtɔ́ jɔbu e yí gbè nú “ hwɛ e [ é ] hu sín vǔ é ” jí é ."
"( jɔb . 13 : 26 ) nǔ cí mɔ̌ nú ðɛhan wlantɔ́ davidi lɔ b’ɛ savo nú jehovah ɖɔ : “ ma flín hwɛ e un ko hu ɖò winnyawinnya mɛ lɛ ó , ma flín gǔ e un fɔ́n lɛ ó . ” ( ðɛh ."
"wɛn e ɖò ezayíi wemata 41gɔ́ ɔ mɛ é ɔ , togun mawu tɔn hwexónu tɔn wɛ è dó jɛ nukɔn ."
"ye hu hwɛ sɔmɔ̌ bɔ jehovah gbɔ bo ɖó hwɛ nú ye , bo bló bɔ è kplá ye yì kannumɔgbenu ɖò babilɔnu ."
"( eza . 39 : 6 , 7 ) é ɖò mɔ̌ có , mawu lin nǔ kpɔ́n dó hwenu e é na hwlɛn ye mɛ e na lɛkɔ sín hwɛ yetɔn lɛ gudo lobo na lɛkɔ wá gɔ̌n tɔn lɛ é jí !"
"( eza . 41 : 8 , 9 ; 49 : 8 ) jehovah nɔ ɖè xomɛnyínyɔ́ ɖaxó mɔhunkɔtɔn xlɛ́ mɛ ɖěɖee jló na ɖu fɛ́nú tɔn sín vivǐ lɛ é ɖò égbé . — ðɛh ."
"51 : 3 . lin tamɛ kpɔ́n dó kpɔ́ndéwú takuya , * ee ko tɛnkpɔn bá ɖu ɖò fɔtóo nùblibliwiwa tɔn lɛ kpinkpɔn kpo mɛ̌ sísɔ́ dó d’ayihun kpo jí é wu ."
azɔn mɔkpan wɛ é klɛ́n afɔ .
nɛ̌ nǔ ka cí n’i ?
"“ un nɔ mɔ ɖɔ nùvɔnɔ ɖé kpowun wɛ nú mì , amɔ̌ , enyi un xoɖɛ bo byɔ hwɛsɔkɛ jehovah ɔ , é nɔ fɔ́n mì site sín kɔ́mɛ . ”"
nɛ̌ jehovah ka nɔ bló mɔ̌ gbɔn ?
"mɛxo agun e mɛ takuya ɖè é tɔn lɛ byɔ ɛ ɖɔ hweɖebǔnu e é na klɛ́n afɔ ɔ é ɔ , é ni nɔ ɖɔ nú emi ."
"é yí gbè ɖɔ : “ é nɔ bɔwǔ bonu ma ɖɔ nú ye ǎ , amɔ̌ , hweɖebǔnu e un wà mɔ̌ é ɔ , un nɔ mɔ hlɔnhlɔn . ”"
"é wá yá é ɔ , mɛxo agun tɔn lɛ bló tuto bɔ nukúnkpénuwutɔ́ lɛdo tɔn yì ba takuya kpɔ́n ."
nukúnkpénuwutɔ́ ɔ ɖɔ n’i ɖɔ : “ yayǎ wɛ un wá gɔ̌n towe ǎ .
mɛxo agun tɔn lɛ jló ɖɔ nyì ni wá wutu wɛ .
ye jló ɖɔ hwi ni ɖu mɛbakpɔ́n lɛngbɔnyitɔ́ tɔn elɔ sín vivǐ . ”
"takuya flín ɖɔ : “ nyì wɛ ɖò hwɛ hu wɛ có , jehovah ka gɔ́ alɔ nú mì , gbɔn mɛxo agun tɔn lɛ gblamɛ . ”"
"takuya yì nukɔn kaka bo huzu gbexosin - alijitɔ́ hwebǐnu tɔn , bɔ dìn ɔ , é ɖò sinsɛnzɔ́ wà wɛ ɖò alaxɔ ɖé mɛ ."
"lee é nyí gbɔn nú nɔví enɛ é ɔ , mɔ̌ wɛ mawu na fɔ́n hwi lɔ site sín kɔ́mɛ é nɛ ."
adohuhu dó ðuðu kpo nunu kpo jí
azɔ̌mamɔ nɔ ɖó adohu adohu nú mɛ gègě .
azɔ̌ gblé dó mɛɖé lɛ bɔ é vɛwǔ nú ye bonu ye na mɔ azɔ̌ ɖevo .
"enyi gǎn ɖě gbɛ́ ɖɔ emi kún na yí we dó azɔ̌ mɛ ó ɔ ɖě ɔ lɔ nɔ gbɛ́ ɔ , kpɔ́n lee nǔ na cí nú we é ."
"ðò ninɔmɛ mɔhun lɛ mɛ ɔ , mɛɖé lɛ nɔ mɔ ɖɔ wi e ɖò ta emitɔn é ko kɔ́n ."
nɛ̌ jehovah ka sixu d’alɔ we gbɔn ?
"é sixu nɔ ma mɔ azɔ̌ e jɛxa we é nú we tlolo , amɔ̌ , é sixu d’alɔ we bɔ a na flín nǔ e axɔsu davidi ɖɔ é : “ un ko nɔ dɔnkpɛ mɛ kpɔ́n cobo wá kpò dìn ; un ka mɔ mawu jó hwɛjijɔnɔ lɛ dó kpɔ́n ǎ , un ka mɔ vǐ yetɔn lɛ ɖě byɔ nǔ ɖu kpɔ́n ǎ . ”"
( ðɛh .
"37 : 25 ) nugbǒ ɔ , a xɔ akwɛ ɖò jehovah nukúnmɛ , bɔ kpo “ aɖisi lɔ [ tɔn ] , ɖuɖeji lɔ ɔ ” kpo ɔ , é na d’alɔ we bɔ a na mɔ nǔ e sín hudo a ɖó bo na kpó ɖò sinsɛn ɛ wɛ é ."
"enyi azɔ̌ gblé dó we ɔ , nɛ̌ jehovah ka sixu d’alɔ we gbɔn ?"
sara e nɔ nɔ colombie é mɔ mɛhwlɛngantɔ́ lɔ jehovah tɔn .
"è nɔ sú i akwɛ tawun ɖò azɔ̌ e é nɔ wà é mɛ , amɔ̌ , azɔ̌ ɔ nɔ na ɛ táan ɖebǔ ǎ ."
"loɔ , é ka jló na w’azɔ̌ nú jehovah d’eji ; enɛ wu ɔ , é jó azɔ̌ enɛ dó lobo huzu gbexosin - alijitɔ́ ."
"é ɖò mɔ̌ có , é yawu mɔ azɔ̌ hwenu klewun tɔn e sín hudo é ɖó é ǎ ."
"é hun klɛmu ( crème glacée ) sà tɛn ɖé , amɔ̌ , kpɛɖé kpɛɖé ɔ , akwɛ ɔ vɔ bɔ é gbɔ bo sú hɔn ."
"“ xwè atɔn kwíɖíkwíɖí wá yì , amɔ̌ , jehovah bló bɔ un kpéwú bo dɛ , ” wɛ sara ɖɔ ."
"( mat . 6 : 33 , 34 ) gudo mɛ ɔ , gǎn tɔn xóxó ɔ ylɔ ɛ lobo xwlé è azɔ̌ e é ko nɔ wà ɖ’ayǐ é ."
é yí gbè ɖɔ enyi è ɖè azɔ̌ ɔ kpò bo na emi hwenu bonu emi na sixu wà sinsɛnzɔ́ emitɔn ɔ jɛn emi na sixu wà azɔ̌ ɔ .
"sara sɔ́ nɔ ɖu akwɛ lee é ko nɔ ɖu gbɔn ɖ’ayǐ é ǎ , amɔ̌ , é ka kpéwú bo kpó ɖò gbexosin - alijitɔ́ nyí wɛ ."
é wá ɖɔ ɖɔ : “ un mɔ wanyiyi lɔ jehovah tɔn . ”
adohu adohu kpikpò hwenu tɔn lɛ
nǔ taji ɖevo e nɔ hu ado nú mɛ é wɛ nyí kpikpò .
ado nɔ lɛ́vɔ hu ye dó lanmɛ na nɔ ganji sín tagba e nɔ wá xwetɔ́n ɖò kpikpò hwenu lɛ é wu .
"hwenu e hlɔnhlɔn na vɔ ɖò wǔ ce ɔ , ma jó mì dó ó . ” — ðɛh ."
"71 : 9 , 18 ."
"ye ɖó na kpó ɖò nùɖiɖi ɖó nú mawu wɛ , bo ɖeji ɖɔ é na na emi nǔ e sín hudo emi ɖó lɛ é ."
"nugbǒ wɛ ɖɔ enyi ye ko zán mɛjɔmɛ gbɛ̀ nú xwè mɔkpan ɖ’ayǐ ɔ , é na byɔ ɖɔ ye ni hɛn gbɛzán yetɔn bɔkun , bɔ nǔ kpɛ e ye na ɖó ɖò agbaza linu é ɖó na kpé ye ."
"ye sixu mɔ ɖɔ “ mǎ nùsúnnú ” ɖuɖu nyɔ́ hú “ nyibu lan e dó jǒ é ” ɖuɖu , bo tlɛ lɛ́ nyɔ́ nú lanmɛ syɛn hunsin ɖagbe ɖiɖó ! ( nùx ."
"15 : 17 , nwt ) enyi xomɛ jehovah tɔn hinhɛn hun jí wɛ ayi towe ɖè ɔ , é na kɔn nyɔna dó jǐ towe ɖò kpikpò hwenu lɔmɔ̌ ."
josé kpo rose kpo gɔ́ nú tony kpo wendy kpo
kpɔ́n kpɔ́ndéwú josé kpo rose kpo e ko sɛ̀n jehovah ɖò sinsɛnzɔ́ hwebǐnu tɔn mɛ nú xwè 65 jɛji é tɔn .
"nú xwè mɔkpan ɔ , ye kpé nukún dó rose sín tɔ́ wu , ɖó mɛɖé ɖó na nɔ nɔ gɔ̌n tɔn zǎn kéze ."
"gɔ́ na ɔ , josé ɖó na syɛnlǐn ɖò azɔ̌ e è wà n’i ɖó kansɛ́ɛzɔn wu é kpo amasin syɛnsyɛn lɛ zinzan kpo nu ."
jehovah ka dlɛn alɔ tɔn ɖisi ɔ dó asú kpo asì kpo gbejinɔtɔ́ enɛ lɛ à ?
"gbɔn tony kpo wendy kpo e nyí asú kpo asì kpo ɖé ɖò agun yetɔn mɛ , bo sɔ́ xɔ ɖé ɖó te nú ye é gblamɛ ."
tony kpo wendy kpo jló na yí gbexosin - alijitɔ́ hwebǐnu tɔn lɛ dó xɔ ɔ mɛ vɔ̌nu .
"xwè mɔkpan jɛ nukɔn , ɖò hwenu e tony ɖò wemaxɔmɛ linsinmɛ tɔn é ɔ , é nɔ mɔ josé kpo rose kpo gbɔn flɛtɛli nu bɔ ye nɔ yì kúnnuɖegbe hwɛhwɛ ."
"é yí wǎn nú ye ɖó kanɖodonǔwu yetɔn wu , bɔ enɛ byɔ lanmɛ n’i tawun ."
"ðó tony kpo wendy kpo mɔ bɔ asú kpo asì kpo mɛxomɔ enɛ lɛ zán gbɛ̀ yetɔn bǐ nú jehovah wutu ɔ , ye yí ye dó xwégbe ."
"ðò xwè 15 e wá yì lɛ é mɛ ɔ , ye d’alɔ josé kpo rose kpo e na ɖò xwè 85 mɔ̌ ɖó wɛ dìn é ."
mɛxomɔ enɛ lɛ nɔ kpɔ́n alɔ e asú kpo asì kpo winnyawinnya enɛ nɔ dó ye é dó mɔ nùnina ɖé sín jehovah gɔ́n .
"mawu ɖò “ ɖisi lɔ [ tɔn ] , ɖuɖeji lɔ ɔ ” dlɛn dó hwi lɔmɔ̌ wɛ ."
"a ka na yí gbè bo zunfan alɔ mɛ e d’akpá nú we ɖɔ : “ ma ɖi xɛsi ó , un na gɔ́ alɔ nú we ” é tɔn à ?"
è ɖyɔ nyikɔ ɖé lɛ .
etɛ ka nyí tinmɛ kpò wè e è cá ɖě dó ɖě wu bɔ ezekiyɛli wemata 37gɔ́ ɔ ɖɔ xó tɔn é tɔn ?
jehovah dó wɛn nukúnɖiɖo tɔn ɖé ezekiyɛli bo d’akpá ɖɔ akɔta izlayɛli tɔn ɔ na nɔ bǔ hwenu e ye na yì akpádídó yikúngban ɔ jí gudo é .
"wɛn enɛ lɛ́vɔ ɖɔ bǔninɔ togun mawu tɔn tɔn ɖ’ayǐ , bɔ nǔ ko ɖò mɔ̌ nyí wɛ ɖò azǎn gudogudo tɔn lɛ mɛ ."
jehovah ɖɔ nú gbeyiɖɔ ezekiyɛli ɖɔ é ni wlan nǔ dó kpò wè jí .
"é na wlan dó kpò ɖokpo jí ɖɔ , “ axɔsuɖuto judáa tɔn kpo mɛ e ɖ’emɛ lɛ kpo ; ye bǐ wɛ nyí izlayɛli - ví , ” bo na wlan dó wegɔ ɔ jí ɖɔ , “ axɔsuɖuto izlayɛli tɔn , tinmɛ tɔn wɛ nyí jozɛfu ví lɛ [ alǒ ‘ kpò eflayimu tɔn , ’ nwt ] kpo mɛ ɖě lɛ e ɖò axɔsuɖuto ɔ mɛ lɛ kpo ; ye bǐ wɛ nyí izlayɛli - ví . ”"
ezekiyɛli ɖó na bló bɔ kpò wè lɛ na huzu “ ɖokpo ” ɖò alɔ tɔn mɛ . — ezek . 37 : 15 - 17 .
etɛ xókwin “ eflayimu ” ɔ ka nɔte na ?
"akɔta eflayimu tɔn , ee wá nyí akɔta bo jì hú bǐ é mɛ wɛ axɔsuɖuto akɔta wǒ totaligbé tɔn lɛ sín axɔsu nukɔntɔn jelobowamu gosin ."
"( sɛ́n . 33 : 13 , 17 ; 1 axɔ . 11 : 26 ) jozɛfu sín vǐ eflayimu wɛ dó akɔta enɛ sín kún ."
"( kɛ́n . 1 : 32 , 33 ) jozɛfu sín tɔ́ jakɔbu ka ko xoɖɛ bunɔ ɖé dó jǐ tɔn ."
"enɛ wu ɔ , é sɔgbe bɔ è na ylɔ kpò e nɔte nú axɔsuɖuto akɔta wǒ tɔn é ɖɔ “ kpò eflayimu tɔn . ”"
"hwenu e ezekiyɛli wlan nǔɖɔɖ’ayǐ e kúnkplá kpò wè lɛ é ɔ , asilíinu lɛ ko wlí mɛ e ɖò axɔsuɖuto totaligbé tɔn izlayɛli tɔn mɛ lɛ é hɛn yì kannumɔgbenu ɖò 740 j.h.m . b’ɛ lín tawun nɛ . ( 2 axɔ . 17 : 6 ) enɛ wu ɔ , gègě izlayɛli - ví enɛ lɛ tɔn gbakpé axɔsuɖuto babilɔnu tɔn e ɖyɔ axɔsuɖuto asilíi tɔn é mɛ hwenɛnu ."
"ðò 607 j.h.m . ɔ , è wlí akɔta wè tofɔligbé tɔn kpo vlafo mɛ e kpò ɖò axɔsuɖuto totaligbé tɔn mɛ lɛ é kpo hɛn yì kannumɔgbenu ɖò babilɔnu ."
"axɔsu e tɔ́n sín kúnkan judáa tɔn mɛ lɛ é kp’acɛ nú axɔsuɖuto wè enɛ lɛ , bɔ vɔsanúxwlémawutɔ́ lɛ gɔ́ nú ye , ɖó ye nɔ wà sinsɛnzɔ́ yetɔn ɖò tɛmpli mɛ ɖò jeluzalɛmu ."
"( 2 tan 11 : 13 , 14 ; 34 : 30 ) enɛ wu ɔ , é sɔgbe ɖɔ kpò e nyí “ judáa tɔn ” é ni nɔte nú axɔsuɖuto akɔta wè tɔn ɔ ."
hwetɛnu è ka cá kpò enɛ lɛ e nɔte nú nùɖé é ?
hwenu e izlayɛli - ví lɛ lɛkɔ yì jeluzalɛmu ɖò 537 j.h.m . bo na vɔ́ tɛmpli ɔ gbá é wɛ .
axɔsuɖuto akɔta wè tɔn ɔ kpo axɔsuɖuto akɔta wǒ tɔn ɔ kpo sín afɔsɔ́ɖótetɔ́ lɛ lɛkɔ sín kannumɔgbenu ɖó kpɔ́ .
"( ezek . 37 : 21 , 22 ) izlayɛli - ví lɛ ko lɛ́vɔ jɛ jehovah sɛ̀n jí ɖó kpɔ́ ."
"gbeyiɖɔ ezayíi kpo jelemíi kpo lɔmɔ̌ ko ɖɔ hwɛdogbɔ enɛ sín xó ɖ’ayǐ . — eza . 11 : 12 , 13 ; jel . 31 : 1 , 6 , 31 ."
nugbǒ taji tɛ ka kúnkplá sinsɛn - biblo mimɛ̌ ɔ bɔ nǔɖɔɖ’ayǐ elɔ tɛɖɛ̌ jí ?
eɖíe : jehovah na bló bɔ mɛsɛntɔ́ tɔn lɛ na “ huzu . . . ɖokpo géé . ”
"( ezek . 37 : 18 , 19 ) bǔninɔ enɛ e sín akpá è dó é ka jɛ ɖò hwe mǐtɔn nu à ?"
"jɛ nukɔn hwɛ̌ ɔ , nǔɖɔɖ’ayǐ ɔ jɛ jijɛ jí ɖò 1919 , hwenu e è vɔ́ tuto bló nú togun mawu tɔn kpɛɖé kpɛɖé , lobo dɔn ye ɖó bǔ é ."
gǎn e satáan dó bo na klán ye kaka sɔyi é cifo .
"hwe enɛ nu ɔ , gègě mɛ e è dɔn ɖó bǔ lɛ é tɔn wɛ ɖó nukúnɖiɖo bo na huzu axɔsu kpo vɔsanúxwlémawutɔ́ kpo ɖò jixwé xá jezu ."
( nǔɖe . 20 : 6 ) ye cí kpò judáa tɔn ɔ ɖɔhun .
"é ɖò mɔ̌ có , hwenu ɖò yiyi wɛ é ɔ , mɛ e ɖó nukúnɖiɖo bo na nɔ ayikúngban jí lɛ é gègě nɔ xò kpóɖó nú jwifu gbigbɔ lixo tɔn enɛ lɛ ."
"( zak . 8 : 23 ) ye cí kpò jozɛfu tɔn ɔ ɖɔhun , yedɛɛ lɛ ka ɖó nukúnɖiɖo bo na ɖu axɔsu xá klisu ǎ ."
"gbɛ̌ta wè lɛ bǐ wɛ ɖò bǔ égbé bo nyí togun jehovah tɔn lobo nɔ wà sinsɛnzɔ́ ɖò axɔsu kwín ɖokpo , jezu klisu , ee nǔɖɔɖ’ayǐ ɔ ylɔ ɖɔ “ mɛsɛntɔ́ ce davidi ” é sín acɛ glɔ ."
"( ezek . 37 : 24 , 25 ) jezu xoɖɛ ɖɔ ahwanvu emitɔn lɛ bǐ ‘ ni nyí ɖokpo , lee tɔ́ tɔn ɖò éyɛ mɛ bɔ é lɔ ɖò tɔ́ tɔn mɛ é ɖɔhun . ’ * ( jaan 17 : 20 , 21 ) jezu lɔmɔ̌ ɖɔ ɖ’ayǐ ɖɔ lɛngbɔhwan kpɛví ahwanvu tɔn yí ami dó ɖè lɛ tɔn kpo “ lɛngbɔ̌ ɖevo lɛ ” kpo “ na nyí ɖokpo . ”"
"( jaan 10 : 16 ) xó jezu tɔn lɛ tinmɛ lee togun jehovah tɔn ɖò bǔ tawun égbé ɖò gbigbɔ lixo gbɔn é , enyi ye na bo ɖó nukúnɖiɖo ɖebǔ ɔ nɛ ."
é nyɔ́ tawun ɖɔ è ni ɖ’ayi lǒ ɖěɖee jezu dó bɔ ye wá nyí fí ɖiɖe tɔn sín wuntun sín akpáxwé lɛ é wu .
"jɛ nukɔn hwɛ̌ ɔ , é ɖɔ “ [ deví ] gbejinɔtɔ́ , ayiɖotenanɔ ” ɔ xó , é wɛ nyí mɛ yí ami dó ɖè lɛ sín gbɛ̌ta kpɛví e na kpé nukún nǔ lɛ wu é ."
"( mat . 24 : 45 - 47 ) enɛ gudo ɔ , é dó lǒ ɖé lɛ bɔ ye kúnkplá mɛ e ɖó nukúnɖiɖo bo na yì jixwé lɛ é dó nukɔn ."
"( mat . 25 : 1 - 30 ) gudo mɛ ɔ , é ɖɔ mɛ ɖěɖee ɖó nukúnɖiɖo ayikúngban jí tɔn bo na nɔ gudo nú nɔví klisu tɔn lɛ é xó ."
"( mat . 25 : 31 - 46 ) mɔ̌ ɖokpo ɔ , nǔɖɔɖ’ayǐ ezekiyɛli tɔn sín jijɛ égbé tɔn ɔ tó dó gesí nǔ e na jɛ dó mɛ ɖěɖee ɖó nukúnɖiɖo jixwé tɔn lɛ wu é hwɛ̌ ."
"axɔsuɖuto akɔta wǒ tɔn ɔ nɔte nú mɛ e ɖó nukúnɖiɖo ayikúngban jí tɔn lɛ é ǎ có , bǔninɔ e xó nǔɖɔɖ’ayǐ elɔ ɖɔ é flín mǐ bǔninɔ e ɖò mɛ e ɖó nukúnɖiɖo ayikúngban jí tɔn lɛ é kpo mɛ e ɖó nukúnɖiɖo jixwé tɔn lɛ é kpo tɛntin é ."
lee un mɔ awǎjijɛ ðò nùnamɛ mɛ gbɔn é
mɛ e tɔn wɛ é ronald j . parkin
hwenu e un ɖó xwè 12 é wɛ un mɔ nǔ jɛ wu azɔn nukɔntɔn ɔ ɖɔ un ɖó nǔ xɔ akwɛ ɖé bo na na mɛ .
"un ko ɖɔ mawuxó kpɔ́n ǎ có , un ɖɔ “ ɛɛn . ”"
"mǐ yì fí e mǐ na ɖɔ mawuxó ɔ ɖè é , bɔ é na mì akpomɛwema e ɖɔ xó dó axɔsuɖuto mawu tɔn jí é ɖé lɛ ."
"é ɖɔ : “ a na yì mɛ e ɖò ali ɔ gudo lɛ é gɔ́n , bɔ nyɛ na yì mɛ e ɖò fí lɛ é gɔ́n . ”"
"kpo xɛsi kpo wɛ un jɛ xwégbe xwégbe gbɔn jí , bɔ é kpaca mì ɖɔ blewun jɛn un má akpomɛwema lɛ bǐ nú mɛ lɛ ."
é ɖò wɛn ɖɔ mɛ gègě ɖò nǔ e un ɖó bo na na mɛ é ba wɛ .
"è jì mì ɖò 1923 ɖò chatham , kent , angleterre , bɔ un sù ɖò mɛ e gbɛ̀ cikɔ na lɛ é tɛntin ."
wɛkɛ hwan nukɔntɔn ɔ sɔ́ hɛn gbɛ̀ kpɔ́n te lee è lin gbɔn é ǎ .
"sinsɛngán baptiste tɔn lɛ flú mɛjitɔ́ ce lɛ lɔmɔ̌ , ɖó nukɔnyiyi yeɖesunɔ tɔn wɛ nɔ mya nukún nú ye hugǎn ."
"hwenu e un ɖó xwè tɛnnɛ é ɔ , nɔ ce jɛ kpléxɔ association internationale des étudiants de la bible tɔn mɛ yì jí , fí enɛ wɛ ye mɛ e wá nyí kúnnuɖetɔ́ jehovah tɔn lɛ é nɔ bló kplé yetɔn lɛ ɖè ."
un yí wǎn nú nǔ e kplɔ́n wɛ un ɖè lɛ é .
nɔví sunnu mɛxomɔ lɛ kplɔ́n nǔ mì
"hwenu e un ɖò dɔnkpɛvu mɛ é ɔ , nukúnɖiɖo e ɖò xó mawu tɔn mɛ é mímá xá mɛ lɛ nɔ víví nú mì ."
"nyiɖokponɔ nɔ jla wɛn ɔ gbɔn xwégbe xwégbe hwɛhwɛ có , kúnnuɖiɖe xá mɛ ɖevo lɛ lɔ kplɔ́n nǔ mì ."
"ði kpɔ́ndéwú ɔ , nyì kpo nɔví sunnu mɛxomɔ ɖé kpo xwè fí e na ɖɔ mawuxó ɖè wɛ mǐ ɖè é bo ɖò kɛkɛ mǐtɔn lɛ kun wɛ gbè ɖokpo , bɔ mǐ zɛ sinsɛngán ɖé wu bɔ un ɖɔ , “ gbagbǎ ɖokpo nɛ ɖò yiyi wɛ nɛ . ”"
"nǔ mǐ ni jla wɛnɖagbe ɔ mɛ lɛ kpo awǎjijɛ kpo kpowun , lobo jó hwɛɖiɖɔ ɔ dó nú jehovah . ”"
un mɔ xomɛhunhun e nùnamɛ nɔ dó nú mɛ é gègě ɖò hwe enɛ lɛ nu . — mat . 25 : 31 - 33 ; mɛ .
asì tɔn yí wǎn nú kúnnuɖetɔ́ jehovah tɔn lɛ ǎ .
"gbè ɖokpo ɔ , é ylɔ mì dó xwé tɔn gbè nú ma wá fá kɔ ."
xomɛ sìn nawe ɔ dó mawuxó e asú tɔn yì ɖɔ é wu sɔmɔ̌ bɔ é jɛ tíì ( thé ) gbàví lɛ nyì dó mǐ jí .
"sunnu ɔ ɖú zingidi ǎ , é nyɔ́ wà ɔ , é bɛ́ tíì gbàví lɛ dó tɛn yetɔn mɛ kpodo xomɛhunhun kpo ."
"jlǒ e un ɖó bo na má nukúnɖiɖo sɔgudo tɔn ɔ xá mɛ ɖevo lɛ é fɔ́n bo ɖò jijɛji wɛ , bɔ ɖò xwèjísun 1940 tɔn mɛ ɔ , nyì kpo nɔ ce kpo bló baptɛm ɖò dover ."
"grande - bretagne tɔ́n ahwan allemagne ɖò zǒsun 1939 tɔn mɛ , hwenu e un ɖó xwè 16 é ."
"ðò ayidosun 1940 tɔn mɛ ɔ , un ɖò hɔn mǐtɔn linu bo mɔ bɔ è bɛ́ sɔja afatɔ́n mɔkpan e è gblé wǔ lɛ é dó gbawungbaloke ( camion ) lɛ mɛ wá xweyigbe ."
ye mɛ e ahwan dunkirk tɔn ɖu kpò lɛ é wɛ .
"un mɔ nukúnɖiɖo ɖě ɖò nukún yetɔn lɛ jí ǎ , bɔ é jló mì tawun ɖɔ ma ɖɔ axɔsuɖuto mawu tɔn sín xó nú ye ."
"é na nɔ zaan ɖò xwè enɛ mɛ é ɔ , è jɛ bɔnbu da dó grande - bretagne jí ."
"zǎn ɖokpo ɖokpo mɛ ɔ , un nɔ mɔ allemagne sín jɔmɛhun e nɔ da bɔnbu lɛ é gègě bɔ ye nɔ gbɔn ta mǐtɔn nu wá yì ."
"bɔnbu lɛ nɔ ɖɔ nǔ swíi bo nɔ wú gbuwun , bɔ adohu adohu ɔ nɔ lɛ́ jɛji ."
"enyi mǐ tɔ́n ayihɔngbe tɔn ɔ , mǐ nɔ mɔ xá blebu gègě bɔ xwé e ɖò ye mɛ lɛ é nɔ gbà hánnyá ."
un wá mɔ nǔ jɛ wu bǐ mlɛ́mlɛ́ ɖɔ axɔsuɖuto ɔ kɛɖɛ jɛn nyí nukúnɖiɖo e un ɖó dó sɔgudo wu é .
gbɛzán nùnamɛ tɔn ðé bɛ́
1941 wɛ un bɛ́ gbɛzán e zɔ́n bɔ un ɖó awǎjijɛ tawun é .
"azɔ̌kplɔ́nví tɔjihunbloɖotɔ́ ɖé wɛ un nyí ɖ’ayǐ ɖò royal dockyard ɖò chatham , azɔ̌ ɖé wɛ bo ɖó akwɛ tawun bɔ mɛ gègě nɔ jló ."
é ko lín dìn bɔ jehovah sɛntɔ́ lɛ mɔ nukúnnú jɛ wu ɖɔ klisanwun lɛ kún ɖó na nɔ tò ɖě jí bo fun ahwan xá tò ɖevo ó .
"ðò 1941 mɔ̌ ɔ , mǐ wá jɛ nukúnnú mɔ jɛ wu jí ɖɔ mǐ kún ɖó na wà azɔ̌ ɖò azɔ̌xwé ɖěɖee nɔ bló ahwanfunnu lɛ é ó ."
"( jaan 18 : 36 ) ðó tɔjihunblotɛn ɔ nɔ bló ahwanhún tɔglɔ tɔn lɛ wutu ɔ , un wá gbeta ɔ kɔn ɖɔ hwenu sù bonu ma jó azɔ̌ enɛ dó bo bɛ́ sinsɛnzɔ́ hwebǐnu tɔn ."
"fí e è sɛ́ mì dó jɛ nukɔn é wɛ nyí cirencester , toxo ɖɛkpɛɖɛkpɛ ɖé wɛ bo ɖò cotswolds sín kàn mɛ ."
"hwenu e un ɖó xwè 18 é ɔ , è wlí mì sú nú sun tɛnnɛ ɖó un gbɛ́ ɖɔ un kún na yì ahwan ó wutu ."
"ee e è sú hɔn dó mì ɖò gankpa mɛ kpo hlɔnhlɔn kpo , bɔ é wá kpò nyiɖokpo é ɔ , hǔn ce bǐ wɛ gbado ."
"amɔ̌ , é na nɔ zaan é ɔ , gantɔ́cɔ́tɔ́ lɛ kpo gantɔ́ lɛ kpo jɛ nǔ e wu è wlí mì é kanbyɔ mì jí , bɔ un tinmɛ nùɖiɖi ce nú ye kpodo awǎjijɛ kpo ."
"ee un tɔ́n sín gankpa mɛ gudo é ɔ , è byɔ mì ɖɔ ma gɔ́ nú leonard smith * bo jla wɛnɖagbe ɔ ɖò toxo vovo lɛ mɛ ɖò xá e mɛ mǐ gosin ɖò kent é ."
"bɛ́sín 1944 ɔ , jɔmɛhun e bɔnbu gɔ́ bɔ gbɛtɔ́ ma ɖ’emɛ bo ɖò kunkun wɛ ǎ é afatɔ́n jɛji wɛ wú ɖò kent ."
fí e jɔmɛhun lɛ nɔ gbɔn bo ɖò akpáxwé elɔpu tɔn e nazi lɛ yí é kpo londres kpo vlamɛ é pɛ́ɛ́ wɛ mǐ ɖè .
è nɔ ylɔ jɔmɛhun bɔnbunɔ enɛ lɛ ɖɔ jɔɖujɔɖu .
"ahwanfunfun enɛ dó xɛsi tawun , ɖó enyi a sè bɔ jɔmɛhun ɔ cí zo , lee mǐ nɔ sè gbɔn hwɛhwɛ é ɔ , tuùn ɖɔ ɖò segɔndu e na bɔ d’ewu lɛ é mɛ ɔ , jɔmɛhun ɔ na flɛ́ bo wú ."
"hweɖelɛnu ɔ , mǐ nɔ jinjɔn tavo gannɔ e ye bló bonu é na cyɔn alɔ ye jí hwenu e xɔ ɔ na gbà é glɔ ."
mɛ e ɖò xwédo enɛ mɛ lɛ é bǐ wɛ wá bló baptɛm ɖò gudo mɛ .
wɛnðagbe ɔ jijla ðò tò ðevo mɛ
un ɖò mɛ lɛ ylɔ dó kpléɖókpɔ́ ɖaxó ɖé tɛnmɛ wɛ ɖò hwenu e un bɛ́ gbexosin - alijitɔ́zɔ́ tlolo é ( dò )
mǐ tuùn lee irlande gbɔn vo dó angleterre sɔ é ǎ .
"mǐ nɔ gbɔn xwégbe xwégbe bo nɔ ɖò xɔ ba wɛ , lobo nɔ ɖɔ ɖɔ mɛsɛ́dó wɛ nú mǐ , bɔ mǐ nɔ xwlé xójlawema mǐtɔn lɛ mɛ lɛ ɖò ali ɔ jí ."
“ xlonɔnú ” tawun wɛ é nyí ɖɔ è ni wà nǔ gbɔn mɔ̌ ɖò katolika tò ɖé mɛ !
"hwenu e nya ɖé gblɔ́n adǎn nú mǐ syɛnsyɛn é ɔ , un yì jɛ hwɛ nú kponɔ ɖé b’ɛ ɖɔ , “ etɛ vɛdo wɛ a ka ɖè ɖ’ayǐ ? ”"
"enyi mɛ lɛ yí wema mǐtɔn lɛ ɔ , ye nɔ bló bɔ è nɔ nya ye sín azɔ̌ yetɔn mɛ ; ye lɛ́vɔ bló bɔ è nɔ nya mǐ sín fí e mǐ nɔ dɔ́ lɛ é ."
"mǐ wá mɔ ɖɔ enyi mǐ wá xá yɔyɔ̌ ɖé mɛ ɔ , é na nyɔ́ hú ɖɔ mǐ ni yì fí e lín dó xwé mǐtɔn é , lobo jla mawuxó ɔ mɛ lɛ ɖò fí e yɛhwenɔ ɖevo ɖè é kɛɖɛ ."
gudo bǐ jɛn mǐ nɔ wá ɖɔ mawuxó nú mɛ e yá dó xwé mǐtɔn lɛ é .
"ðò kilkenny ɔ , gbɛtɔ́ alannuwatɔ́ lɛ ɖò adǎn gblɔ́n nú mǐ wɛ có , mǐ nɔ kplɔ́n nǔ xá dɔnkpɛvu ɖé azɔn atɔn ɖò aklunɔzán gbla ɖokpo mɛ ."
nugbǒ biblu tɔn lɛ kpinkplɔn mɛ nɔ víví mì sɔmɔ̌ bɔ un na nyikɔ bo na yì wemaxɔmɛ biblu kpinkplɔn watchtower galadi tɔn bá nyí mɛsɛ́dó .
tɔjihun sibia wɛ nyí mɛsɛ́dó lɛ sín xwé mǐtɔn sín 1948 jɛ 1953
"ee mǐ kplɔ́n nǔ nú sun atɔ́ɔ́n ɖò new york gudo é ɔ , è sɛ́ mǐ mɛ e yí kúnnuɖewema galadi tɔn lɛ é ɛnɛ dó xù caraïbe tɔn sín tɔtɛntinto kpɛví ɔ mɛ ."
"ðò abɔxwísun 1948 tɔn mɛ ɔ , mǐ dó tɔjihun mɛtlu 18 nɔ e è nɔ ylɔ ɖɔ sibia é bo gosin new york ."
"gust maki ɖò mǐ mɛ , tɔjihunkúntɔ́ alɔsekpɛ́nnanɔ ɖé wɛ é nyí ɖ’ayǐ ."
"é kplɔ́n mǐ nǔ tawun tawun ɖé lɛ dó tɔjihun kunkun wu , ɖi lee è sixu sún hǔn ɔ alǒ glín gbɔn é , lee è sixu jlɔ́ tɔjihun ɔ ɖó ali tɔn jí gbɔn é , kpo lee è sixu xò jɔhɔn zlɛ gbɔn é kpo ."
gust kun tɔjihun mǐtɔn ɔ kpo azɔ̌ tuùntuùn kpo nú azǎn 30 gbɔn jɔhɔn nyanya lɛ tɛntin kaka bɔ mǐ yì jɛ bahamas . “ mi . . .
jla nú tɔtɛntinto e gbɔn zɔ lɛ bǐ ”
"mǐ jla mawuxó ɖò tɔtɛntinto kpɛví bahamas tɔn lɛ mɛ nú sun yɔywɛ ɖé gudo é ɔ , mǐ sún hǔn ɔ bo yì tɔtɛntinto leeward tɔn lɛ kpo windward tɔn lɛ kpo mɛ , ye ɖiga nú kilomɛtlu 800 mɔ̌ bɛ́sín îles vierges ɖò porto rico kpá bo ɖibla yì trinité ."
"hweɖelɛnu ɔ , mǐ nɔ sixu sɛ́ wema dó mɛ alǒ mɔ wema - sɛ́dó - mɛ mɛ ɖevo lɛ tɔn ǎ kaka nú aklunɔzán gblamɛ mɔkpan ."
"é ɖò mɔ̌ có , kpodo awǎjijɛ ɖaxó kpo wɛ mǐ nɔ ɖò xó jehovah tɔn jla gbɔn tɔtɛntinto lɛ mɛ wɛ . — jel . 31 : 10 ."
"enyi mǐ glín hǔn ɖó agě ɖé jí ɔ , wìwá mǐtɔn nɔ zɔ́n bɔ gletoxo ɔ bǐ nɔ xò zǐn , bɔ mɛ lɛ nɔ kplé ɖó agě ɔ jí , bo nɔ ba na kpɔ́n mɛ alɔkpa e mǐ nyí é ."
mɛɖé lɛ ɖò ye mɛ bo ko mɔ tɔjihun alǒ yovo kpɔ́n ǎ .
"tɔtɛntintomɛnu lɛ nyí sinsɛnnɔ e jɔ gbɛtɔ́ tawun , bo lɛ́ tuùn biblu ɔ ganji lɛ é ."
"tɛn ɖaxó ɖé ɖò tɔjihun mǐtɔn mɛ bonu mǐ na d’amlɔ , ɖa nǔ alǒ nya avɔ ǎ có , mǐ nɔ bló gbɔn ɖě ."
mǐ nɔ jɛte sín tɔjihun ɔ mɛ bo nɔ yì ba mɛ lɛ kpɔ́n ɖò kéze ɔ bǐ mɛ .
mǐ nɔ ɖɔ nú ye ɖɔ ye ni wá sè xóɖiɖɔ e jinjɔn biblu jí é ɖé .
"enɛ ɔ , nú é jɛ gbadanu ɔ , mǐ nɔ xò gan e ɖò tɔjihun ɔ wu é ."
"enyi mɛ lɛ jɛ wìwá jí ɔ , é nɔ víví nú mǐ tawun ."
zogbɛ́n yetɔn lɛ nɔ cí sunví ɖěɖee ɖò kínkɔ́n wɛ sín só lɛ jí jǎwe é ɖɔhun .
"hweɖelɛnu ɔ , gbɛtɔ́ kanweko nɔ wá , bɔ ye nɔ ɖò nùkanbyɔ wɛ kaka bɔ zǎn wiwi ɔ nɔ dó bǐ ."
"hanjiji nɔ víví nú ye tawun , enɛ wu ɔ , mǐ nɔ zán macinu e nɔ wlan nǔ é dó wlan han axɔsuɖuto ɔ tɔn ɖé lɛ na bo nɔ má nú ye ."
"mǐ mɛ ɛnɛ lɛ nɔ wà nǔ e wu mǐ kpé é bǐ bo na jihan ɔ , bɔ mɛ lɛ nɔ gɔ́ sò na lobɔ gbè yetɔn lɛ nɔ jɛ hǔn gbè bo nɔ jɛ gan gbè ."
hwe enɛ lɛ nu hɛn awǎjijɛ wá nú mǐ tawun !
"enyi mǐ kplɔ́n biblu xá mɛɖé fó ɔ , nùkplɔntɔ́ ɖé lɛ nɔ xwedó mǐ yì xwédo e mɛ mǐ na kplɔ́n biblu xá mɛ ɖè bɔ d’ewu é , bo na dó sixu gɔ́ nú ye ɖò nùkplɔnkplɔn ye lɔ tɔn hwenu ."
"enyi mǐ xɔ aklunɔzán gblamɛ yɔywɛ ɖé ɖò fí ɖé lɛ bo jló na yì ɔ , mǐ nɔ ɖɔ nú mɛ e ɖó jlǒ ɖesu lɛ é hwɛhwɛ ɖɔ ye ni nɔ kpó ɖò nǔ kplɔ́n xá mɛ ɖevo lɛ wɛ , kaka jɛ hwenu e mǐ na lɛkɔ dó é ."
"égbé ɔ , tɔtɛntinto enɛ lɛ gègě mɛ wɛ tomɛyitɔ́ saɖitɔ́ lɛ nɔ gɔ́ , amɔ̌ ɖò hwe enɛ nu ɔ , fí e jɛ gblolo tawun lɛ é wɛ ye nyí , bɔ tɔ̀ e wé tété lɛ é , xuta nyɛkɛ́n , kpo dětín lɛ kpo nɔ ɖò fí enɛ lɛ ."
"hwɛhwɛ ɔ , zǎnmɛ wɛ mǐ nɔ sɛ̀ tɛn sín tɔtɛntinto ɖě mɛ jɛ ɖevo mɛ ."
"hweví ɖaxó ( dauphin ) lɛ nɔ ɖò ayihun da ɖò tɔjihun ɔ kpá wɛ , bɔ è sɔ́ nɔ sè nùɖé zɛ sìn e xò zlɛ wɛ tɔjihun ɔ ɖè é sín gbè wu ǎ ."
"sun ɔ nɔ kɔ́n ɖò xù e ko hwíhwɛ́ é jí , bo nɔ zawě jɛ vovolivwé ."
"ee mǐ bló xwè atɔ́ɔ́n dó ɖɔ mawuxó ɖò tɔtɛntinto lɛ mɛ gudo é ɔ , mǐ yì porto rico bo na yì ɖyɔ tɔjihun ɔ kpo tɔjihun e zo ɖ’emɛ é ɖé kpo ."
wɛnjlatɔ́ kanɖodonǔwutɔ́ ɖé wɛ é nyí sín vǔ .
"nukɔnmɛ ɔ , é nyí mɛsɛ́dó ɖò république dominicaine kaka jɛ hwenu e acɛkpikpa katolika tɔn ɔ wá nya ɛ sín tò ɔ mɛ ɖò 1950 é ."
"ðó un nɔ kun tɔjihun wutu ɔ , porto rico ninɔ nú sun ɖokpo géé sín wema jɛn è na mì ."
"zaanɖé ɔ , un na lɛ́vɔ zɛ hwɛ bo na jɛ tɔtɛntinto lɛ mɛ gbɔn jí nú xwè yɔywɛ ɖé lɛ d’eji ."
"enɛ wu ɔ , un ɖɔ nú nyiɖée ɖɔ , “ ronald , enyi a jló na da vǐ elɔ ɔ , a ɖó na yawǔ . ”"
"ðò 1956 ɔ , mǐ bɛ́ nukúnkpénuwutɔ́ lɛdo tɔn sín azɔ̌ bo jɛ agun lɛ ba kpɔ́n jí ."
"gègě nɔví lɛ tɔn wɛ nyí wamamɔnɔ , amɔ̌ , é nɔ víví nú mǐ ɖɔ mǐ ni yì ba ye kpɔ́n ."
"é ɖɔ : “ é jló mì , amɔ̌ , un sixu ǎ ."
un ɖó afɔkpa ɖě ǎ . ”
"xwè mɔkpan gudo ɖò 1972 , hwenu e nyì kpo maxine kpo ɖisa yì betɛli brooklyn tɔn é ɔ , nɔví nyɔnu e yí kúnnuɖewema wemaxɔmɛ galadi tɔn tlolo é ɖé sɛkpɔ mǐ ."
"équateur wɛ è sɛ́ ɛ dó , bɔ é ko ɖò na yì wɛ kɛɖɛ , é ɖɔ : “ mi tuùn mì dìn à ?"
hilda wɛ !
xomɛ hun mǐ kaka bɔ ɖasin wá yì dó mǐ !
"ðò 1960 ɔ , è byɔ mǐ ɖɔ mǐ ni yì wà sinsɛnzɔ́ ɖò alaxɔ porto rico tɔn e ɖò síngbó wè ɖé jí ɖò santurce , san juan é mɛ ."
"é kpo asì tɔn kpo wɛ nyí kúnnuɖetɔ́ jehovah tɔn république dominicaine tɔn nukɔntɔn lɛ , bɔ ye wá porto rico ɖò 1957 ."
"é wá yá é ɔ , maxine kpé nukún dó mɛ e è na nɔ sɛ́ xójlawema lɛ dó é wu , gbɛtɔ́ afatɔ́n jɛji ɖò aklunɔzán gbla ɖokpo ɖokpo mɛ ."
"un yí wǎn nú sinsɛnzɔ́wiwa ɖò betɛli , ɖó nùnamɛ sín gbɛzinzan wɛ ."
"amɔ̌ , é lɔ ɖó tagba tɔn lɛ ."
"ði kpɔ́ndéwú ɔ , ɖò kpléɖókpɔ́ akɔjɔkplé tɔn porto rico tɔn nukɔn nukɔntɔn ɔ hwenu ɖò 1967 ɔ , azɔ̌ ɔ hugǎn mì ."
nathan knorr e nɔ kpé nukún dó kúnnuɖetɔ́ jehovah tɔn lɛ sín azɔ̌ wu hwenɛnu é wá porto rico .
"un bló tuto nú yiyi kpo wìwá kpo mɛsɛ́dó e wá lɛ é tɔn có , é tuùn ǎ bo ɖɔ ɖɔ nyì dovɛ̌ na ."
"un jló na dɔn nǔ xá ɛ ǎ , amɔ̌ , un mɔ ɖɔ é táfú mì , bɔ akpɔ̀ ɖó mì nú táan ɖé ."
"é ɖò mɔ̌ có , ee nyì kpo maxine kpo lɛ́vɔ wá mɔ nɔví knorr hweɖevonu é ɔ , e ylɔ mǐ dó xɔ tɔn mɛ bo ɖa nùɖuɖu nú mǐ ."
azɔn mɔkpan wɛ mǐ gosin porto rico bo wá yì ba mɛ ce lɛ kpɔ́n ɖò angleterre .
"amɔ̌ , enyi xóɖɔtɔ́ e gosin betɛli lɛ é wá ɔ , nɔ ce nɔ yí ye dó xwégbe hwɛhwɛ ."
"tɔ́ ce mɔ ɖɔ nukúnkpénuwutɔ́ betɛli tɔn enɛ lɛ nɔ sɔ́ yeɖée hwe tawun , bo lɛ́ gbɔn vo nú sinsɛngán e gbɛ́ wǎn nú emi syɛnsyɛn xwè ɖé lɛ ɖíe é ."
"gudo mɛ ɔ , é bló baptɛm ɖò 1962 bo huzu kúnnuɖetɔ́ jehovah tɔn ."
"nyì kpo maxine kpo ɖò porto rico , hwenu e mǐ wlí alɔ gudo zaan é kpo hwenu e mǐ ɖu xwekpéxwenu 50gɔ́ alɔwliwli mǐtɔn tɔn ɖò 2003 é"
linlin mɔhun nɔ na mì awǎjijɛ tawun !
"ðò xwè 58 e nyì kpo maxine kpo zán ɖó kpɔ́ lɛ é mɛ ɔ , mǐ mɔ bɔ togun jehovah tɔn e ɖò porto rico é jɛji , bɛ́sín kúnnuɖetɔ́ 650 mɔ̌ jɛ 26 000 !"
"ðò 2013 ɔ , è sɔ́ alaxɔ porto rico tɔn ɔ yì xú alaxɔ états - unis tɔn jí , bɔ è byɔ mì ɖɔ nyì ni wà sinsɛnzɔ́ ɖò wallkill , new york ."
"ðò xwè 60 e un bló ɖò tɔtɛntinto ɔ mɛ é gudo ɔ , é cí nú mì ɖɔ porto rico - nu wɛ un nyí ɖɔhun , un cí besé kpɛví porto rico tɔn e nɔ nyí coquí bo nɔ nɔ atínkanmɛ lobo nɔ ɖò ko - kee ko - kee ɖɔ wɛ gbadanu lɛ é ɖɔhun ."
"amɔ̌ gan ɔ xò lo , bonu ma wà nǔ ɖevo ."
“ mawu yí wǎn nú mɛ e nɔ na nǔ mɛ kpodo xomɛhunhun kpo é ”
un kpò ɖò awǎjijɛ mɔ wɛ ɖò mawu sinsɛn mɛ ɖò betɛli .
"un ɖó hú xwè 90 dìn , bɔ azɔ̌ ce wɛ nyí ɖɔ ma nɔ dó wusyɛn lanmɛ nú xwédo betɛli tɔn ɔ sín hagbɛ̌ lɛ ɖò gbigbɔ lixo ."
è ɖɔ nú mì ɖɔ mɛ 600 jɛji wɛ un ko ba kpɔ́n sín hwenu e un wá walkill é .
mɛ ɖevo lɛ nɔ ba wěɖexámɛ dó lee ye sixu bló gbɔn bɔ sinsɛnzɔ́ e wà wɛ ye ɖè ɖò betɛli é kpa ye gbɔn é wu .
"é ɖò mɔ̌ có , ye mɛ e wlí alɔ agaɖanu dìn lɛ é ɖé lɛ nɔ kàn nǔ byɔ dó alɔwliwli jí ."
è ko sɛ́ ye mɛ ɖé lɛ dó gle ɔ mɛ .
"un nɔ ɖótó mɛ e nɔ wá ɖɔ xó nú mì lɛ é bǐ , bɔ nú é sɔgbe ɔ , un nɔ ɖɔ nú ye hwɛhwɛ ɖɔ : “ ‘ mawu yí wǎn nú mɛ e nɔ na nǔ mɛ kpodo xomɛhunhun kpo é . ’"
"enɛ wu ɔ , wà azɔ̌ towe kpo awǎjijɛ kpo ."
jehovah bló na wɛ a ɖè . ” — 2 kɔ .
"9 : 7 . nǔ e è nɔ wà bo nɔ mɔ awǎjijɛ ɖò betɛli é ɔ , nǔ ɖokpo ɔ wɛ è nɔ wà ɖò fí ɖevo ɖebǔ : a ɖó na sɔ́ ayi towe bǐ ɖó nǔ e wu nǔ e bló wɛ a ɖè é ɖò taji é jí ."
"é nɔ d’alɔ “ [ deví ] gbejinɔtɔ́ , ayiɖotenanɔ ” ɔ b’ɛ nɔ na nùɖuɖu kplékplé nɔví lɛ tɔn e gbɔn gbɛ̀ ɔ bǐ mɛ é ɖò gbigbɔ lixo ."
"( mat . 24 : 45 ) mǐ na bo ɖò jehovah sɛ̀n wɛ ɖò fí ɖebǔ ɔ , ali gègě wɛ hun nú mǐ bɔ mǐ na kpa susu n’i ."
"mi bonu mǐ ni wà nǔ e é zɔ́n mǐ é kpo awǎjijɛ kpo , ɖó “ mawu yí wǎn nú mɛ e nɔ na nǔ mɛ kpodo xomɛhunhun kpo é . ”"
"tan gbɛzán tɔn leonard smith tɔn ɖò atɔxwɛ ( gungbe ) lidosun 15 , 2012 tɔn mɛ ."
alɔwliwli : mɛ e sɔ́ ð’ayǐ é kpo nǔ e wu wɛ é kpo
“ mawu mavɔmavɔ ɖɔ : ‘ é nyɔ́ bonu gbɛtɔ́ na nɔ éɖokponɔ ǎ .
un na bló alɔgɔnúmɛtɔ́ ɖokpo n’i . ’ ” — bǐb . 2 : 18 .
"han lɛ : 36 , 11"
etɛ ka nyí xósin towe ?
"1 , 2 . ( a ) nɛ̌ alɔwliwli ka bɛ́ gbɔn ? ( b ) nukúnnúmɔjɛnǔmɛ tɛ sunnu nukɔntɔn ɔ kpo nyɔnu nukɔntɔn ɔ kpo ka sixu ko ɖó dó alɔwliwli wu ?"
alɔwliwli nyí gbɛzinzan sín akpáxwé ɖaxó ɖé .
"dò biba nú mɛ e sɔ́ ɖ’ayǐ é kpo nǔ e wu wɛ é kpo sixu d’alɔ mǐ bɔ mǐ na ɖó linlin e sɔgbe é dó kancica enɛ wu , lobo ɖu vivǐ nyɔna e è nɔ mɔ ɖ’emɛ lɛ é tɔn mlɛ́mlɛ́ ."
"hwenu e mawu bló sunnu nukɔntɔn ɔ , adamu , gudo é ɔ , é kplá kanlin lɛ wá gɔ̌n tɔn bonu é na ɖó nyikɔ nú ye ."
"loɔ , éyɛ ɖó “ mɛ e na jɛxa ɛ , bo na gɔ́ alɔ n’i ɔ ǎ . ”"
"enɛ wu ɔ , mawu ɖó sɛnmlɔ nú adamu , bo ɖè adajaxú tɔn ɖokpo , bo sɔ́ dó bló nyɔnu ɖokpo , lobo kplá ɛ yì jó nú sunnu ɔ ."
"( xà bǐbɛ̌mɛ 2 : 20 - 24 . ) hǔn , alɔwliwli ɔ , mawu wɛ sɔ́ ɖ’ayǐ ."
"2 jezu dó zǒgbe jí ɖɔ jehovah wɛ ɖɔ jí : “ sunnu na jó tɔ́ tɔn kpodo nɔ tɔn kpo dó , bo na jɛ kpɔ́ xá asì tɔn , bɔ ye mɛ wè lɛ na huzu ɖokpo géé . ”"
"( mat . 19 : 4 , 5 ) ðó mawu zán adajaxú adamu tɔn bo dó bló nyɔnu nukɔntɔn ɔ na wutu ɔ , enɛ sixu zɔ́n bɔ asú kpo asì kpo nukɔntɔn ɔ mɔ nukúnnú jɛ wu ɖɔ emi ɖò bǔ tawun ."
mawu ka lɛ́ bló tuto mɛ gbigbɛ́ tɔn alǒ asú abǐ asì gègě dida tɔn ɖě hwenɛnu ǎ .
lee alɔwliwli nɔ bló bɔ linlin jehovah tɔn na jɛnu gbɔn é
ðɔ nǔ taji e wu mawu bló tuto alɔwliwli tɔn é ɖokpo .
"3 xomɛ adamu tɔn hun ɖesu dó asì tɔn ɖɛkpɛɖɛkpɛ ɔ wu , b’ɛ wá sun nyǐ i ɖɔ ɛvu ."
"ðó ɛvu “ jɛxa ɛ ” wutu ɔ , é na nyí “ alɔgɔnúmɛtɔ́ ɖokpo n’i , ” bɔ ye na nɔ dó xomɛhunhun nú yeɖée lɛ ayihɔngbe ayihɔngbe , gbɔn asú kpo asì kpo sín azɔ̌ e nyí ye mɛ ɖokpo ɖokpo tɔn é wiwa gblamɛ . ( bǐb ."
2 : 18 ) nǔ taji e wu mawu bló tuto alɔwliwli tɔn é ɖokpo wɛ nyí ɖɔ è na kpé ayikúngban ɔ jí .
"( bǐb . 1 : 28 ) sunnu lɛ kpo nyɔnu lɛ kpo nɔ yí wǎn nú mɛjitɔ́ yetɔn lɛ có , ye na jó ye dó bo na wlí alɔ , lobo na ɖó xwédo yɔyɔ̌ lɛ ayǐ ."
"gbɛtɔ́ lɛ na gɔ́ ayikúngban ɔ jí ɖó bǎ e sɔgbe é mɛ , bo na gbló ada nú xwé yetɔn lɛ kaka bɔ ayikúngban ɔ bǐ na huzu palaɖisi ɖé ."
etɛ ka gbò alɔwliwli nukɔntɔn ɔ ?
"4 alɔwliwli nukɔntɔn ɔ byɔ kɔ́blumanya mɛ , ɖó adamu kpo ɛvu kpo bǐ jló bo zán mɛɖesúsínínɔ yetɔn nyì dò , gbɔn tótlítlí nú jehovah gblamɛ ."
"“ dan xóxó ” ɔ , ee è nɔ ylɔ ɖɔ satáan awovi é blɛ́ ɛvu , b’ɛ ɖi nǔ ɖɔ “ atín e sínsɛ́n tɔn nɔ zɔ́n , bɔ è nɔ tuùn nǔ ɖagbe kpodo nǔ nyanya kpo ɔ ” ɖuɖu na na nukúnnúmɔjɛnǔmɛ bunɔ ɖé emi , bɔ emi na kpéwú bo na nɔ ɖɔ nǔ e nyɔ́ é kpo nǔ e nyla é kpo ."
"é ɖó xó ɔ te nú asú tɔn hwɛ̌ ǎ , b’ɛ xlɛ́ ɖɔ é kún ɖó sísí ɖebǔ nú tatɔ́ e asú tɔn nyí é ó ."
"adamu lɔ gbɛ́ tónú sè nú mawu , bo yí atín sínsɛ́n e ɛvu na ɛ é . — nǔɖe . 12 : 9 ; bǐb . 2 : 9 , 16 , 17 ; 3 : 1 - 6 ."
etɛ xósin e adamu kpo ɛvu kpo na jehovah é ka sixu kplɔ́n mǐ ?
"5 ee mawu ké xó ɔ é ɔ , adamu dóhwɛ asì tɔn , bo ɖɔ : “ nyɔnu e a sɔ́ ɖó akpá ce ɔ wɛ na mì bɔ un ɖu . ”"
ɛvu dóhwɛ dan ɔ ɖɔ é wɛ blɛ́ emi .
"( bǐb . 3 : 12 , 13 ) hwɛjijɔ ɖě wɛ nyí enɛ bonu ye na ǎ , hanglan kpowun wɛ ye kún !"
"ðó asú kpo asì kpo nukɔntɔn ɔ tlitó nú jehovah wutu ɔ , ye huzu gǔfɔntɔ́ e è ɖó hwɛ na lɛ é ɖò nukɔn tɔn ."
akpágbánúmɛ ɖé wɛ nyí enɛ nú mǐ à cé ?
"bonu alɔwliwli ɖé na yì ta ɔ , sunnu ɔ kpo nyɔnu ɔ kpo ɖó na yí gbè nú azɔ̌ e nyí ye mɛ ɖokpo ɖokpo tɔn é , lobo ɖó na lɛ́ setónú nú jehovah ."
"6 satáan dó nǔ enɛ sìn ɖò edɛni mɛ có , jehovah na nukúnɖiɖo gbɛtɔ́ lɛ ɖò nǔɖɔɖ’ayǐ biblu tɔn nukɔntɔn ɔ mɛ ."
( xà bǐbɛ̌mɛ 3 : 15 ɖò traduction du monde nouveau mɛ . ) “ kúnkan ” “ nyɔnu ɔ ” tɔn na sú kún dó nú nùɖíɖó gbigbɔ tɔn nukɔntɔn e fɔ́n gǔ é .
"mɔ̌ mɛ ɔ , jehovah ɖexlɛ́ gbɛtɔ́ lɛ klewun ɖɔ kancica bunɔ ɖé wɛ ɖò é kpodo nùɖíɖó gbigbɔ tɔn nǔjlɔjlɔwatɔ́ maxamaxa e nɔ sɛ̀n ɛ ɖò jixwé lɛ é kpo tɛntin ."
"mawuxówema ɔ wá ɖexlɛ́ ɖò nukɔnmɛ ɖɔ mawu na sɛ́ mɛ ɖokpo dó sín tutoblonunu tɔn e cí asì ɖɔhun n’i é mɛ , bɔ é na “ só ta ” awovi tɔn , lobo na hun ali nú gbɛtɔ́ lɛ bɔ ye na ɖu vivǐ nukúnɖiɖo e asú kpo asì kpo nukɔntɔn ɔ hɛn bú é tɔn , é wɛ nyí ɖɔ ye na nɔ gbɛ̀ kaka sɔyi ɖò ayikúngban ɔ jí , sɔgbe kpo linlin e jehovah ɖó ɖò bǐbɛ̌mɛ é kpo . — jaan 3 : 16 ."
7 . ( a ) etɛ gǔfínfɔ́n adamu kpo ɛvu kpo tɔn ka ko wà dó alɔwliwli wu ? ( b ) etɛ biblu ka byɔ asú lɛ kpo asì lɛ kpo ?
"7 gǔfínfɔ́n adamu kpo ɛvu kpo tɔn wà nǔ dó alɔwliwli yetɔn wu , bo lɛ́ wà dó alɔwliwli e wá jɛ enɛ gudo lɛ é bǐ wu ."
"ði kpɔ́ndéwú ɔ , ɛvu kpo kúnkan tɔn nyɔnu lɛ kpo na nɔ sè wuvɛ̌ tawun hwenu e ye ɖò xò é , bo na nɔ lɛ́ sè ɖò ajidonu ."
"asú nyɔnu lɛ tɔn lɛ na nɔ jló ye tawun , lobɔ sunnu lɛ na nɔ ɖu gǎn ɖò asì yetɔn lɛ jí , bo tlɛ na nɔ bló mɔ̌ dó adaka mɛ , lee mǐ nɔ mɔ gbɔn ɖò alɔwliwli gègě mɛ éhɔnmɛ é . ( bǐb ."
3 : 16 ) biblu byɔ asisúnɔ lɛ ɖɔ ye ni nɔ zán tatɔ́ sín acɛ yetɔn kpodo wanyiyi kpo .
bɔ asì lɛ ɖó na hwíhwɛ́ yeɖée dó asú yetɔn lɛ glɔ .
"( efɛ . 5 : 33 ) ðó asú kpo asì kpo e ɖi xɛsi nú mawu lɛ é nɔ ɖó gbè kpɔ́ wutu ɔ , ninɔmɛ e na dɔn hwɛgbe wá lɛ é nabi ɖé nɔ tɔ́n ɖò tɛntin yetɔn ǎ alǒ tlɛ nɔ tɔ́n ɖebǔ ǎ ."
alɔwliwli : sín adamu hwenu jɛ sìnvɔgbɛ ɔ hwenu
"8 cobonu adamu kpo ɛvu kpo na kú ɖó nylado kpo hwɛhuhu kpo wu ɔ , ye jì vǐ sunnu lɛ kpo vǐ nyɔnu lɛ kpo . ( bǐb ."
5 : 4 ) vǐsunnuɖaxo yetɔn kanyɛ́ɛ da hɛnnumɔ tɔn nyɔnu lɛ ɖokpo .
kúnkan kanyɛ́ɛ tɔn lamɛki wɛ nyí sunnu nukɔntɔn e da asì wè bɔ biblu ɖɔ é .
"( bǐb . 4 : 17 , 19 ) ðò mɛ ɖěɖee nɔ gbɛ̀ bɛ́sín adamu hwenu kaka wá sìnvɔgbɛ nɔwée hwenu tɔn é sín hwenu ɔ , mɛ kwín wè ɖé jɛn sɛ̀n jehovah ɖò ye mɛ ."
"abɛli , henɔci , gɔ́ nú nɔwée kpo xwédo tɔn kpo ɖò ye mɛ ."
"ðò nɔwée hwenu ɔ , ‘ nùɖíɖó e ɖò jixwé lɛ mɔ ɖɔ vǐ nyɔnu lɛ nyɔ́ ɖɛkpɛ ɖesu , ’ wɛ biblu ɖɔ ."
“ bɔ ye kpɔ́n ee jló ye lɛ ɖò nyɔnuví enɛ lɛ mɛ bo da . ”
"nǔ enɛ nyí jɔwamɔnú ǎ ; wɛnsagun enɛ lɛ e sɔ́ gbɛtɔ́ gbaza dó bo da nyɔnu lɛ é jì vǐ adakaxotɔ́ lɛ , bɔ è nɔ ylɔ ye ɖɔ nɛfilimu lɛ ."
"gɔ́ na ɔ , “ dakaxixo gbɛtɔ́ tɔn sukpɔ́ ” ɖò ayikúngban ɔ jí “ bɔ gbɛtɔ́ nɔ ɖò nǔ nyanya kɛɖɛ lin wɛ hwebǐnu . ” — bǐb . 6 : 1 - 5 ."
etɛ jehovah ka wà nú mɛ nyanya lɛ ɖò nɔwée hwenu ? etɛ nǔ e jɛ hwenɛnu é ka ɖó na kplɔ́n mǐ ?
"9 jehovah sɔ́ sìn dó vɔ gbɛ̀ ɔ ɖò nɔwée hwenu , bo dó sú kún dó nú adakaxotɔ́ lɛ ."
"hwe enɛ nu ɔ , nǔwiwa ayihɔngbe ayihɔngbe tɔn lɛ , kaka jɛ alɔwliwli jí , mya nukún nú gbɛtɔ́ lɛ sɔmɔ̌ bɔ ye keya nú nǔ e “ nɔwée e ɖò lee mawu ba ɖɔ ye ni zán gbɛ̀ gbɔn ɔ sín xó ɖɔ nú ye wɛ ɔ ” ɖɔ dó kún gbɛ̀ ɔ tɔn viva viva e ko sɛkpɔ é wu é ǎ ."
( 2 pi . 2 : 5 ) jezu jlɛ́ ninɔmɛ hwe enɛ nu tɔn lɛ dó nǔ e mǐ na mɔ hwe mǐtɔn nu lɛ é wu .
"( xà matie 24 : 37 - 39 . ) égbé ɔ , mɛ gègě nɔ gbɛ́ ɖɔ emi kún na sè axɔsuɖuto mawu tɔn sín wɛnɖagbe e jla wɛ è ɖè gbɔn ayikúngban ɔ bǐ jí , b’ɛ na nyí kúnnuɖiɖe nú akɔta lɛ bǐ cobɔ gbɛ̀ nyanya elɔ na wá vivɔnu é ó ."
"mi nú mǐ ni hɛn d’ayi mɛ ɖɔ mǐ kún ɖó na lɔn bonu xwédo sín nǔ lɛ , ɖi alɔwliwli kpo vǐ lɛ kplɔnkplɔn kpo , ni fɛ́ ayi mǐtɔn sín azǎn jehovah tɔn e ko sɛkpɔ bǐ é jí ó ."
alɔwliwli : sín sìnvɔgbɛ ɔ hwenu jɛ jezu hwenu
"10 . ( a ) ðò aca gègě mɛ ɔ , nùblibliwiwa sín walɔ tɛ lɛ ka má mɛ lɛ ? ( b ) kpɔ́ndéwú ɖagbe tɛ ablaxamu kpo sala kpo ka zé ɖ’ayǐ ɖò alɔwliwli yetɔn mɛ ?"
"10 asì ɖokpo ɖokpo wɛ nɔwée kpo vǐ tɔn sunnu atɔn lɛ kpo da ; é ɖò mɔ̌ có , mɛɖé lɛ da asì gègě ɖò hwexónu ."
"hwenu e ablamu ( ablaxamu ) kpo asì tɔn salayíi ( sala ) kpo setónú nú mawu bo sɛ̀ tɛn yì kanáa é ɔ , nùwalɔ e ɖè yɛ̌yi sín alɔwliwli wu lɛ é gɔ́ tò ɔ mɛ ."
"enɛ wu ɔ , jehovah sú kún dó nú sodɔmu kpo gomɔ́ɔ kpo , ɖó aga kwijikwiji lilɛ sín walɔ ɖò mɛ e ɖò toxo enɛ lɛ mɛ lɛ é sín fɛn nu alǒ ye nɔ myɔ nukún dó wutu ."
"ablaxamu kpé nukún dó xwédo tɔn wu ganji , bɔ sala zé kpɔ́ndéwú ɖagbe ɖé ɖ’ayi gbɔn éɖée hwíhwɛ́ hwíhwɛ́ dó asú tɔn glɔ gblamɛ ."
( xà 1 piyɛ́ɛ 3 : 3 - 6 . ) ablaxamu tɛnkpɔn bɔ vǐ sunnu tɔn izaki da nyɔnu e nɔ sɛ̀n jehovah é ɖé .
"sinsɛn - biblo nugbǒ ɔ sín tuto mɔhun wɛ izaki sín vǐ jakɔbu lɔmɔ̌ xwedó , bɔ vǐ sunnu éyɛtɔn lɛ wá huzu akɔta izlayɛli tɔn 12 lɛ sín tɔ́gbó lɛ ."
"11 nukɔnmɛ ɔ , jehovah jɛ akɔ xá kúnkan jakɔbu ( izlayɛli ) tɔn lɛ ."
"mɔyizi sɛ́n ɔ tò alɔwliwli sín walɔ dòdó hwexónu tɔn lɛ , kaka jɛ asì gègě dida tɔn jí ."
é gbɛ́ alɔwliwli xá mɛ e ma nɔ sɛ̀n jehovah ǎ lɛ é bo cyɔn alɔ izlayɛli - ví lɛ jí ɖò gbigbɔ lixo .
"è nɔ ɖeɖɛ gbejimanɔ , wuhwinhwan , kpo nǔvɛdómɛ sín xó lɛ kpo , lee é jɛxa gbɔn é ."
"sɛ́n ɔ yí gbè nú mɛ gbigbɛ́ , loɔ , é ka tò lee é na nyí gbɔn é ."
enyi sunnu ɖé mɔ “ nǔjɛdo ɖé ” ɖò asì tɔn wu ɔ jɛn é sixu gbɛ́ ɛ . ( sɛ́n .
"24 : 1 ) sɛ́n ɔ ɖɔ nǔ e ɖò “ nǔjɛdo ” ɔ nyí wɛ é ǎ , amɔ̌ , é sɔgbe bɔ è na ɖɔ ɖɔ nǔ klewun klewun lɛ kún ɖ’emɛ ó . — lev . 19 : 18 ."
ma gɔn gbeji nɔ nú mɛ e a da é gbeðé ó
"12 , 13 . ( a ) etɛ sunnu ɖé lɛ ka nɔ wà nú asì yetɔn lɛ ɖò malacíi hwenu ? ( b ) enyi mɛ e ko bló baptɛm é ɖé ɖóxó xá asì alǒ asú mɛ ɖevo tɔn ɔ , etɛ lɛ é ka na jì ?"
"12 ðò gbeyiɖɔ malacíi hwenu ɔ , jwifu gègě nɔ gɔn gbeji nɔ nú asì yetɔn lɛ , lobo nɔ ba hwɛjijɔ tɛnmɛ tɛnmɛ lɛ bǐ bo nɔ gbɛ́ ye ."
"mɔ̌ mɛ ɔ , sunnu enɛ lɛ nɔ jó asì e ye da winnyawinnya hwenu yetɔn lɛ é dó , vlafo bo na mɔ tɛn dó da ɖyɔvǐ lɛ alǒ nyɔnu pagáwùn lɛ ."
jwifu lɛ kpó ɖò “ nùɖé wu ” ɖó dó wɛ bo nɔ gbɛ́ asì yetɔn lɛ hwenu e jezu ɖò ayikúngban jí é .
( mat . 19 : 3 ) jehovah mawu gbɛ́ wǎn nú mɛ gbigbɛ́ mɔhun . — xà malacíi 2 : 13 - 16 .
"13 égbé ɔ , è sixu yí gbè nú gbejimanɔ ɖò alɔwliwli mɛ ɖò togun jehovah tɔn tɛntin ǎ ."
"amɔ̌ , mǐ ni ɖɔ ɖɔ sunnu alǒ nyɔnu e ko bló baptɛm bo wlí alɔ é ɖé ɖóxó xá asì alǒ asú mɛ ɖevo tɔn dó nǔglɔ bo mɔ tɛn dó gbɛ́ mɛ e é da é lobo wá da mɛ enɛ ɔ ."
"enyi sunnu enɛ alǒ nyɔnu enɛ ma lɛkɔ sín hwɛ tɔn gudo ǎ ɔ , è ɖó na ɖè è sín agun ɔ mɛ , bo na dó sixu hɛn agun ɔ ɖó mimɛ̌ jí ɖò gbigbɔ lixo . ( 1 kɔ ."
5 : 11 - 13 ) ‘ walɔ tɔn lɛ ɖó na ɖexlɛ́ ɖɔ é lɛkɔ sín hwɛ tɔn lɛ gudo nugbǒ nugbǒ ’ cobɔ è na lɛ́ yí i dó agun ɔ mɛ .
"( luk . 3 : 8 ; 2 kɔ . 2 : 5 - 10 ) táan ɖé wɛ ɖè bo ɖó na wá yì hwɛ̌ cobɔ è na yí mɛ enɛ dó agun ɔ mɛ ǎ ; é ɖò mɔ̌ có , è sixu dovɛ̌ nú gbejimanɔ mɔhun e ma kpiti ɖò togun mawu tɔn mɛ ǎ é ǎ ."
"é sixu byɔ táan gègě , xwè ɖokpo alǒ hú mɔ̌ , bɔ hwɛhutɔ́ ɔ na dó ɖexlɛ́ ɖɔ emi lɛkɔ sín hwɛ emitɔn gudo nugbǒ nugbǒ ."
"enyi è na bo tlɛ yí mɛ ɔ dó agun mɛ ɔ , é ɖó na “ ɖó nǔ e éɖesunɔ wà ɔ sín gbè nú mawu . ” — hlɔ . 14 : 10 - 12 ; kpɔ́n atɔxwɛ ( flansegbe ) zofínkplɔsun 15 , 1980 tɔn , wex . 31 - 32 ."
alɔwliwli ðò klisanwun lɛ tɛntin
azɔ̌ tɛ sɛ́n ɔ ka wà ?
14 mɔyizi sɛ́n ɔ ɖɔ nǔ dó izlayɛli - ví lɛ nu nú xwè 1 500 jɛji .
"é d’alɔ togun mawu tɔn bɔ ye hɛn nugbodòdó jlɔjlɔ lɛ ayi mɛ hwenu e ye ɖò tagba xwédo tɔn lɛ kpo ninɔmɛ ɖevo lɛ kpo ɖeɖɛ wɛ é , bo lɛ́ cyɔn alɔ ye jí kaka jɛ hwenu e mɛsiya ɔ wá é ."
"( ga . 3 : 23 , 24 ) kú jezu tɔn ɖó sɛ́n ɔ te , bɔ mawu bɛ́ tuto yɔyɔ̌ ɖé ."
"( ebl . 8 : 6 ) ðò tuto yɔyɔ̌ enɛ ɔ mɛ ɔ , akpáxwé sɛ́n ɔ tɔn ɖé lɛ sɔ́ w’azɔ̌ ǎ ."
15 . ( a ) tuto alɔwliwli tɔn tɛ è ka ɖó na xwedó ɖò agun klisanwun tɔn mɛ ? ( b ) etɛ lɛ klisanwun ɖé ka ɖó na gbéjé kpɔ́n hwenu e é ɖò tamɛ lin dó mɛ gbigbɛ́ jí wɛ é ?
"15 jezu na xósin nú nǔ e falizyɛn ɖé lɛ kanbyɔ ɛ é , bo ɖɔ ɖɔ gbè e mɔyizi na ɖɔ è sixu gbɛ́ asú alǒ asì é kún “ ɖò mɔ̌ ɖ’ayǐ hwenu e mawu ɖó gbɛ̀ ɔ é ” ó ."
"( mat . 19 : 6 - 8 ) mɔ̌ mɛ ɔ , jezu ɖexlɛ́ ɖɔ tuto alɔwliwli tɔn e mawu zé ɖ’ayǐ ɖò edɛni mɛ é wɛ è ɖó na xwedó ɖò agun klisanwun tɔn mɛ ."
"( 1 tim . 3 : 2 , 12 ) ðó asú kpo asì kpo e wlí alɔ lɛ é huzu mɛ “ ɖokpo géé ” wutu ɔ , ye ɖó na nɔ bǔ , bo bló bɔ wanyiyi e ye ɖó nú mawu kpo yeɖée lɛ kpo é na hɛn kancica yetɔn lidǒ ."
"asugbigbɛ́ alǒ asigbigbɛ́ ɖò axɔsuxwé , b’ɛ ma ka nyí ɖó agalilɛ wu ǎ é na acɛ mɛ bonu è na vɔ́ alɔ wlí ǎ ."
"( mat . 19 : 9 ) nugbǒ ɔ , mɛɖé sixu sɔ́ hwɛ kɛ asú tɔn alǒ asì tɔn e lɛ̀ aga bo ka lɛkɔ sín hwɛ tɔn gudo é , lee é cí ɖɔ gbeyiɖɔ ozée sɔ́ hwɛ kɛ asì tɔn gomɛ́ɛ e dó afɔ gbě é ɖɔhun ."
"mɔ̌ ɖokpo ɔ , hwenu e akɔta izlayɛli tɔn dó afɔ gbě ɖò gbigbɔ lixo bo ka wá lɛkɔ sín hwɛ tɔn gudo é ɔ , jehovah kú nǔblawu n’i ."
"( oz . 3 : 1 - 5 ) gɔ́ na ɔ , enyi mɛɖé tuùn ɖɔ mɛ e emi da é lɛ̀ aga , bo ka jló bonu ye lɛ́ jɛ xó ɖó xá yeɖée jí ɔ , é xlɛ́ ɖɔ é sɔ́ hwɛ kɛ ɛ nɛ , bɔ é sɔ́ sixu gbɛ́ ɛ sɔgbe kpo mawuxówema ɔ kpo ǎ ."
etɛ jezu ka ɖɔ dó tlɛnmɛninɔ wu ?
"16 ee jezu ɖɔ ɖɔ hwɛjijɔ mɛ gbigbɛ́ tɔn ɖebǔ kún ɖò klisanwun nugbǒ lɛ tɛntin zɛ agalilɛ wu ó gudo é ɔ , é ɖɔ “ mɛ e mawu na acɛ [ tlɛnmɛninɔ ] tɔn lɛ ” é xó ."
é ɖɔ gɔ́ na ɖɔ : “ mɛ e na sixu mɔ nǔ jɛ nùkplɔnmɛ elɔ mɛ ɔ ni bo mɔ nǔ jɛ mɛ . ”
( mat . 19 : 10 - 12 ) mɛ gègě jló bo cí tlɛnmɛ bo na mɔ tɛn dó sɛ̀n jehovah kpo ayi ɖokpo kpo .
é jɛxa ɖɔ è ni dokú tɔn nú ye .
"17 nú mɛɖé na nɔ tlɛnmɛ alǒ wlí alɔ ɔ , mɛ ɔ wɛ na kpɔ́n ayi éɖée tɔn mɛ , bo kpɔ́n ɖɔ emi kpéwú bá nɔ tlɛnmɛ alǒ gbɔ à jí ."
"mɛsɛ́dó pɔlu kplɔ́n mɛ ɖɔ è ni nɔ tlɛnmɛ ; é ɖò mɔ̌ có , é ɖɔ : “ ðó nùblibliwiwa e gbakpé é wutu ɔ , mi nú sunnu ɖokpo ɖokpo ni da asì éɖesunɔ tɔn , bonu nyɔnu ɖokpo ɖokpo ni da asú éɖesunɔ tɔn . ”"
"pɔlu ɖɔ gɔ́ na ɖɔ : “ enyi ye ma sixu ɖu ɖò yeɖée jí ǎ ɔ , mi nú ye ni wlí alɔ , ɖó é nyɔ́ ɖɔ ye ni wlí alɔ hú jlǒ zogbe ni ɖu ɖò ye jí . ”"
alɔwliwli sixu d’alɔ mɛɖé bɔ jlǒ zogbe sɔ́ na dɔn ɛ dó mɛ̌ sísɔ́ dó da ayihun alǒ agalilɛ mɛ ǎ .
"gɔ́ na ɔ , è ɖó na lɛ́ kpɔ́n xwè nabi e è ɖó é , ɖó mɛsɛ́dó ɔ ɖɔ jí : “ enyi mɛɖé lin ɖɔ emi ɖò nǔ e ma sɔgbe ǎ é wà wɛ ɖó emi ɖò tlɛnmɛ wutu ɔ , bonu é ko zɛ winnyawinnya xwè wu ɔ , nǔ e è ɖó na wà é ɖíe : mi nú é ni bló nǔ e jló è é ; é hu hwɛ ǎ ."
"mi nú ye ni wlí alɔ . ” ( 1 kɔ . 7 : 2 , 9 , 36 , nwt ; 1 tim . 4 : 1 - 3 ) é ɖò mɔ̌ có , mɛɖé ɖó na yawu wlí alɔ ɖó jlǒ zogbe winnyawinnya hwenu tɔn wutu ǎ ."
é sixu ko nɔ ma zin bo na wà azɔ̌ e alɔwliwli nɔ byɔ ɖò mɛ sí lɛ é .
"18 , 19 . ( a ) nɛ̌ klisanwun ɖé ka ɖó na bɛ́ tuto alɔwliwli tɔn gbɔn ? ( b ) etɛ jí xota e bɔ d’ewu é ka na ɖɔ xó dó ?"
"18 klisanwun sunnu ɖokpo , nyɔnu ɖokpo , ee ko zé yeɖée jó nú jehovah lobo yí wǎn n’i kpo ayi yetɔn bǐ kpo é wɛ ɖó na bɛ́ tuto alɔwliwli tɔn ."
"ye ɖó na lɛ́ wá yí wǎn nú yeɖée tawun , bo na jló bá wlí alɔ bo zán gbɛ̀ yetɔn ɖó kpɔ́ ."
"19 sunnu kpo nyɔnu kpo gègě wɛ ɖó jijɔ e nɔ zɔ́n bɔ alɔwliwli ma nɔ kpa mɛ ǎ lɛ é . xota e bɔ d’ewu é na ɖɔ xó dó nùkplɔnmɛ mawuxówema ɔ tɔn e sixu d’alɔ klisanwun e wlí alɔ lɛ , bɔ ye na ɖu ɖò “ azǎn gudogudo tɔn lɛ ” sín wuvɛ̌ lɛ jí é jí ."
"( 2 tim . 3 : 1 - 5 ) ðò xó tɔn biblu ɔ mɛ ɔ , jehovah na mǐ nǔ e sín hudo mǐ ɖó bɔ alɔwliwli mǐtɔn na kpa mǐ , bɔ mǐ na lɛ́ mɔ awǎjijɛ ɖ’emɛ é , lobɔ mǐ kpo togun tɔn kpo na ɖò zɔnlin ɖi wɛ ɖò ali e nɔ kplá mɛ yì gbɛ̀ mavɔmavɔ mɛ é jí . — mat . 7 : 13 , 14 ."
lee klisanwun ɖé sixu bló gbɔn bɔ alɔwliwli tɔn kpa ɛ é
“ sunnu ɖokpo ɖokpo ɖó na yí wǎn nú asì tɔn éɖesunɔ ɖɔhun ; nyɔnu ɖokpo ɖokpo ɖó na sí asú tɔn . ” — efɛ .
"han lɛ : 87 , 3"
"hwenu e yawo ɖɛkpɛɖɛkpɛ ɖé xwetɔ́n ɖò asúxɔ́ntɔn tɔn ɖɛkpɛɖɛkpɛ ɔ nukɔn ɖò alɔwliwlizán yetɔn gbè é ɔ , nu sixu ɖɔ awǎjijɛ e ye nɔ ɖó é ǎ ."
"hwenu e ye ɖò xɔ́ntɔn mɛ é ɔ , wanyiyi e ye ɖó nú yeɖée lɛ é jɛji sɔmɔ̌ bɔ ye ɖò gbesisɔmɛ bo na d’akpá nú yeɖée lɛ ɖɔ emi na nɔ gbeji nú emiɖée lɛ bo nyí asú kpo asì kpo ."
"nugbǒ wɛ ɖɔ huzuhuzu ɖé lɛ ɖò dandan , ɖó gbɛzán wè wɛ jɛ kpɔ́ bo ɖó xwédo yɔyɔ̌ ɖé ayǐ ."
"( nùx . 18 : 22 ) é ɖò mɔ̌ có , mawuxówema ɔ ɖɔ nyì wɛn ɖɔ gbɛtɔ́ hwɛhutɔ́ e wlí alɔ lɛ é “ nɔ mɔ wuvɛ̌ ɖò gbɛ̀ e ye nɔ zán ayihɔngbe ayihɔngbe ɔ mɛ . ” ( 1 kɔ ."
etɛ ka sixu zɔ́n bɔ klisanwun ɖé sín alɔwliwli na yì ta ?
2 biblu tɛɖɛ̌ jí ɖɔ wanyiyi ɖò taji .
è ɖó hudo wanyiyi e gɔ́ngɔ́n é ( phi·liʹa ɖò glɛkigbe mɛ ) tɔn ɖò alɔwliwli mɛ .
"wanyiyi xóɖóxámɛ tɔn ( eʹros ) nɔ dó vivǐ alɔwliwli mɛ , lobɔ wǎn yí nú xwédo ( stor·geʹ ) ɖò taji hwenu e vǐ xó byɔ mɛ é ."
"é ɖò mɔ̌ có , wanyiyi e jinjɔn nugbodòdó jí é ( a·gaʹpe ) wɛ nɔ zɔ́n bɔ alɔwliwli ɖé nɔ yì ta ."
mɛsɛ́dó pɔlu wlan dó wanyiyi enɛ wu ɖɔ : “ sunnu ɖokpo ɖokpo ɖó na yí wǎn nú asì tɔn éɖesunɔ ɖɔhun ; nyɔnu ɖokpo ɖokpo ɖó na sí asú tɔn . ” — efɛ . 5 : 33 .
azɔ̌ e nyí mɛ e wlí alɔ lɛ é tɔn lɛ é
"3 pɔlu wlan ɖɔ : “ sunnu lɛ mi , mi yí wǎn nú asì mitɔn lɛ , lee klisu yí wǎn nú agun ɔ gbɔn kaka bo sɔ́ éɖée jó dó ta tɔn mɛ é . ” ( efɛ ."
"5 : 25 ) bonu ahwanvu jezu tɔn lɛ na wà nǔ éɖɔhun ɔ , ye ɖó na yí wǎn nú yeɖée lɛ lee éyɛ yí wǎn nú ye gbɔn é ɖɔhun ."
mɔ̌ biblo sixu vɛwǔ tawun hwenu e gbemanɔkpɔ́ syɛnsyɛn ɖé tíìn ɖò tɛntin yetɔn é .
"é ɖò mɔ̌ có , wanyiyi a·gaʹpe “ nɔ dɛ ɖò nǔ bǐ nu ” bo “ nɔ hɛn nùɖiɖi mǐtɔn , kpo nukúnɖiɖo mǐtɔn kpo , kpodo hunkúkú mǐtɔn kpan ɖó te . ”"
"nugbǒ ɔ , “ wanyiyi na vɔ gbeɖé ǎ . ” ( 1 kɔ ."
"13 : 7 , 8 ) enyi asú kpo asì kpo e nɔ ɖi xɛsi nú mawu lɛ é nɔ flín akpá e ye dó nú yeɖée lɛ ɖɔ emi na yí wǎn nú emiɖée lɛ , bo lɛ́ nɔ gbeji nú emiɖée lɛ é ɔ , é na d’alɔ ye bɔ ye na w’azɔ̌ ɖó kpɔ́ sɔgbe kpo nugbodòdó titewungbe jehovah tɔn lɛ kpo , bo na nɔ ɖeɖɛ tagba ɖebǔ e sixu fɔ́n é ."
"4 , 5 . ( a ) ði tatɔ́ xwédo ɖé tɔn ɔ , azɔ̌ tɛ ka nyí asú ɖé tɔn ? ( b ) linlin tɛ asì ɖé ka ɖó na nɔ ɖó dó tatɔ́ e asú tɔn nyí é wu ? ( c ) huzuhuzu tɛ lɛ asú kpo asì kpo ɖé ka bló ?"
"4 pɔlu wlan dó azɔ̌ e nyí mɛ ɖokpo ɖokpo tɔn ɖò alɔwliwli mɛ é wu bo ɖɔ : “ nyɔnu lɛ mi , mi ni nɔ hwíhwɛ́ miɖée ɖó asú mitɔn lɛ glɔ , lee mi nɔ hwíhwɛ́ miɖée ɖó aklunɔ glɔ gbɔn é ."
"( efɛ . 5 : 22 , 23 ) tuto enɛ ɔ sɔ́ asì ɔ hwe ɖò asú tɔn kpá ǎ ."
"é nyɔ́ wà ɔ , é d’alɔ ɛ bonu é na wà azɔ̌ elɔ e mawu zɔ́n asì lɛ é : “ é nyɔ́ bonu gbɛtɔ́ [ adamu ] na nɔ éɖokponɔ ǎ ."
"( bǐb . 2 : 18 ) ði lee klisu e “ kpa acɛ nú agun ” ɔ é ɖè wanyiyi xlɛ́ gbɔn é ɔ , mɔ̌ ɖokpo wɛ asú klisanwun ɖé ɖó na wà tatɔ́zɔ́ tɔn kpo wanyiyi kpo gbɔn ."
"enyi é wà mɔ̌ ɔ , asì tɔn sín ayi na j’ayǐ , bɔ sísí ɖiɖó n’i , gudo ninɔ n’i , kpo glɔ tɔn hwíhwɛ́ hwíhwɛ́ dó kpo na nɔ jɛmɛ n’i ."
"5 cathy [ 1 ] yí gbè ɖɔ alɔwliwli nɔ byɔ huzuhuzu ɖé lɛ ɖò mɛ sí bo ɖɔ : “ hwenu e un nyí nɔví nyɔnu tlɛnnɔ ɖé é ɔ , un ɖò nyiɖée sí bo nɔ kpé nukún nyiɖée wu ."
"é nɔ bɔwǔ hwebǐnu ǎ , amɔ̌ , nǔ lɛ biblo lee jehovah jló gbɔn é zɔ́n bɔ mǐ vɛ́ d’eji . ”"
asú tɔn fred ɖɔ : “ gbeta lɛ kɔn wiwa bɔwǔ nú mì kpɔ́n ǎ .
"amɔ̌ , ɖɛxixo bo ba alixlɛ́mɛ jehovah tɔn kpo tó ɖiɖó nǔ e asì ce lin é ganji kpo nɔ ɖò nǔ lɛ hɛn bɔwǔ wɛ ayihɔngbe ayihɔngbe ."
"6 bonu alɔwliwli ɖé na lidǒ ɔ , mɛ wè lɛ ɖó na yí gbè ɖɔ emi mɛ bǐ wɛ nyí hwɛhutɔ́ ."
ye ɖó na ‘ nɔ mɔ yeɖée gbɔ bo na nɔ sɔ́ jlǒ dó sɔ́ hwɛ kɛ yeɖée . ’
"nugbǒ ɔ , sunnu ɔ kpo nyɔnu ɔ kpo bǐ wɛ na wà nǔ nyì dò ."
"é ɖò mɔ̌ có , enyi nǔ nyí mɔ̌ ɔ , ali wɛ hun nú ye bɔ nùwanyido enɛ lɛ na kplɔ́n nǔ ye , bɔ ye na nɔ sɔ́ hwɛ kɛ yeɖée , lobo na na tɛn wanyiyi b’ɛ na kp’acɛ bo ‘ dɔn ye cá bonu ye na nɔ bǔ ganji . ’"
"( kolo . 3 : 13 , 14 ) gɔ́ na ɔ , “ wanyiyi nɔ kú hǔn ; é nɔ nyɔ́ xomɛ . . . . é ka nɔ lɛ́ hɛn mɛ dó xomɛ ǎ . ” ( 1 kɔ ."
"13 : 4 , 5 ) è ɖó na nɔ yawu sè nǔ jɛ mɛɖée gbè mɛ ."
"( efɛ . 4 : 26 , 27 ) “ ma sìn xomɛ ó , sɔ́ kɛ mì ” ɖiɖɔ dó nùjɔnǔ mɛ nɔ byɔ mɛɖesɔhwe kpo akɔnkpinkpan kpo , amɔ̌ , é nɔ d’alɔ asú kpo asì kpo lɛ tawun bɔ ye nɔ ɖeɖɛ tagba lɛ , bo nɔ sɛkpɔ yeɖée d’eji ."
walɔ wanyiyi tɔn lɛ ðò taji tawun
"7 , 8 . ( a ) wě tɛ biblu ka ɖè xá mɛ dó xóɖóxámɛ ɖò alɔwliwli mɛ wu ? ( b ) etɛwu asú kpo asì kpo lɛ ka ɖó na nɔ ɖè wanyiyi xlɛ́ yeɖée lɛ ɖò walɔ yetɔn lɛ mɛ ?"
7 biblu kplɔ́n nǔ titewungbe e na d’alɔ asú kpo asì kpo lɛ bɔ ye na ɖó linlin e ɖò jlɛ̌ jí é dó xɔ yiyi nú yeɖée wu .
( xà 1 kɔlɛntinu lɛ 7 : 3 - 5 . ) lee nǔ nɔ cí nú mɛ e è da é kpo hudo tɔn lɛ kpo hinhɛn dó ayi mɛ ɖò taji .
"enyi è ma wà nǔ xá asì ɖé kpo wanyiyi kpo ǎ ɔ , é sixu vɛwǔ n’i bonu é na mɔ vivǐ ɖò akpáxwé alɔwliwli tɔn enɛ ɔ mɛ ."
è ɖɔ nú asú lɛ ɖɔ ye ni nɔ “ zán gbɛ̀ ɖagbe ” xá asì yetɔn lɛ alǒ nɔ wà nǔ xá ye kpo nukúnnúmɔjɛnǔmɛ kpo .
"( 1 pi . 3 : 7 ) xóɖóxámɛ ɖó na nɔ nyí kɔgbidinúmɛ xó alǒ nùbyɔbyɔ xó ǎ , loɔ , mɛ wè lɛ bǐ wɛ ɖó na ɖò gbesisɔmɛ na ."
"sunnu ɔ sixu nɔ yawu yí gbè na hú nyɔnu ɔ , amɔ̌ , ye bǐ ɖó na ɖó jlǒ tɔn hwe ɔ nu ."
"8 biblu ɖɔ ayihun wanyiyi tɔn alɔkpa e na nɔ zɔn kpɔ́ kpo xóɖóxámɛ ɔ kpo é , kpodo bǎ e mɛ è na da ayihun enɛ lɛ ɖó é kpo ǎ ; é ɖò mɔ̌ có , é ɖɔ wanyiyi ɖiɖexlɛ́ xó ."
( han . 1 : 2 ; 2 : 6 ) klisanwun asú kpo asì kpo lɛ ɖó na nɔ ɖè wanyiyi xlɛ́ yeɖée lɛ ɖò walɔ yetɔn lɛ mɛ .
aniwu jlǒ xóɖóxámɛ tɔn ɖiɖó nú mɛ ɖevo zɛ asú alǒ asì mɛtɔn wu ka nyla ?
9 wanyiyi ɖaxó ɖiɖó nú mawu kpo nɔzo kpo na zɔ́n bɔ mɛɖebǔ alǒ nǔ ɖebǔ na d’avaja kancica alɔwliwli ɖé tɔn mɛ ǎ .
"alɔwliwli ɖé lɛ tíìn bɔ tagba ko byɔ mɛ alǒ ye ko gbà , ɖó sunnu ɔ abǐ nyɔnu ɔ huzu kannumɔ nú fɔtóo nùblibliwiwa tɔn lɛ kpinkpɔn wutu ."
è ɖó na li za xá jlǒ mɔhun alǒ jlǒ xóɖóxámɛ tɔn ɖebǔ e è na ɖó nú mɛ ɖevo zɛ asú alǒ asì mɛtɔn wu é titewungbe tɔn .
"alɔlwɛ ɖúɖú xá mɛ e è ma wlí alɔ xá ǎ é tlɛ nyí wanyiyi má ɖó sín nǔ , bɔ è ɖó na nyì alɔ na ."
"flínflín ɖɔ mawu mɔ nukúnnú jɛ linlin kpo walɔ mǐtɔn lɛ bǐ kpo wu na zɔ́n bɔ jlǒ e mǐ ɖó bo na nyɔ́ nukún tɔn mɛ , lobo na lɛ́ nɔ mímɛ́ jí é na syɛn d’eji . — xà matie 5 : 27 , 28 ; eblée lɛ 4 : 13 ."
hwenu e kancica alɔwliwli tɔn lɛ jɛ gblègblé jí é
"10 , 11 . ( a ) nɛ̌ mɛ gbigbɛ́ xó ɔ ka gbakpé sɔ ? ( b ) etɛ biblu ka ɖɔ dó kínklán wu ? ( c ) etɛ ka na d’alɔ asú ɖé alǒ asì ɖé b’ɛ ma na zɔn kplakpla jí bo klán ǎ ?"
10 tagba syɛnsyɛn e kpa zinkpo ɖò alɔwliwli mɛ lɛ é sixu zɔ́n bɔ mɛ ɖokpo alǒ ye mɛ wè lɛ bǐ lin tamɛ dó kínklán alǒ mɛ gbigbɛ́ jí .
"ðò tò ɖé lɛ mɛ ɔ , mɛ e wlí alɔ lɛ é vlɔɖówe jɛji nɔ wá gbɛ́ yeɖée lɛ ."
"nǔ enɛ sukpɔ́ ɖò agun klisanwun tɔn mɛ ǎ , amɔ̌ , tagba alɔwliwli tɔn lɛ e fɔ́n bo ɖò jijɛji wɛ ɖò togun mawu tɔn mɛ é nɔ ɖu ayi mɛ nú mɛ ."
11 biblu na alixlɛ́mɛ elɔ lɛ mɛ ɖɔ : “ nyɔnu e da asú ɔ ɖó na jó asú tɔn dó ǎ ; sunnu ɖé ka ɖó na nya asì tɔn ǎ . . .
"enyi nyɔnu ɔ ka wá jó asú tɔn dó ɔ , ni ma sɔ́ vɔ́ asú ɖevo da ó , abǐ ni dóhwɛ gbɔ xá asú tɔn . ” ( 1 kɔ . 7 : 10 , 11 ) è ɖó na sɔ́ nukún kpɛví dó kpɔ́n kínklán kpo mɛ e è wlí alɔ xá é kpo na ǎ ."
"è sixu mɔ ɖɔ kínklán wɛ na ɖeɖɛ tagba syɛnsyɛn e fɔ́n lɛ é có , mɔ̌ biblo nɔ hɛn tagba ɖevo lɛ wá hwɛhwɛ ."
"ee jezu vɔ́ xó e mawu ɖɔ bo ɖɔ ɖɔ sunnu ɖé na jó tɔ́ tɔn kpo nɔ tɔn kpo dó bo na jɛ kpɔ́ xá asì tɔn é ɖɔ gudo é ɔ , é ɖɔ : “ gbɛtɔ́ ni bo ma klán nǔ e mawu dɔn cá ɔ ó . ”"
( mat . 19 : 3 - 6 ; bǐb . 2 : 24 ) tinmɛ enɛ tɔn wɛ lɛ́vɔ nyí ɖɔ asú ɖé alǒ asì ɖé ɖó na “ klán nǔ e mawu dɔn cá ɔ ” ǎ .
tɛgbɛnú wɛ jehovah nɔ kpɔ́n alɔwliwli dó mɔ .
"( 1 kɔ . 7 : 39 ) hinhɛn d’ayi mɛ ɖɔ mǐ mɛ bǐ wɛ na ɖó gbè nú mawu ɖó na sísɛ́ asú kpo asì kpo lɛ , bɔ ye na nɔ tɛnkpɔn bo yawu ɖeɖɛ tagba lɛ , bonu ye ni ma wá syɛn ó ."
"hwenu e mɛɖé lin ɖɔ emi na ɖó awǎjijɛ ɖò alɔwliwli mɛ , b’ɛ ma ka sɔ́ wá nyí mɔ̌ ǎ é ɔ , mɛ ɔ sixu mɔ akpɔ̀ , mɔ ɖɔ è táfú emi , bo tlɛ sixu sìn xomɛ tawun ."
"ðó lee nǔ nɔ cí nú mɛ ɖokpo é gbɔn vo dó mɛ ɖě ɔ tɔn , bɔ ye ka lɛ́ yí kplɔ́n vovo lɛ wutu ɔ , tagba lɛ sixu wá ; alǒ gbemanɔkpɔ́ lɛ sixu fɔ́n dó akwɛ , hɛnnumɔ lɛ , kpo vǐ lɛ kplɔnkplɔn kpo wu ."
"é ɖò mɔ̌ có , awǎjijɛ sín nǔ wɛ é nyí ɖɔ klisanwun asú kpo asì kpo gègě nɔ mɔ ɖɔgbotínsá nú tagba mɔhun lɛ , ɖó ye nɔ jó mawu dó b’ɛ nɔ xlɛ́ ali ye ."
hwɛjijɔ tɛ lɛ ka sixu zɔ́n bɔ è na klán ?
"13 hweɖelɛnu ɔ , hwɛ mɛtɔn sixu jɔ ɖɔ è ni klán ."
"jlǒ sísɔ́ dó gbɛ́ ɖɔ è kún na kpé nukún dó xwédo mɛtɔn wu ó , adakaxomɛwu zɛ xwé wu , kpo hwenu e jehovah sinsɛn wá vɛwǔ bǐ é kpo nyí ninɔmɛ bunɔ e zɔ́n bɔ mɛɖé lɛ klán é ɖé lɛ ."
klisanwun asú kpo asì kpo ɖěɖee ɖò tagba syɛnsyɛn lɛ mɔ wɛ ɖò alɔwliwli yetɔn mɛ é ɖó na ba alɔdo ɖò mɛxo agun tɔn lɛ gɔ́n .
nɔví sunnu enɛ lɛ e ko mɔ nǔ gègě kpɔ́n é sixu d’alɔ asú kpo asì kpo lɛ bɔ ye na zán wěɖexámɛ xó mawu tɔn tɔn .
"hwenu e mǐ ɖò tagba xɔsa tɔn lɛ ɖeɖɛ wɛ é ɔ , mǐ ɖó na xoɖɛ bo byɔ gbigbɔ jehovah tɔn kpo alɔdo tɔn kpo , bo na dó sixu zán nugbodòdó biblu tɔn lɛ bo ɖè nǔ e gbigbɔ tɔn nɔ na mɛ lɛ é xlɛ́ . — ga . 5 : 22 , 23 . [ 2 ]"
"14 ðò ninɔmɛ ɖé lɛ mɛ ɔ , é nɔ wá jɛ bɔ klisanwun ɖé nɔ wlí alɔ xá mɛ e ma ko ɖò jehovah sɛ̀n wɛ ǎ é ɖé ."
"ðò ninɔmɛ enɛ lɛ mɛ ɔ , biblu na hwɛjijɔ ɖagbe e wu ye ɖó na kpó ɖò kpɔ́ lɛ é ."
"( xà 1 kɔlɛntinu lɛ 7 : 12 - 14 . ) enyi asú alǒ asì nùmaɖitɔ́ ɔ na bo tlɛ mɔ nǔ jɛ wu kpo é gbɔ kpo ɔ , “ mɛɖeɖóvo mawu tɔn ” wɛ é nyí , ɖó é da nùɖitɔ́ ɖé wutu ."
"vǐ ɖebǔ e ye na jì lɛ é na nyí “ mɛ mímɛ́ , ” bo na ɖò alɔcyɔnmɛji mawu tɔn glɔ ."
"pɔlu tinmɛ ɖɔ : “ hwi nyɔnu e ɖi nǔ nú klisu ɔ , a tuùn nú a na hwlɛn asú towe gán à ?"
"abǐ hwi sunnu e ɖi nǔ nú klisu ɔ , a tuùn nú a na hwlɛn asì towe gán à ? ” ( 1 kɔ ."
7 : 16 ) agun kúnnuɖetɔ́ jehovah tɔn lɛ tɔn lɛ bǐ mɛ wɛ è nɔ ɖibla mɔ asú kpo asì kpo e mɛ e nyí klisanwun ɖò ye mɛ é ‘ hwlɛn mɛ ɖě ɔ gán ’ é ɖè .
"15 , 16 . ( a ) etɛ biblu ka kplɔ́n asì klisanwun e sín asú ma nɔ sɛ̀n mawu ǎ lɛ é ? ( b ) enyi “ mɛ e ma ɖi nǔ nú klisu ǎ ɔ jló na klán ” ɔ , etɛ klisanwun ɖé ka na wà ?"
"15 mɛsɛ́dó piyɛ́ɛ kplɔ́n asì klisanwun lɛ ɖɔ ye ni nɔ hwíhwɛ́ yeɖée dó asú yetɔn lɛ glɔ , “ bonu mɛɖé ɖò ye mɛ , bo ma ɖi nǔ nú mawuxó ɔ ǎ ɔ , [ ye ] na dɔn ɛ gbɔn walɔ [ ye ] tɔn lɛ gblamɛ , bɔ é na ɖi nǔ . é byɔ ɖɔ [ ye ] ni ɖɔ xó ɖé ǎ ; ɖó ye na mɔ lee zinzan [ ye ] tɔn mɛ́ , bo ɖó sísí gbɔn é . ”"
"“ fífá kpo vivo ɖò ayi mɛ kpo ” sín acɔ́ , ee nyí acɔ́ ɖé bo “ xɔ akwɛ ɖaxó ɖò mawu gɔ́n ” é biba sixu zɔ́n bɔ asì ɖé na yawu dɔn asú tɔn wá sinsɛn - biblo nugbǒ ɔ li jí hugǎn xóɖiɖɔ dó nǔ e éyɛ asì ɔ ɖi nǔ na lɛ é jí . — 1 pi . 3 : 1 - 4 ."
16 enyi asú alǒ asì nùmaɖitɔ́ ɖé ɖɔ ɖɔ emi na klán ɔ ka ló ?
"biblu ɖɔ : “ nú mɛ e ma ɖi nǔ nú klisu ǎ ɔ jló na klán xá asú tɔn abǐ asì tɔn e ɖi nǔ nú klisu ɔ hǔn , é ni jó è dó ni yì ; enyi nǔ cí mɔ̌ ɔ , hǔn asisúnɔ abǐ nyɔnu ɖò asúxwé e ɖi nǔ nú klisu ɔ jɛ éɖée sí ; ɖó mǐ na mɔ fífá wutu wɛ mawu ylɔ mǐ . ” ( 1 kɔ . 7 : 15 ) ðiɖɔ wɛ wemafɔ enɛ ɖè ɖɔ klisanwun ɔ vo dìn bo na vɔ́ alɔ wlí sɔgbe kpo mawuxówema ɔ kpo ǎ , loɔ , é ɖò dandan ɖɔ é ni gbidi kɔ nú nùmaɖitɔ́ ɔ bonu ye ni nɔ kpɔ́ ǎ ."
kínklán sixu hɛn fífá kpɛɖé wá .
"lobɔ klisanwun ɔ sixu ɖó nukún ɖɔ asú alǒ asì e yì mɔ̌ é na lɛkɔ wá , bo na jló ɖɔ ye ni w’azɔ̌ ɖó kpɔ́ dó hɛn alɔwliwli yetɔn ɖó te , lobo na wá huzu nùɖitɔ́ ɖé éɖɔhun ɖò gudo mɛ ."
alɔwliwli mǐtɔn kpo nǔ e gbé mǐ na nya jɛ nukɔn é kpo
nǔ gbigbɔ tɔn lɛ gbé nyinya jɛ nukɔn sixu dó awǎjijɛ awǎjijɛ jí nú alɔwliwli towe ( kpɔ́n akpáxwé 17gɔ́ ɔ )
"17 ðó mǐ ko sɛyi nukɔn ɖesu ɖò “ azǎn gudogudo tɔn lɛ ” mɛ wutu ɔ , “ hwenu vɛwǔ lɛ ” tíìn tawun ."
"( 2 tim . 3 : 1 - 5 ) é ɖò mɔ̌ có , enyi mǐ lidǒ ɖò gbigbɔ lixo ɔ , mǐ na xogló nǔ e gbɛ̀ elɔ nɔ ba na sɔ́ mǐ dó ɖɔ lɛ é ."
"pɔlu wlan ɖɔ : “ hwenu kpɛɖé wɛ kpo ; bɛ́sín dìn ɔ , mɛ e ɖó asì lɛ é ni cí ye kún ɖó ɖě ó ɖɔhun , . . . mɛ e ɖò gbɛ̀ ɔ zán wɛ lɛ é ni cí ye kún ɖò zinzan wɛ mlɛ́mlɛ́ ó ɖɔhun . ” ( 1 kɔ ."
"loɔ , ɖó hwenu kpɛɖé wɛ kpò wutu ɔ , gbigbɔ sín nǔ lɛ gbé wɛ ye ɖó na nya jɛ nukɔn . — mat . 6 : 33 ."
"18 hwenu e vɛwǔ tawun lɛ é mɛ wɛ mǐ ɖè , bɔ alɔwliwli gègě lɛ́vɔ ɖò gbigba wɛ lɛlɛ̌ dó mǐ có , mǐ hɛn ɔ , mǐ na bló bɔ alɔwliwli mǐtɔn na ɖó awǎjijɛ bo lɛ́ kpa mǐ ."
"nugbǒ ɔ , klisanwun asú kpo asì kpo ɖěɖee zunfan togun jehovah tɔn , bo nɔ zán wěɖexámɛ mawuxówema ɔ tɔn lɛ , lobo nɔ xwedó gbigbɔ mímɛ́ jehovah tɔn sín alixlɛ́mɛ é sixu hɛn “ nǔ e mawu dɔn cá é ” ɖó te . — mak . 10 : 9 ."
[ 2 ] ( akpáxwé 13gɔ́ ɔ ) kpɔ́n xota “ linlin biblu tɔn dó asigbigbɛ abǐ asugbigbɛ kpo kínklán kpo wu ” ɖò wema “ mi hɛn miɖée ðò wanyiyi mawu tɔn mɛ . ”
avivɔsun ( août ) 2016 tɔn
"xota nùkplɔnkplɔn tɔn lɛ nú : zǒsun 26 – kɔnyásun 23 , 2016"
hongrie
22 582
gbexosin - alijitɔ́ lɛ
1 980
12 163
3 tan gbɛzán tɔn : lee un mɔ awǎjijɛ ðò nùnamɛ mɛ gbɔn é
zǒsun 26 2016 – kɔnyásun 2 2016
8 alɔwliwli : mɛ e sɔ́ ð’ayǐ é kpo nǔ e wu wɛ é kpo
kɔnyásun 3 - 9 2016
13 lee klisanwun ɖé sixu bló gbɔn bɔ alɔwliwli tɔn kpa ɛ é
"xota nukɔntɔn ɔ ɖɔ xó dó mɛ e sɔ́ alɔwliwli ɖ’ayǐ é , lee mɔyizi sɛ́n ɔ bló tuto na gbɔn é , kpo nǔ e jezu ɖɔ dó alɔwliwli klisanwun tɔn wu é kpo jí ."
xota wegɔ ɔ ɖɔ xó dó azɔ̌ e nyí asú lɛ kpo asì lɛ kpo tɔn bɔ mawuxówema ɔ ɖɔ é jí .
18 ba nǔ e nyɔ́ hú siká é ðé
kɔnyásun 10 - 16 2016
20 a mɔ ðɔ emi ðó na yì nukɔn ðò gbigbɔ lixo wɛ à ?
kɔnyásun 17 - 23 2016
25 a mɔ ðɔ emi ðó na kplɔ́n azɔ̌ mɛ ðevo lɛ wɛ à ?
nukɔnyiyi e ɖó wɛ axɔsuɖuto ɔ jijla sín azɔ̌ ɔ ɖè é nɔ hun xomɛ nú mǐ tawun .
"amɔ̌ , mǐ ka ɖ’ayi ali vovo e hun nú mǐ bɔ mǐ na wà sinsɛnzɔ́ d’eji nú mawu é wu à ?"
"nɛ̌ mǐɖesu ka sixu yì nukɔn ɖò gbigbɔ lixo , bo lɛ́ d’alɔ biblu kplɔntɔ́ mǐtɔn lɛ bɔ ye lɔ na wà mɔ̌ gbɔn ?"
etɛwu è ka ɖó na kplɔ́n azɔ̌ mɛ ɖevo lɛ ?
xota elɔ lɛ ɖɔ xó dó nǔ taji enɛ lɛ jí .
30 nǔ e nǔxatɔ́ lɛ kanbyɔ lɛ é
31 dɔkun e ðò nǔ xóxó sɛxwetɛn mǐtɔn lɛ é
ba nǔ e nyɔ́ hú siká é ðé
a ka tɔ́n jɛ siká kwín ɖé jí kpɔ́n à ?
mɛ kpɛɖé jɛn mɔ kpɔ́n .
é ɖò mɔ̌ có gbɛtɔ́ livi mɔkpan ko mɔ nùɖé b’ɛ nyɔ́ hú siká tawun .
"nùnywɛ mawu tɔn e ‘ siká akú ma sixu nɔ tɛn tɔn mɛ ǎ ’ é wɛ . — jɔb . 28 : 12 , 15 ."
"ðò ali ɖé lɛ nu ɔ , biblu kplɔntɔ́ ayijlɔjlɔnɔ lɛ cí sikábatɔ́ lɛ ɖɔhun ."
"nùkplɔntɔ́ mɔhun lɛ ɖó na w’azɔ̌ syɛnsyɛn bo na nɔ ɖò mawuxówema ɔ kije wɛ , bo na mɔ nùnywɛ e akwɛ ma sixu xɔ ǎ é ."
"ðò ali enɛ nu ɔ , etɛ dò biba nú lee è nɔ mɔ siká gbɔn é atɔn ka sixu kplɔ́n mǐ ?"
a tɔ́n jɛ siká kwín ðé jí !
"mǐ ni ɖɔ ɖɔ a ɖò zɔnlin ɖi gbɔn tɔsisa ɖé kpá wɛ , bo mɔ nǔ tɔkín ɖɔhun ɖé b’ɛ ɖò kinkɛn wɛ sunví ɖɔhun ."
a fɛ́ yì dò bo sɔ́ b’ɛ víví nú we ɖɔ siká kwín ɖé wɛ a mɔ .
é hwe hú fɔfita bo ka vɛ́ mɔ hú diamáa ɖagbe bǐ ɔ .
"a lɛ́ kpɔ́n fí ɔ lɛlɛ̌ dó , bo kpɔ́n ɖɔ a tò na lɛ́ mɔ siká kwín ɖevo lɛ gɔ́ na vlafo hǔn ."
"mɔ̌ ɖokpo ɔ , ɖò azǎn manawɔn ɖé gbè wá yì ɔ , jehovah sɛntɔ́ ɖé xúxú hɔn towe , lobo ɖɔ xó xá we dó wɛn nukúnɖiɖo tɔn e è nɔ mɔ ɖò biblu mɛ é jí ."
a sixu lɛ́ kpó ɖò hwenu e a mɔ siká kwín gbigbɔ tɔn towe nukɔntɔn ɔ é flín wɛ kpo awǎjijɛ kpo fɛɛ .
nǔ sixu ko nyí mɔ̌ hwenu e a mɔ nyikɔ mawu tɔn jehovah azɔn nukɔntɔn ɔ ɖò biblu mɛ é . ( ðɛh .
"83 : 18 , nwt ) alǒ vlafo hwenu e a kplɔ́n ɖɔ emi hɛn ɔ , emi na huzu xɔ́ntɔn jehovah tɔn é ."
( ja . 2 : 23 ) ayi towe mɔ tlolo ɖɔ nǔ e nyɔ́ tawun hú siká é ɖé wɛ a ko mɔ !
bɔ akpàkpà sixu ko lɛ́ sɔ́ we dó kwín gbigbɔ tɔn ɖevo lɛ biba wu .
a lɛ́ ba d’eji !
"hweɖelɛnu ɔ , siká kwín nabi ɖé nɔ wá xòkplé ɖò tɔ̀ lɛ kpá ."
"ðò sun klewun ɖé mɛ ɔ , ayǐdɔkun - batɔ́ kanɖodonǔwutɔ́ lɛ sixu mɔ sikágɔnu mɔhun gègě , b’ɛ na xɔ ɖɔ̌la amɛlika tɔn afatɔ́n mɔkpan ."
"hwenu e a jɛ biblu kplɔ́n xá kúnnuɖetɔ́ jehovah tɔn ɖé jí é ɔ , a sixu mɔ ɖɔ emi cí ayǐdɔkun - batɔ́ e ɖò sikágɔnu ɖé gbéjé kpɔ́n wɛ é ɖɔhun ."
"tamɛ linlin dó wemafɔ biblu tɔn lɛ jí ɖebɔdoɖewu na ko zɔ́n bɔ nùtuùntuùn towe jɛji , lobɔ a jɛ dɔkun ɖò gbigbɔ lixo ."
"ee a lin tamɛ dó nugbǒ xɔ akwɛ biblu tɔn enɛ lɛ jí kpo akpàkpà sɔ́ mɛ kpo é ɔ , a kplɔ́n lee a sixu sɛkpɔ jehovah lobo hɛn hwiɖée ɖò wanyiyi tɔn mɛ bo ɖò nukún ɖó gbɛ̀ mavɔmavɔ wɛ gbɔn é . — ja . 4 : 8 ; judi 20 , 21 ."
"ði ayǐdɔkun - batɔ́ e nɔ zán éɖée tawun bá mɔ siká é ɖé ɖɔhun ɔ , a ka ɖò gǎn dó wɛ ɖesu bá mɔ nugbǒ xɔ akwɛ biblu tɔn lɛ à ?"
"ði ayǐdɔkun - batɔ́ e nɔ kpɔ́n ayǐ tlitli bo ba sikágɔnu é ɖé ɖɔhun ɔ , a sixu ko dó gǎn ɖesu ɖò dɔkun gbigbɔ tɔn lɛ biba kɔn ."
"hwenu e a kplɔ́n nugbodòdó biblu tɔn lɛ gudo é ɔ , enɛ na ko sísɛ́ we bɔ a ɖè afɔ e jɛxa lɛ é bo zé hwiɖée jó nú mawu lobo bló baptɛm . — mat . 28 : 19 , 20 ."
kpò ðò biba wɛ !
ayǐdɔkun - batɔ́ ɖé sixu mɔ siká kpɛví tíwún ɖé ɖò só aditi e sínsín lɛ é ɖé mɛ .
akpáxwé só enɛ lɛ tɔn ɖé lɛ nɔ ɖó ganmú bɔ è sixu gbà bo ɖè siká sín mɛ .
"è kpɔ́n tlolo ɔ , siká ɔ sixu nɔ ma ɖò wěxo ɖò ganmú ɔ mɛ ."
etɛwu ?
ðó ganmú ɖagbe bǐ ɔ sixu ɖó siká glamu 10 mɔ̌ kpowun ɖò só tɔ́nu ɖokpo mɛ !
"é ɖò mɔ có , ɖò ayǐdɔkun - batɔ́ ɔ nukúnmɛ ɔ , enɛ ɔ ko kpé xóxó , b’ɛ na ɖókan dó kunkun tɔn wu ."
"mɔ̌ ɖokpo ɔ , hwenu e è zɛ “ nùkplɔnmɛ nukɔn nukɔntɔn e ɖɔ xó dó klisu wu lɛ wu ” é ɔ , é nɔ lɛ́ byɔ gǎndido ɖò mɛ sí ."
"( ebl . 6 : 1 , 2 ) a ɖó na dó gǎn tawun bo na dó sixu ɖ’ayi mɔjɛmɛ yɔyɔ̌ lɛ kpo nùkplɔnmɛ e nyɔ́ zán lɛ é kpo wu , hwenu e a ɖò biblu kplɔ́n wɛ é ."
"enɛ wu ɔ , enyi a tlɛ ko ɖò mawuxówema ɔ kplɔ́n wɛ sín xwè mɔkpan ɖíe ɔ , etɛ a ka sixu wà bɔ biblu kplɔnkplɔn towe na kpó ɖò lè hɛn wá nú we wɛ ?"
nùkplɔnkplɔn sín akpàkpà ni nɔ sɔ́ we .
ð’ayi gǒflɛ́mɛ lɛ wu ganji .
"kpò ɖò kàn ván wɛ , enɛ ɔ , a na mɔ nùnywɛ mawu tɔn kpo alixlɛ́mɛ tɔn kpo sín kwín xɔ akwɛ e ɖò biblu mɛ lɛ é ."
"( hlɔ . 11 : 33 ) zǎn wema dobanunǔ tɔn e tíìn ɖò gbè towe mɛ lɛ é , bá dó tuùn mawuxówema ɔ d’eji ganji ."
kú hǔn bo ba alixlɛ́mɛ e sín hudo a ɖó lɛ é kpo nǔ e a nɔ kanbyɔ dó biblu wu lɛ é sín xósin lɛ kpo .
kanbyɔ mɛ ɖevo lɛ ɖɔ wemafɔ kpo xota ɖětɛ lɛ kpo ka d’alɔ ye bo lɛ́ dó wusyɛn lanmɛ nú ye hugǎn é jí .
nugbǒ wɛ ɖɔ é kún nyí a na tuùn nǔ d’eji kpowun wɛ na zɔ́n bɔ a na wà mɔ ó .
mɛsɛ́dó pɔlu gb’akpá nú mɛ ɖɔ “ nǔ e mǐ tuùn ɔ zɔ́n bɔ goyiyi gɔ́ gbɛtɔ́ sín ayixa mɛ . ” ( 1 kɔ .
"8 : 1 ) enɛ wu ɔ , dǒ gǎn bo kpó ɖò hwiɖée sɔ́ hwe wɛ , lobo lidǒ ɖò nùɖiɖi mɛ ."
"sinsɛn - biblo xwédo tɔn kpo biblu kplɔnkplɔn mɛɖesunɔ tɔn kpo ɖò gbesisɔmɛ na d’alɔ we , bɔ a na zán gbɛ̀ sɔgbe xá nugbodòdó jehovah tɔn lɛ , bo na lɛ́vɔ sísɛ́ we bɔ a na d’alɔ mɛ ɖevo lɛ ."
"ðò taji hú bǐ ɔ , xomɛ na hǔn we , ɖó a mɔ nǔ e nyɔ́ hú siká é ɖé . — nùx . 3 : 13 , 14 ."
a mɔ ðɔ emi ðó na yì nukɔn ðò gbigbɔ lixo wɛ à ?
"“ ðǒkan dó mawuxó xixa ɖò agun mɛ , kpodo mawuxóɖiɖɔ kpo wu , bo lɛ́ ɖókan dó nùkplɔnmɛ wu . ” — 1 tim ."
4 : 13 .
"han lɛ : 45 , 70"
"1 , 2 . ( a ) nɛ̌ ezayíi 60 : 22 ka ɖò jijɛnu wɛ ɖò égbé gbɔn ? ( b ) hudo tɛ lɛ ka ɖè dìn ɖò tutoblonunu jehovah tɔn sín akpáxwé ayikúngban jí tɔn ɔ mɛ ?"
( eza . 60 : 22 ) nǔɖɔɖ’ayǐ enɛ ɔ ɖò jijɛnu wɛ ɖò azǎn gudogudo tɔn elɔ lɛ mɛ .
"ðò xwè sinsɛnzɔ́ tɔn 2015 tɔn mɛ ɔ , wɛnjlatɔ́ axɔsuɖuto ɔ tɔn 8 220 105 wɛ ɖɔ mawuxó ɔ kpo kanɖodonǔwu kpo ."
"akpáxwé gudo tɔn nǔɖɔɖ’ayǐ enɛ tɔn kàn klisanwun lɛ ɖokpo ɖokpo , ɖó tɔ́ mǐtɔn jixwé tɔn ɔ ɖɔ jí : “ nyɛ mawu mavɔmavɔ ɔ , é jɛ hwetɔnnu ɔ , un na bló nǔ enɛ blewun . ”"
"ði mɛ e ɖò mɔ̌to e bɛ́ wezun é ɖé mɛ lɛ é ɖɔhun ɔ , mǐ ɖ’ayi nukɔnyiyi ɖaxó e nùkplɔnkplɔn mɛ lɛ bonu ye ni huzu ahwanvu sín azɔ̌ ɔ ɖó é wu ."
nɛ̌ mǐɖesunɔ ka nɔ gɔ́ sò nú nukɔnyiyi enɛ gbɔn ?
mǐ ka nɔ wà nǔ e wu mǐ kpé é bǐ bo nɔ jla axɔsuɖuto ɔ kpo kanɖodonǔwu kpo à ?
nɔví sunnu kpo nɔví nyɔnu kpo gègě ɖò nyikɔ na wɛ bá nyí gbexosin - alijitɔ́ hwebǐnu tɔn alǒ alɔgɔtɔ́ tɔn .
"é nɔ lɛ́ víví nú mǐ ɖesu ɖɔ mɛ gègě nɔ yí gbè bo na yì wà sinsɛnzɔ́ ɖò fí e hudo sukpɔ́ ɖè é , alǒ ɖ’alɔ ɖò yɛhwexɔsuɖuto ɔ sín azɔ̌ ɖevo lɛ mɛ à cé ?"
"2 hwe ɖokpo ɔ nu ɔ , mǐ mɔ ɖɔ è ɖó hudo azɔ̌watɔ́ gègě tɔn gɔ́ na ."
agun 2 000 mɔ̌ wɛ è nɔ ɖó ayǐ xwewu xwewu .
"hǔn , enyi mɛxo agun tɔn 5 na nɔ agun yɔyɔ̌ ɖokpo ɖokpo mɛ ɔ , devizɔwatɔ́ sinsɛnzɔ́wiwa tɔn 10 000 wɛ ɖó na jɛxa bá nyí nukúnkpénuwutɔ́ xwewu xwewu ."
enɛ xlɛ́ ɖɔ nɔví sunnu afatɔ́n mɔkpan ɖó na dó gǎn bá nyí devizɔwatɔ́ sinsɛnzɔ́wiwa tɔn lɛ .
"gɔ́ nú enɛ ɔ , enyi mǐ nyí nɔví sunnu alǒ nɔví nyɔnu ɔ , mǐ ɖó na “ nɔ ɖò bǐbí dó aklunɔ sín azɔ̌ ɔ wu d’eji wɛ ayihɔngbe ayihɔngbe . ” — 1 kɔ . 15 : 58 ."
nǔ e nukɔnyiyi ðò gbigbɔ lixo nyí é
3 xà 1 timɔtée 3 : 1 .
"xógbe glɛkigbe tɔn e è lilɛ dó “ jló na nyí ” é sín tinmɛ wɛ nyí è ni dlɛn alɔ bo sɔ́ nùɖé , vlafo alɔ mɛtɔn ɖiga dó nǔ ɔ ǎ ."
mɛsɛ́dó pɔlu zán xógbe enɛ bo dó tɛɖɛ̌ jí ɖɔ nukɔnyiyi ɖò gbigbɔ lixo nɔ byɔ gǎndido .
mǐ ni ɖɔ ɖɔ nɔví sunnu ɖé ɖò tamɛ lin dó nǔ e é na nyí sɔ ɖò agun ɔ mɛ é jí wɛ .
"é sixu nɔ ma ko nyí devizɔwatɔ́ sinsɛnzɔ́wiwa tɔn ɖé dìn , amɔ̌ , é mɔ ɖɔ emi ɖó na tɛnkpɔn bo ɖó jijɔ klisanwun tɔn lɛ ."
"jɛ nukɔn hwɛ̌ ɔ , é ván kàn bo nyí devizɔwatɔ́ sinsɛnzɔ́wiwa tɔn ɖé ."
"é wá yá é ɔ , é ɖó nukún ɖɔ emi na ɖó jijɔ klisanwun tɔn ɖěɖee na zɔ́n bɔ emi na nyí mɛxo agun tɔn ɖé é ."
"ðò ninɔmɛ lɛ ɖokpo ɖokpo mɛ ɔ , é nɔ ván kàn tawun bá ɖó nǔwukpikpé e é ɖó na ɖó , bo na dó sixu kpé nukún dó azɔ̌ ɖevo lɛ wu ɖò agun ɔ mɛ lɛ é ."
"4 mɔ̌ ɖokpo ɔ , nɔví sunnu kpo nɔví nyɔnu kpo ɖěɖee jló bo na nyí gbexosin - alijitɔ́ , w’azɔ̌ ɖò betɛli , alǒ bo na sɔ́ yeɖée jó bo ɖ’alɔ ɖò kpléxɔ axɔsuɖuto ɔ tɔn gbigbá mɛ lɛ é ɖó na dlɛn alɔ dó nukɔn , bá dó sixu kpé nǔ e gbé nya wɛ ye ɖè lɛ é wu ."
mi nú mǐ ni ba dò nú lee xó mawu tɔn dó wusyɛn lanmɛ nú mǐ bǐ ɖɔ mǐ ni yì nukɔn ɖò sinsɛn - biblo nugbǒ ɔ mɛ gbɔn é .
tɛnkpɔn bá yì nukɔn d’eji ðò gbigbɔ lixo
5 mɛ winnyawinnya lɛ ɖó hlɔnhlɔn e sín hudo è ɖó bo na wà nǔ gègě ɖò sinsɛnzɔ́ jehovah tɔn mɛ é .
"( xà nùnywɛxó 20 : 29 . ) nɔví e nɔ wà sinsɛnzɔ́ ɖò betɛli é ɖé lɛ nɔ ɖ’alɔ ɖò biblu kpo wema jinjɔn biblu jí lɛ kpo zínzín mɛ , bo nɔ lɛ́ bla ye ."
nɔví sunnu kpo nɔví nyɔnu kpo winnyawinnya gègě nɔ ɖ’alɔ ɖò kpléxɔ axɔsuɖuto ɔ tɔn lɛ gbigbá kpo nukúnkpikpe dó ye wu kpo mɛ .
"enyi adlà j’ayǐ ɔ , mɛ winnyawinnya lɛ nɔ gɔ́ nú kúnnuɖetɔ́ azɔ̌tuùntɔ́ lɛ bo nɔ d’alɔ mɛ e nǔ wà lɛ é ."
mɛ winnyawinnya e nyí gbexosin - alijitɔ́ lɛ é gègě nɔ d’alɔ bɔ è nɔ jla wɛnɖagbe ɔ ayǐ ɔ jí nu lɛ kpo mɛ e nɔ dó gbè ɖevo lɛ é kpo .
6 - 8 . ( a ) nɛ̌ dɔnkpɛvu ɖé ka ɖyɔ linlin e é nɔ ɖó dó sinsɛnzɔ́ mawu tɔn wu é gbɔn ?
lè tɛ é ka hɛn wá n’i ? ( b ) nɛ̌ mǐ ka sixu “ ɖɔ́ mawu mavɔmavɔ kpɔ́n bo kpɔ́n lee é nyɔ́ sɔ́ é ” gbɔn ?
6 sinsɛnzɔ́wiwa nú mawu kpo ayi mɛtɔn bǐ kpo na ko ɖò taji tawun nú we .
"amɔ̌ , enyi lee nǔ cí nú nɔví sunnu aaron ɖ’ayǐ é ka cí mɔ̌ nú hwi lɔ ɔ ka ló ?"
"xwédo klisanwun tɔn ɖé mɛ wɛ é sù ɖè có , é ɖɔ : “ kplé lɛ kpo kúnnuɖegbe kpo nɔ ɖ’akpɔ̀ nú mì . ”"
"é jló bo na sɛ̀n mawu kpo awǎjijɛ kpo , amɔ̌ , é nɔ kanbyɔ éɖée ɖɔ aniwu emi ma ka ɖó awǎjijɛ à é jí ."
etɛ é ka wà ?
"7 aaron tɛnkpɔn bo ɖó aca ɖé ɖò gbigbɔ lixo , bɔ biblu xixa , nǔsisɔ nú kplé lɛ , kpo xósin lɛ nina ɖò kplé lɛ hwenu kpo ɖ’emɛ ."
"ðò taji ɔ , é jɛ ɖɛ xò jí hwɛhwɛ ."
"ee wanyiyi e é ɖó nú jehovah é ɖò jijɛji wɛ é ɔ , é jɛ nukɔn yì jí ganji ɖò gbigbɔ lixo ."
"sín hwenɛnu ɔ , aaron ko ɖu gbexosin - alijitɔ́zɔ́ , azɔ̌wiwa xá mɛ ɖevo lɛ ɖò adlà j’ayǐ hwenu , kpo mawuxóɖiɖɔ ɖò tò ɖevo mɛ kpo sín vivǐ ."
"égbé ɔ , aaron nɔ wà sinsɛnzɔ́ ɖò betɛli bo nyí mɛxo agun tɔn ɖé ."
nɛ̌ ali e é mlɛ́ é ka cí n’i ?
“ un ‘ ɖɔ́ jehovah kpɔ́n bo mɔ ɖɔ é nyɔ́ . ’
8 ðɛhan wlantɔ́ ɔ jihan bo ɖɔ dó jehovah wu ɖɔ : “ nùɖé nɔ hwedo mɛ e nɔ ɖó sísí n’i lɛ ǎ . ”
"( xà ðɛhan 34 : 9 - 11 . ) nugbǒ ɔ , jehovah nɔ dó winnya mɛ e nɔ sɛ̀n ɛ kpo kanɖodonǔwu kpo lɛ é gbeɖé ǎ ."
mǐɖesunɔ nɔ “ ɖɔ́ mawu mavɔmavɔ kpɔ́n bo kpɔ́n lee é nyɔ́ sɔ́ é ” hwenu e mǐ nɔ wà nǔ e wu mǐ kpé é bǐ ɖò sinsɛnzɔ́ tɔn mɛ é .
"lobɔ enyi mǐ sɛ̀n mawu kpo lindɔ̌n mǐtɔn bǐ kpo ɔ , awǎjijɛ e è ma sixu jlɛ́ ǎ é wɛ mǐ nɔ mɔ ."
"dɛ , ma nú agbɔ̌n kpé we ó"
"9 , 10 ."
"9 hwenu e a na ɖò kàn ván wɛ bá kpé nǔ e gbé nya wɛ a ɖè lɛ é wu é ɔ , “ nɔte kpɔ́n mawu mavɔmavɔ . ”"
"( micée 7 : 7 ) jehovah sixu tin bɔ mɛsɛntɔ́ tɔn gbejinɔtɔ́ lɛ na nɔte cobɔ è na sɔ́ azɔ̌ ɖé lɛ d’así nú ye , alǒ nɔte bɔ ninɔmɛ lɛ na ɖyɔ ; amɔ̌ , é nɔ nɔ gudo nú ye hwebǐnu ."
"é dó vǐ sunnu ɖé sín akpá nú ablaxamu , loɔ , é ɖó na ɖó nùɖiɖi kpo suúlu kpo ."
"( ebl . 6 : 12 - 15 ) ablaxamu nɔte nú xwè mɔkpan cobo wá jì izaki có , awakanmɛ tɔn kú xwè enɛ lɛ vlamɛ ǎ , lobɔ jehovah ka dó winnya ɛ ǎ . — bǐb . 15 : 3 , 4 ; 21 : 5 ."
10 te ninɔ nɔ bɔwǔ ǎ .
"( nùx . 13 : 12 ) enyi mǐ nɔ fɔ́n bo nɔ ɖò tamɛ lin dó nukúnɖiɖo mǐtɔn e ma jɛnu ǎ lɛ é jí wɛ ɔ , awakanmɛ sixu wá kú mǐ bǐ ."
"loɔ , nùnywɛnú wɛ é nyí ɖɔ mǐ ni zán hwenu mǐtɔn bo bló bonu kancica e ɖò mǐ kpo jehovah kpo tɛntin é ni kpɔ́n te d’eji ."
ali e nu mǐ sixu wà mɔ̌ ɖè é atɔn ɖíe .
11 tɛnkpɔn bo ɖó jijɔ klisanwun tɔn lɛ .
"gbɔn xó mawu tɔn xixa kpo tamɛ linlin d’eji kpo gblamɛ ɔ , mǐ hɛn ɔ , mǐ na ɖó nùnywɛ , nukúnnúmɔjɛnǔmɛ , linlin e sɔgbe é , nùtuùntuùn , kpo nǔwukpikpé tamɛ linlin tɔn kpo ."
jijɔ mɔhun lɛ ɖò taji nú mɛ e nɔ nɔ nukɔn ɖò sinsɛn - biblo nugbǒ ɔ mɛ lɛ é .
"( nùx . 1 : 1 - 4 ; ti . 1 : 7 - 9 ) enyi mǐ ɖò wema junjɔn biblu jí mǐtɔn lɛ xà wɛ ɔ , mǐ hɛn ɔ , mǐ na tuùn linlin e mawu nɔ ɖó dó ninɔmɛ gègě wu é ."
"ayihɔngbe ayihɔngbe ɔ , ayiɖeɖayi , acɔ́biba kpo nǔsisɔ kpo , akwɛzinzan , kpo xɔ́ntɔn zunzun xá mɛ ɖevo lɛ kpo sín xó nɔ ba mǐ ."
"enyi mǐ nɔ zán nǔ e mǐ kplɔ́n ɖò biblu mɛ lɛ é ɔ , mǐ sixu wá gbeta e na nyɔ́ jehovah nukúnmɛ lɛ é kɔn ."
12 nyǐ gbɛtɔ́ ɖejid’ewu .
"enyi mǐ nyí nɔví sunnu alǒ nɔví nyɔnu ɔ , mǐ ɖó na nɔ wà nǔ e wu mǐ kpé lɛ é bǐ , bo nɔ kpé nukún dó azɔ̌ yɛhwexɔsuɖuto ɔ tɔn ɖebǔ e mǐ mɔ é wu ."
"hwenu e nɛɛmíi nyí tokpɔngán é ɔ , é ɖè azɔ̌ ɖé lɛ nú mɛɖé lɛ ɖò togun mawu tɔn mɛ ."
mɛ ɖětɛ lɛ é ka ɖè azɔ̌ na ?
"mɛ ɖěɖee nɔ ɖi xɛsi nú mawu , nyí gbɛtɔ́ ɖejid’ewu kpo jijɔ ɖagbenɔ kpo lɛ é wɛ ."
"( nɛɛ . 7 : 2 ; 13 : 12 , 13 ) ðò égbé ɖesu ɔ , “ mɛ e è zé azɔ̌ ɖé dó así na ɔ , nǔ e byɔ ɛ wɛ è ɖè kpowun ɔ wɛ nyí ɖɔ é ni nɔ gbeji . ” ( 1 kɔ . 4 : 2 ) azɔ̌ ɖagbe lɛ nɔ nɔ hwlahwla gbeɖé ǎ . — xà 1 timɔtée 5 : 25 ."
"enyi mɛ ɖevo lɛ wà nǔ e ma sɔgbe ǎ é nú we ɔ , nɛ̌ a ka sixu wà nǔ jozɛfu ɖɔhun gbɔn ?"
13 nǔ jehovah ni klɔ́ we .
vlafo a sixu yawu ɖeɖɛ xó ɔ .
"amɔ̌ hweɖelɛnu ɔ , enyi a jɛhun dó hwiɖée jí majomajo ɔ , a na hɛn tagba ɔ nyla d’eji ."
"nɔví jozɛfu tɔn lɛ wà nǔ agɔ xá ɛ , loɔ , é ka hɛn ye dó xomɛ ǎ ."
"nukɔnmɛ ɔ , è dóhwɛ agɔ jozɛfu bo sɔ́ ɛ dó ganmɛ ."
"é ɖò mɔ̌ có , é jó jehovah dó b’ɛ xlɛ́ ali i ɖò hwenu vɛwǔ lɛ mɛ ."
etɛ mɛ enɛ ka tɔ́n kɔ dó ?
“ xó jehovah tɔn wɛ klɔ́ ɛ . ” ( ðɛh .
"105 : 19 , nwt ) hwenu e tɛnkpɔn enɛ lɛ fó é ɔ , jozɛfu kpé nǔ wu bá wà azɔ̌ bunɔ ɖé ."
"( bǐb . 41 : 37 - 44 ; 45 : 4 - 8 ) hwenu e a na ɖò za li xá tagba syɛnsyɛn lɛ wɛ é ɔ , nɔ xoɖɛ bo byɔ nùnywɛ , nɔ wà nǔ bo nɔ lɛ́ ɖɔ xó kpo xomɛfífá kpo , lobo nɔ ba hlɔnhlɔn ɖò mawu gɔ́n ."
yì nukɔn ðò mawuxóðiðɔzɔ́ ɔ mɛ
"14 , 15 . ( a ) aniwu mǐ ka ɖó na “ hɛn ayixa dó ” lee mǐ nɔ ɖɔ mawuxó gbɔn é wu ? ( b ) nɛ̌ a ka sixu sɔgbe dó ninɔmɛ e nɔ ɖyɔ lɛ é wu gbɔn ?"
"14 pɔlu byɔ timɔtée ɖɔ : “ cobonu un na wá hǔn , ɖǒkan dó mawuxó xixa ɖò agun mɛ , kpodo mawuxóɖiɖɔ kpo wu , bo lɛ́ ɖókan dó nùkplɔnmɛ wu ."
"hɛn ayixa dó hwiɖée wu , bo hɛn ayixa dó nǔ e kplɔ́n mɛ wɛ a ɖè ɔ wu . ” ( 1 tim . 4 : 13 , 16 ) timɔtée ko nyí wɛnjlatɔ́ axɔsuɖuto ɔ tɔn e mɔ nǔ kpɔ́n é ɖé hwenɛnu ."
"amɔ̌ , enyi é “ hɛn ayixa dó nǔ e kplɔ́n mɛ wɛ [ é ] ɖè ɔ wu ” ɔ jɛn sinsɛnzɔ́ tɔn na kpa ɛ ."
é sixu ɖɔ ɖɔ lee emi ko nɔ xwlé wɛn ɔ mɛ lɛ gbɔn é na nɔ dɔn ye hwebǐnu ǎ .
"bonu xó tɔn na kpó ɖò ayi yetɔn mɛ byɔ wɛ ɔ , é ɖó na nɔ ɖyɔ wlɛnwín e é nɔ zán dó kplɔ́n nǔ mɛ na lɛ é sɔgbe kpo hudo mɛ lɛ tɔn kpo ."
"ðó mǐ nyí wɛnjlatɔ́ axɔsuɖuto ɔ tɔn lɛ wutu ɔ , mǐ lɔ ɖó na wà nǔ ɖokpo ɔ ."
"15 hwenu e mǐ ɖò mawuxó ɖɔ wɛ sín hɔn ɖé kɔn jɛ hɔn ɖé kɔn é ɔ , mǐ nɔ ɖ’ayǐ wu hwɛhwɛ ɖɔ mɛ lɛ kún nɔ nɔ xwégbe ó ."
"ðò xá ɖé lɛ mɛ ɔ , mǐ sixu byɔ xwé ɖé lɛ gbè ǎ ."
"enyi mɔ̌ wɛ é nyí ɖò xá towe mɛ ɔ , etɛwu a ma ka na ba wlɛnwín ɖevo dó jla wɛnɖagbe ɔ na ǎ ?"
"kúnnuɖetɔ́ gègě wɛ ɖò alɔ ɖó wɛ ɖò azɔ̌ enɛ mɛ titewungbe tɔn , b’ɛ ɖò lè hɛn wá nú ye wɛ tawun ."
"ye nɔ ba hwenu bo nɔ yì jla wɛn ɔ mɛ lɛ ɖò pípan kpo mɔ̌to kpo glíntɛn lɛ , tokplétɛn lɛ kpo gbɔjɛtɛn lɛ kpo , kpodo fí e ɖò agbawungba é ɖevo lɛ kpan ."
"enyi kúnnuɖetɔ́ ɖé ɖó ayi te ganji ɔ , é na kpéwú bo jɛ xóɖɔɖókpɔ́ xá mɛɖé jí , gbɔn xó e jɛ ɖò tò é ɖé kíké , vǐ mɛ ɔ tɔn lɛ kpikpa , alǒ nùɖé kinkanbyɔ ɛ dó azɔ̌ tɔn wu gblamɛ ."
"enyi xóɖɔɖókpɔ́ ɔ ɖò yiyi wɛ ɔ , wɛnjlatɔ́ ɔ nɔ ɖɔ xó dó wemafɔ ɖé jí , lobo nɔ kàn nùɖé byɔ ."
"hwɛhwɛ ɔ , nǔ e mɛ ɔ na ɖɔ lɛ é nɔ zɔ́n bɔ è nɔ gbɛ̀ kàn dó xóɖɔɖókpɔ́ ɔ nu ."
"17 , 18 . ( a ) etɛ a ka sixu wà bo na kpankɔ́n dó kúnnuɖiɖe agbawungba tɔn wu ? ( b ) etɛwu a ka mɔ ɖɔ linlin e davidi ɖó bo kpa susu nú jehovah é ɖò taji , hwenu e a ɖò sinsɛnzɔ́ towe wà wɛ é ?"
"17 enyi kúnnuɖiɖe agbawungba tɔn nɔ vɛwǔ nú we hǔn , ma jó gbè ó ."
eddie e nyí gbexosin - alijitɔ́ ɖé ɖò toxo new york tɔn mɛ é nɔ sixu ɖɔ xó xá mɛ lɛ ɖò agbawungba ɖ’ayǐ ǎ .
"amɔ̌ , é wá kpéwú bo kpankɔ́n ."
etɛ ka d’alɔ ɛ ?
"dìn ɔ , akpàkpà nɔ sɔ́ eddie dó kúnnuɖiɖe agbawungba tɔn wu ."
"18 enyi wɛnɖagbe ɔ jijla kpo akɔnkpinkpan kpo ɖò alɔ bí nú we d’eji wɛ ɔ , mɛ bǐ na mɔ nǔ jɛ nukɔnyiyi towe ɖò gbigbɔ lixo wu ."
"( xà 1 timɔtée 4 : 15 . ) hú mɔ̌ ɔ , a na kpa susu nú tɔ́ mǐtɔn jixwé tɔn ɔ davidi ɖɔhun , éyɛ jihan ɖɔ : “ un na nɔ dokú nú mawu mavɔmavɔ hwebǐnu , nu ce na gɔn mlamlá ɛ gbeɖé ǎ ."
mawu mavɔmavɔ mɛ wɛ un nɔ gó ɖè ; mɛ e zé yeɖée hwe lɛ ni ɖótó mì bo j’awǎ . ”
"( ðɛh . 34 : 2 , 3 ) é sixu sín sinsɛnzɔ́ towe wu , bɔ mɛɖesɔhwetɔ́ lɛ na gɔ́ nú we ɖò sinsɛn - biblo nugbǒ ɔ mɛ kpo awǎjijɛ kpo ."
yì nukɔn ðò gbigbɔ lixo dó kpa susu nú mawu
"enyi jehovah sɛntɔ́ gbejinɔtɔ́ ɖé na bo tlɛ ɖò ninɔmɛ syɛnsyɛn lɛ mɛ ɔ , etɛwu xomɛ ka ɖó na hun i ?"
145 : 10 - 12 ) xógbe enɛ lɛ ɖè lee nǔ cí nú kúnnuɖetɔ́ jehovah tɔn gbejinɔtɔ́ lɛ é xlɛ́ .
"amɔ̌ , enyi azɔn alǒ kpikpò ka zɔ́n bɔ a ma nɔ sixu wà nǔ gègě ɖò sinsɛnzɔ́ ɔ mɛ ǎ ɔ ka ló ?"
"nɔ flín hwebǐnu ɖɔ hwenu e a nɔ má wɛnɖagbe ɔ xá mɛ e nɔ kpé nukún dó wǔ we lɛ é kpo mɛ ɖevo lɛ kpo é ɔ , sinsɛnzɔ́ mímɛ́ wà wɛ a ɖè , b’ɛ nɔ sɔ́ mawu mǐtɔn sù ."
"enyi è wlí we dó ganmɛ ɖó nùɖiɖi towe wu ɔ , a na ko nɔ ɖɔ xó dó nugbǒ ɔ wu hwenu e ali tɔn hun nú we lɛ é , lobɔ enɛ nɔ hɛn xomɛ jehovah tɔn hun tawun . ( nùx ."
"27 : 11 ) enyi xwédo e klán ɖò sinsɛn lixo é mɛ wɛ a ɖè , bo ka zunfan gbigbɔ sín nǔ lɛ ɔ , xomɛ nɔ hun jehovah ."
"( 1 pi . 3 : 1 - 4 ) é na bo tlɛ nyí ɖò ninɔmɛ syɛnsyɛn lɛ mɛ ɔ , a hɛn ɔ , a na kpa susu nú jehovah bo lɛ́ yì nukɔn ɖò gbigbɔ lixo ."
"20 , 21 ."
"enyi è ɖè azɔ̌ gègě nú we ɖò tutoblonunu jehovah tɔn mɛ ɔ , nɛ̌ a ka sixu nyí nyɔna ɖé nú mɛ ɖevo lɛ gbɔn ?"
"20 enyi a fɔ́n bo ɖò nukɔn yì wɛ ɖò gbigbɔ lixo ɔ , jehovah na dó nú we jɛn wɛ ."
"vlafo a sixu ɖyɔ nùɖé lɛ ɖò tuto towe lɛ alǒ gbɛzinzan towe mɛ , bo na dó sixu nɔ w’azɔ̌ gègě ɖò nugbǒ xɔ akwɛ mawu tɔn mímá xá mɛ ɖěɖee ɖó hudo nukúnɖiɖo tɔn lɛ é mɛ ."
"gɔ́ na ɔ , nukɔnyiyi towe ɖò gbigbɔ lixo kpo gbɛzán mɛɖée zízé dó savɔ̌ tɔn towe kpo sixu hɛn nyɔna ɖaxó lɛ wá nú nùɖitɔ́ hàtɔ́ towe lɛ ."
"21 enyi mǐ ɖò jehovah sɛ̀n wɛ é ɔ , é ko lín alǒ sun yɔywɛ ɖé jɛn ɖíe ɔ , mǐ bǐ wɛ hɛn ɔ , mǐ na yì nukɔn ɖò sɛ̀n e mǐ nɔ sɛ̀n ɛ é mɛ ."
"amɔ̌ , nɛ̌ klisanwun e ko zin lɛ é ka sixu d’alɔ mɛ yɔyɔ̌ lɛ bɔ ye na yì nukɔn ɖò gbigbɔ lixo gbɔn ?"
mǐ na ɖɔ xó dó xota enɛ jí ɖò nùkplɔnkplɔn mǐtɔn e bɔ d’ewu é mɛ .
a ka jló na tɛ́n wlɛnwín ðevo kpɔ́n à ?
venecia e nyí nɔví nyɔnu ɖé ɖò vénézuéla é ɖɔ : “ un lin gbeɖé ɖɔ un na ɖekúnnu gbɔn alokan jí kpɔ́n ǎ . ”
"amɔ̌ , é ylɔ mɛtuùnmɛ ɖé bo xwlé è wɛn klewun ɖé ."
"ðyɔvǐ ɔ jló tawun bo na ɖɔ xó dó biblu jí , bɔ venecia jɛ biblu kplɔ́n xá ɛ jí ."
"gudo mɛ ɔ , nùkplɔntɔ́ ɔ bló baptɛm ."
"ðò libéria ɔ , peter ɖó aca bo nɔ hɛn wema mǐtɔn lɛ yì wemaxɔmɛ ."
"azɔ̌mɛvigbɛ́ tɔn ɖé lɛ mɔ tlati jeunes gens , qu’allez - vous faire de votre vie ? ɖò así tɔn , bo byɔ ɛ ."
peter ɖɔ xó dó tlati ɔ jí xá ye bo kanbyɔ ye ɖɔ : “ etɛ mi ka na sɔ́ gbɛzán mitɔn dó wà ? ”
dɔnkpɛvu ɖokpo ɖɔ : “ un jló na zán gbɛ̀ ce dó sɛ̀n mawu . ”
peter jɛ biblu kplɔ́n xá ɛ jí .
é sín azɔn wu bɔ asú kpo asì kpo e nɔ nɔ pologne é ɖé jɛ kúnnu ɖè jí gbɔn wema - sɛ́dó - mɛ gblamɛ .
nya ɖé yí gbè nú ye bo wlan ɖɔ : “ xógbe gbɔdónúmɛ tɔn mitɔn lɛ sù nukún ce mɛ tawun .
nawe ɖé nɔ kaka bo wá yì gbè nú ye ɖɔ : “ wema - sɛ́dó - mɛ mitɔn d’alɔ mì bɔ un mɔ nugbǒ ɔ .
a mɔ ðɔ emi ðó na kplɔ́n azɔ̌ mɛ ðevo lɛ wɛ à ?
“ nǔ ɖagbe kplɔ́n mi wɛ un ɖè . ” — nùx .
4 : 2 .
"han lɛ : 93 , 96"
aniwu è ka ɖó na dó gǎn bo kplɔ́n azɔ̌ mɛ e sixu wá nyí lɛngbɔnyitɔ́ nú lɛngbɔhwan mawu tɔn é ?
wɛnðagbe axɔsuɖuto ɔ tɔn jijla wɛ nyí azɔ̌ nukɔntɔn e è ɖè nú jezu é .
"é ɖò mɔ̌ có , é ba hwenu dó kplɔ́n azɔ̌ mɛ ɖevo lɛ bonu ye na nyí lɛngbɔnyitɔ́ kpo nùkplɔnmɛtɔ́ kpo ."
"( mat . 10 : 5 - 7 ) alɔnu filipu tɔn ján ɖò wɛnɖagbe ɔ jijla mɛ có , é ɖò gaàn ɖɔ é d’alɔ vǐ nyɔnu tɔn ɛnɛ lɛ bonu nugbǒ mawuxówema ɔ tɔn lɛ mímá xá mɛ ɖevo lɛ na bí alɔ nú ye . ( mɛ ."
"21 : 8 , 9 ) nɛ̌ azɔ̌ kpinkplɔn mɛ mɔhun ka ɖò taji sɔ égbé ?"
"2 gbɔn gbɛ̀ ɔ bǐ mɛ ɔ , mɛ e ɖò wɛnɖagbe ɔ yí wɛ lɛ é sín kɛ́n fɔ́n bo ɖò jijɛji wɛ ."
mɛ yɔyɔ̌ e ma ko bló baptɛm ǎ lɛ é ɖó na mɔ nukúnnú jɛ wu ɖɔ é ɖò dandan ɖɔ ye ni nɔ kplɔ́n biblu yeɖesunɔ .
è ɖó na lɛ́ kplɔ́n ye bɔ ye na nɔ jla wɛnɖagbe ɔ mɛ ɖevo lɛ bo kplɔ́n nugbǒ ɔ ye .
"ðò agun mǐtɔn lɛ mɛ ɔ , è ɖó na dó wusyɛn lanmɛ nú nɔví sunnu lɛ bonu ye na w’azɔ̌ syɛnsyɛn bo na jɛxa bá nyí devizɔwatɔ́ sinsɛnzɔ́wiwa tɔn kpo mɛxo agun tɔn kpo ."
klisanwun e ko zin lɛ é sixu na ‘ kplɔ́n ɖagbe ’ mɛ yɔyɔ̌ lɛ bonu ye na dó sixu yì nukɔn ɖò gbigbɔ lixo . — nùx . 4 : 2 .
"3 , 4 . ( a ) kancica tɛ ka ɖò mawuxówema ɔ kplɔnkplɔn kpo sinsɛnzɔ́ e kpa mɛ é ɖé kpo tɛntin bɔ pɔlu ɖɔ ? ( b ) cobonu mǐ na dó wusyɛn lanmɛ nú nùkplɔntɔ́ mǐtɔn lɛ ɖɔ ye ni nɔ kplɔ́n biblu ɔ yeɖesunɔ ɔ , etɛ mǐdɛɛ ka ɖó na ɖò wiwa wɛ ?"
3 etɛwu mawuxówema ɔ kplɔnkplɔn mɛɖesunɔ ka ɖò taji ?
mǐ mɔ xósin ɔ ɖò xó e mɛsɛ́dó pɔlu ɖɔ nú klisanwun hàtɔ́ tɔn e ɖò kolosi lɛ é mɛ .
"é wlan ɖɔ : “ mǐ nɔ gɔn ɖɛ xò nú mi ǎ . mǐ nɔ byɔ mawu ɖɔ ni na nùnywɛ kpodo nukúnnúmɔjɛnǔmɛ e [ gbigbɔ mímɛ́ ] nɔ na mɛ ɔ kpan bǐ mi , bonu mi na tuùn jlǒ tɔn titewungbe . enɛ ɔ , mi na sixu nɔ zán gbɛ̀ mitɔn lee aklunɔ jló gbɔn é , bo na nɔ wà nǔ e nyɔ́ nukún tɔn mɛ ɔ hwebǐnu . mi na nɔ wà nǔ ɖagbe tɛnmɛ tɛnmɛ lɛ , bo na nɔ ɖò mawu tuùn d’eji wɛ . ”"
"( kolo . 1 : 9 , 10 ) jlǒ titewungbe mɔhun tuùntuùn na d’alɔ klisanwun kolosinu lɛ bɔ ye na kpéwú bo na “ zán gbɛ̀ [ ye ] tɔn lee aklunɔ jló gbɔn é , bo na nɔ wà nǔ e nyɔ́ nukún tɔn mɛ ɔ hwebǐnu . ”"
"enɛ na zɔ́n bɔ ye na nɔ “ wà nǔ ɖagbe tɛnmɛ tɛnmɛ lɛ , ” ɖò taji ɔ , ɖò wɛnɖagbe ɔ jijla mɛ ."
"jehovah sɛntɔ́ ɖé ɖó na ɖó aca biblu kplɔnkplɔn tɔn ɖé , cobɔ sinsɛnzɔ́ tɔn na kpa ɛ ."
mǐ ɖó na d’alɔ biblu kplɔntɔ́ lɛ bɔ ye na mɔ nukúnnú jɛ mɛ ɖó mɔ̌ .
"4 cobonu mǐ na d’alɔ mɛ ɖevo lɛ bonu ye na mɔ lè ɖò biblu kplɔnkplɔn mɛɖesunɔ mɛ ɔ , mǐdɛɛ ɖesunɔ ɖó na kudeji hwɛ̌ ɖɔ é xɔ akwɛ ."
"nugbǒ ɔ , mǐɖesunɔ ɖó na ɖó aca biblu kplɔnkplɔn tɔn ɖagbe ɖé ."
"enɛ wu ɔ , kanbyɔ hwiɖée ɖɔ : ‘ enyi xwétɔ́ lɛ ɖɔ linlin yetɔn lɛ b’ɛ jɛ agɔ dó nùkplɔnmɛ mawuxówema ɔ tɔn lɛ , alǒ kàn nǔ e vɛwǔ lɛ é byɔ ɔ , un ka na sixu na xósin e jinjɔn biblu jí lɛ é à ?"
"enyi un xà lee jezu , pɔlu , kpo mɛ ɖevo lɛ kpo ɖó didɛ ɖò sinsɛnzɔ́ ɔ mɛ gbɔn é ɔ , un ka nɔ lin tamɛ dó lee linsyɛnsyɛn yetɔn ɖó na kúnkplá sinsɛnzɔ́ e wà nú jehovah wɛ un ɖè é gbɔn é jí à ? ’"
mǐ mɛ bǐ wɛ ɖó hudo nùtuùntuùn kpo wěɖexámɛ e gosin xó mawu tɔn mɛ é kpo tɔn .
"lobɔ enyi mǐ nɔ ɖɔ lè tobutobu e mǐ nɔ mɔ ɖò biblu kplɔnkplɔn mɛɖesunɔ tɔn mǐtɔn mɛ é nú mɛ ɖevo lɛ ɔ , mǐ sixu na kanmɛsyɛn ye bɔ ye lɔ na ɖókan dó mawuxówema ɔ kplɔnkplɔn wu , bo na mɔ lè mɔhun lɛ ."
"5 a sixu kanbyɔ ɖɔ , ‘ nɛ̌ un ka sixu kplɔ́n azɔ̌ nùkplɔntɔ́ ce b’ɛ na nɔ kplɔ́n biblu ɔ hwɛhwɛ gbɔn ? ’"
lee a na bɛ́ gbɔn é ɖagbe ɖokpo wɛ nyí ɖɔ a ni xlɛ́ ɛ lee é na nɔ sɔnǔ nú nǔ e a nɔ kplɔ́n xá ɛ é gbɔn é .
a sixu ɖɔ n’i ɖɔ é ni xà xota ɖevo lɛ wema etɛ biblu ka kplɔ́n mɛ tawun ? tɔn sín akpáxwé ɖé lɛ lobo xà wemafɔ e è ɖè d’emɛ lɛ é .
"d’alɔ ɛ bonu é ni sɔnǔ nú kplé lɛ , kpo linlin ɔ kpo bo na na xósin ."
"enyi wemasɛxwetɛn watchtower tɔn alǒ wemasɛxwetɛn ɛntɛnɛti jí tɔn watchtower tɔn ɖò gbè tɔn mɛ ɔ , a sixu xlɛ́ ɛ lee é na nɔ zán dó na nùkanbyɔ biblu tɔn lɛ sín xósin gbɔn é ."
"alɔdido biblu kplɔntɔ́ towe gbɔn mɔ̌ na zɔ́n bɔ malin - malin mɛ ɔ , xó mawu tɔn kplɔnkplɔn éɖesunɔ na nɔ víví n’i ."
"6 . ( a ) nɛ̌ a ka sixu d’alɔ nùkplɔntɔ́ towe b’ɛ na yí wǎn nú biblu ɔ kpo ayi tɔn bǐ kpo gbɔn ? ( b ) enyi biblu kplɔntɔ́ ɖé yí wǎn nú mawuxówema ɔ kpo ayi tɔn bǐ kpo ɔ , etɛ é ka na wà ?"
6 é ɖò wɛn ɖɔ mǐ kún ɖó na gbidi kɔ nú mɛɖé ɖɔ é ni nɔ xà biblu bo nɔ kplɔ́n ó .
"loɔ , mi nú mǐ ni zán azɔwanú e tutoblonunu jehovah tɔn na mǐ lɛ é dó d’alɔ nùkplɔntɔ́ mǐtɔn lɛ , bonu wanyiyi e ye ɖó nú biblu ɔ é ni gɔ́ngɔ́n d’eji ."
"é wá yá ɔ , lee nǔ cí nú ɖɛhan wlantɔ́ e jihan elɔ é sixu cí mɔ̌ nú nùkplɔntɔ́ e ɖó ayi jlɔjlɔ é : “ nyɛ ɔ , mawu kpá ninɔ wɛ nyí ɖagbe nú nyɛ ."
"aklunɔ mawu mavɔmavɔ , hwi wɛ un dó ɖó bibɛtɛn . ”"
( ðɛh . 73 : 28 ) gbigbɔ jehovah tɔn na w’azɔ̌ ɖò biblu kplɔntɔ́ ayijlɔjlɔnɔ kpo ɖagbetuùnnúmɛtɔ́ mɔhun kpo wu .
"7 ðò matie wemata 10gɔ́ ɔ mɛ ɔ , mǐ mɔ alixlɛ́mɛ e jezu na mɛsɛ́dó tɔn 12 lɛ é ."
é ɖɔ nǔ tawun tawun e ye na wà lɛ é nú ye . [ 1 ] mɛsɛ́dó lɛ tɛ́tó ganji hwenu e jezu ɖò lee ye na ɖɔ mawuxó ɔ b’ɛ na kpa ye gbɔn é kplɔ́n ye wɛ é .
"enɛ gudo ɔ , ye ɖido gle ɔ jí ."
"ye mɔ wlɛnwín e jezu nɔ zán lɛ é , bɔ zaan ɔ , ye lɔ huzu nugbǒ mawuxówema ɔ tɔn kplɔnmɛtɔ́ nǔwukpétɔ́ lɛ ."
"( mat . 11 : 1 ) mǐ hɛn ɔ , mǐ na kplɔ́n azɔ̌ biblu kplɔntɔ́ mǐtɔn lɛ bɔ wɛnɖagbe ɔ jijla na nɔ kpa ye ."
mi nú mǐ ni kpɔ́n ali e nu mǐ sixu d’alɔ ye ɖè é wè .
"8 , 9 . ( a ) nɛ̌ jezu ka xwlé wɛn ɔ mɛ gbɔn ɖò sinsɛnzɔ́ tɔn mɛ ? ( b ) nɛ̌ mǐ ka sixu d’alɔ wɛnjlatɔ́ yɔyɔ̌ lɛ bɔ ye na nɔ ɖɔ xó ɖó kpɔ́ xá mɛ lɛ jezu ɖɔhun gbɔn ?"
8 nɔ ɖɔ xó ɖó kpɔ́ xá mɛ lɛ .
"hwɛhwɛ ɔ , jezu nɔ ɖɔ xó nú mɛ dó axɔsuɖuto ɔ jí ."
"ði kpɔ́ndéwú ɔ , é ɖɔ xó ɖó kpɔ́ xá nawe ɖé ɖò sɛ́tɔ̀ jakɔbu tɔn kɔn ɖò malin - malin dó sicáa toxo ɔ , b’ɛ hɛn lè wá tawun ."
( jaan 4 : 5 - 30 ) é lɛ́vɔ ɖɔ xó xá matie levíi e nyí tokwɛyitɔ́ ɖé é .
"wɛnɖagbe - wema lɛ ɖɔ xó gègě dó xóɖɔɖókpɔ́ enɛ wu ǎ , amɔ̌ , matie yí gbè nú ylɔ̌ e jezu ylɔ ɛ ɖɔ é ni wá huzu ahwanvu emitɔn é ."
matie kpo mɛ ɖevo lɛ kpo ɖótó jezu b’ɛ ɖɔ xó nú táan ɖé ɖò agɔ̌ ɖé tɛnmɛ ɖò matie xwégbe . — mat . 9 : 9 ; luk . 5 : 27 - 39 .
"9 ðò ninɔmɛ ɖevo mɛ ɔ , jezu ɖɔ xó nú natanayɛli e ɖó linlin agɔ dó nazalɛtinu lɛ wu é kpo xomɛnyínyɔ́ kpo ."
enɛ sísɛ́ natanayɛli bɔ é ɖyɔ linlin tɔn .
é wá kplɔ́n nǔ ɖevo lɛ dó nǔ e jezu e gosin nazalɛti é ɖò kplɔnkplɔn mɛ wɛ é wu .
"( jaan 1 : 46 - 51 ) enɛ wu ɔ , mǐ ɖó hwɛjijɔ ɖagbe bo na kplɔ́n azɔ̌ wɛnjlatɔ́ yɔyɔ̌ lɛ bonu ye na nɔ vo bo ɖɔ xó ɖó kpɔ́ xá mɛ lɛ kpo xomɛnyínyɔ́ kpo . [ 2 ] mɛ e mǐ na d’alɔ gbɔn mɔ̌ lɛ é na mɔ bɔ ayijlɔjlɔnɔ lɛ na nɔ yí wɛn ɔ , ɖó nǔ ayijlɔjlɔnɔ lɛ tɔn e ɖu ayi mɛ nú ye bɔ ye ka lɛ́ zán xógbe xomɛnyínyɔ́ tɔn lɛ é wu , lobɔ enɛ na hɛn awǎjijɛ wá nú ye ."
10 - 12 . ( a ) nɛ̌ jezu ka d’afɔ nú jlǒ e mɛ ɖevo lɛ ɖó nú wɛnɖagbe ɔ é gbɔn ? ( b ) nɛ̌ mǐ ka sixu d’alɔ wɛnjlatɔ́ yɔyɔ̌ lɛ bɔ nugbǒ biblu tɔn kpinkplɔn mɛ na bí alɔ nú ye d’eji gbɔn ?
táan klewun ɖé wɛ jezu ɖó bo na dó wà sinsɛnzɔ́ tɔn na .
"é ɖò mɔ̌ có , é ba hwenu dó dó afɔ nú jlǒ e mɛ lɛ ɖó nú wɛnɖagbe ɔ é ."
"ði kpɔ́ndéwú ɔ , jezu nɔ tɔjihun ɖé mɛ cí nǔ ɖɔ é ɖò ataa ɖé jí ɖɔhun , bo kplɔ́n nǔ ahwan ɖé ."
"ðò ninɔmɛ enɛ mɛ ɔ , é bló nùjiwǔ bɔ piyɛ́ɛ wlí hweví kpɔ́ gégé , lobo wá ɖɔ n’i ɖɔ : “ bɛ́sín dìn ɔ , gbɛtɔ́ lɛ wɛ a na nɔ dɔn wá gɔ̌n ce . ”"
etɛ mɛ xógbe jezu tɔn lɛ kpo walɔ tɔn lɛ kpo ka tɔ́n kɔ dó ?
"piyɛ́ɛ kpo azɔ̌gbɛ́ tɔn lɛ kpo “ kun tɔjihun yetɔn lɛ wá jɛ agě jí , bo jó nǔ bǐ dó , lobo xwedó jezu . ” — luk . 5 : 1 - 11 ."
11 nùkplɔnmɛ jezu tɔn lɛ dɔn nikodɛmu e nyí hwɛɖɔxɔsa ðaxó jwifu lɛ tɔn sín hagbɛ̌ ɖokpo é .
"é jló na tuùn nǔ d’eji , amɔ̌ , enyi é ɖɔ xó xá jezu ɖò agbawungba ɔ , xɛsi ɖi i dó nǔ e mɛ lɛ na ɖɔ é wu ."
"jezu ɖyɔ alɔ bo ɖi hwenu tɔn gwé ǎ ; é ɖɔ xó xá nikodɛmu zǎnmɛ , ɖò fí e mɛ lɛ ma ɖè ǎ é ."
"( jaan 3 : 1 , 2 ) etɛ tan enɛ lɛ ka sixu kplɔ́n mǐ ?"
vǐ mawu tɔn ɔ ba hwenu bo hɛn nùɖiɖi mɛ lɛ tɔn lidǒ .
mǐ lɔ ɖó na nɔ dó gǎn bo yì ba mɛ lɛ kpɔ́n lobo nɔ kplɔ́n biblu xá ye à cé ?
mǐ sixu d’alɔ ye bɔ ye na nɔ hɛn mɛ e tlɛ ɖó jlǒ kpɛɖé lɛ é d’ayi mɛ .
mǐ sixu nɔ ylɔ wɛnjlatɔ́ yɔyɔ̌ lɛ ɖɔ ye ni gɔ́ nú mǐ hwenu e mǐ nɔ yì ba mɛ lɛ kpɔ́n é kpo hwenu e mǐ nɔ yì kplɔ́n biblu xá mɛ lɛ é kpo .
azɔ̌ kpinkplɔn mɛ kpo wusyɛn didó lanmɛ nú mɛ kpo mɔhun na d’alɔ wɛnjlatɔ́ yɔyɔ̌ lɛ bɔ yeɖesunɔ na jló bo na nɔ dó afɔ nú jlǒ e mɛ ɖevo lɛ ɖó é lobo na nɔ kplɔ́n biblu xá mɛ lɛ .
"ye na lɛ́vɔ kplɔ́n bo na nɔ yawu xò nǔ kplá ɖò sinsɛnzɔ́ ɔ mɛ ǎ , loɔ , ye na kplɔ́n suúluɖiɖo kpo linsyɛnsyɛn kpo . — ga . 5 : 22 ; kpɔ́n gbàví “ linsyɛnsyɛn ðò taji . ”"
kplɔ́n azɔ̌ mɛ yɔyɔ̌ lɛ bonu ye na nɔ wà mɛsɛntɔ́zɔ́ nú nùðitɔ́ hàtɔ́ yetɔn lɛ
"13 , 14 . ( a ) etɛ a ka lin dó mɛ e savɔ̌ ɖaxó dó mɛ ɖevo lɛ tamɛ bɔ biblu ɖɔ xó yetɔn lɛ é wu ? ( b ) ali tɛ lɛ nu a ka sixu kplɔ́n azɔ̌ wɛnjlatɔ́ yɔyɔ̌ lɛ kpo mɛ winnyawinnya lɛ kpo , bɔ ye na nɔ yí wǎn nú nɔví sunnu yetɔn lɛ kpo nɔví nyɔnu yetɔn lɛ kpo ɖè ?"
13 tan biblu tɔn lɛ tɛɖɛ̌ wǔ e è jɔ mǐ bɔ mǐ na “ yí wǎn titewungbe nú nɔví . . . ɖò nùɖiɖi mɛ lɛ ” lobo nɔ wà mɛsɛntɔ́zɔ́ nú mǐɖée lɛ é jí .
"( xà 1 piyɛ́ɛ 1 : 22 ; luki 22 : 24 - 27 . ) vǐ mawu tɔn ɔ sɔ́ nǔ bǐ jó , kaka jɛ gbɛ̀ tɔn jí , bo dó wà mɛsɛntɔ́zɔ́ nú mɛ ɖevo lɛ ."
"( mat . 20 : 28 ) dɔkasi ɔ , “ nyɔnu ɖagbewatɔ́ ɖé wɛ , bo nɔ dó alɔ wamamɔnɔ lɛ ɖesu . ”"
"( mɛ . 9 : 36 , 39 ) nɔví nyɔnu hlɔma tɔn e nɔ nyí mali é “ jɛ tagba ɖesu ” dó mɛ e ɖò agun ɔ mɛ lɛ é tamɛ ."
( hlɔ . 16 : 6 ) nɛ̌ mǐ ka sixu d’alɔ mɛ yɔyɔ̌ lɛ bɔ ye na mɔ nukúnnú jɛ wu ɖɔ é ɖò taji ɖɔ è ni nɔ d’alɔ nɔví sunnu lɛ kpo nɔví nyɔnu lɛ kpo gbɔn ?
kplɔ́n azɔ̌ mɛ yɔyɔ̌ lɛ bonu ye ni yí wǎn nú nùɖitɔ́ hàtɔ́ yetɔn lɛ ( kpɔ́n akpáxwé 13 kpo 14 kpo )
14 kúnnuɖetɔ́ e ko zin lɛ é sixu nɔ ylɔ mɛ yɔyɔ̌ lɛ ɖɔ ye ni xwedó emi hwenu e ye ɖò azinzɔnnɔ lɛ kpo mɛxomɔ lɛ kpo ba kpɔ́n wɛ é .
"enyi é nyɔ́ bló ɔ , mɛjitɔ́ lɛ sixu kplá vǐ yetɔn lɛ ɖò mɛbakpɔ́n mɔhun lɛ hwenu ."
"mɛxo agun tɔn lɛ sixu w’azɔ̌ xá mɛ ɖevo lɛ bo nɔ mɔ nǔ jɛ wu ɖɔ mɛxomɔ vívɛ́ mǐtɔn lɛ ɖó nùɖuɖu ɖagbe , bɔ xwé yetɔn lɛ gbè ɖò mimɛ̌ jí ."
"mɔ̌ mɛ ɔ , mɛ winnyawinnya lɛ kpo mɛ yɔyɔ̌ lɛ kpo nɔ kplɔ́n bo nɔ nyɔ́ xomɛ dó mɛ ɖevo lɛ wu ."
"mɔ̌ mɛ ɔ , nɔví sunnu winnyawinnya e nɔ xwedó è hwɛhwɛ é ɖé kplɔ́n ɖɔ mɛ e ɖò agun ɔ mɛ lɛ é bǐ wɛ ɖó na mɔ ɖɔ è yí wǎn nú emi . — hlɔ ."
12 : 10 .
"15 ðó jehovah nɔ zán sunnu lɛ bɔ ye nɔ kplɔ́n nǔ mɛ ɖò agun ɔ mɛ wutu ɔ , é ɖò taji ɖɔ nɔví sunnu lɛ ni tɛnkpɔn bo ɖó nǔwukpikpé xóɖiɖɔ tɔn ."
"enyi mɛxo agun tɔn ɖé wɛ nú we ɔ , a ka sixu ɖótó devizɔwatɔ́ sinsɛnzɔ́wiwa tɔn ɖé hwenu e é ɖò xóɖiɖɔ ɖé jí vɔ́ gbɔn wɛ é à ?"
"kpo alɔdo towe kpo ɔ , é na kpéwú bɔ xó mawu tɔn kpinkplɔnmɛ na bí alɔ n’i d’eji . — nɛɛ . 8 : 8 . [ 3 ]"
"16 , 17 . ( a ) nɛ̌ pɔlu ka sɔ́ ayi ɖó nukɔnyiyi timɔtée tɔn jí gbɔn ? ( b ) nɛ̌ mɛxo agun tɔn lɛ ka sixu kplɔ́n azɔ̌ lɛngbɔnyitɔ́ agun ɔ tɔn sɔgudo tɔn lɛ ganji gbɔn ?"
"16 è ɖó hudo lɛngbɔnyitɔ́ lɛ tɔn tawun ɖò agun klisanwun tɔn mɛ , bɔ è ka ɖó na ɖò azɔ̌ kplɔ́n mɛ e na wà azɔ̌ mɔhun ɖò sɔgudo lɛ é wɛ zɔn mǐ yì ."
"pɔlu ɖɔ lee è sixu kplɔ́n azɔ̌ mɛ gbɔn ɖò kpaà mɛ é , hwenu e é ɖɔ xó elɔ lɛ nú timɔtée é : “ hwi vǐ ce ɔ , mɔ hlɔnhlɔn ɖò fɛ́nú e mǐ ɖó , ɖò bǔ e mǐ ɖè xá klisu jezu ɔ mɛ . nǔ e un ɖɔ , bɔ a sè ɖò kúnnuɖetɔ́ gègě nukɔn ɔ , sɔ́ dó así nú mɛ e wu è ɖeji dó , bɔ ye lɔ na sixu kplɔ́n mɛ ɖevo lɛ é . ” ( 2 tim . 2 : 1 , 2 ) timɔtée kplɔ́n nǔ gègě hwenu e é w’azɔ̌ xá mɛsɛ́dó pɔlu e nyí mɛxomɔ ɖé é ."
"enɛ gudo ɔ , timɔtée zán wlɛnwín pɔlu tɔn lɛ ɖò sinsɛnzɔ́ éɖesunɔ tɔn kpo sinsɛn - biblo mímɛ́ ɔ sín akpáxwé ɖevo lɛ kpo mɛ . — 2 tim . 3 : 10 - 12 ."
17 pɔlu jó timɔtée dó bo ɖɔ ɖɔ enyi mawu bló ɔ é na tuùn azɔ̌ ǎ .
kplá wɛ é kplá ɛ bɔ ye nɔ zɔn .
"( mɛ . 16 : 1 - 5 ) mɛxo agun tɔn lɛ sixu wà nǔ pɔlu ɖɔhun , bo nɔ kplá devizɔwatɔ́ sinsɛnzɔ́wiwa tɔn e kpé nǔ wu lɛ é dó yeɖée jí , ɖò mɛbakpɔ́n lɛngbɔnyitɔ́ tɔn lɛ hwenu , ɖò hwenu e é jɛxa dó é ."
"mɔ̌ mɛ ɔ , mɛxo agun tɔn lɛ nɔ hun ali nú nɔví sunnu mɔhun lɛ bɔ yeɖesunɔ nɔ mɔ mɛkplɔnkplɔn , nùɖiɖi , suúluɖiɖo , kpo wanyiyi e è byɔ ɖò klisanwun nukúnkpénuwutɔ́ lɛ sí é kpo ."
"mɔ̌ biblo nɔ d’alɔ bɔ è nɔ kplɔ́n azɔ̌ mɛ ɖěɖee na nyí “ lɛngbɔhwan mawu tɔn ” sín lɛngbɔnyitɔ́ ɖò sɔgudo lɛ é . — 1 pi . 5 : 2 , nwt ."
azɔ̌ kpinkplɔn mɛ ðevo lɛ ðò taji
aniwu azɔ̌ kpinkplɔn mɛ ɖevo lɛ ɖò sinsɛnzɔ́ jehovah tɔn mɛ ka ɖó na mya nukún nú mǐ ?
"18 azɔ̌ kpinkplɔn mɛ ɖevo lɛ ɖò taji tawun , ɖó è fɔ́n bo ɖò hudo gbɛtɔ́ lɛ tɔn ɖó wɛ , bɔ sinsɛnzɔ́wiwa nú jehovah sín ali lɛ́ ɖò hunhun wɛ ."
azɔ̌ kpinkplɔn mɛ sín kpɔ́ndéwú e jezu kpo pɔlu kpo zé ɖ’ayǐ é kpó ɖò nǔ ɖu wɛ .
"jehovah jló ɖɔ è ni kplɔ́n azɔ̌ mɛsɛntɔ́ emitɔn égbé tɔn lɛ ganji , bonu ye na wà yɛhwexɔsuɖuto ɔ sín azɔ̌ yetɔn lɛ ."
"mawu jɔwu mǐ bɔ mǐ na d’alɔ mɛ yɔyɔ̌ lɛ , lobɔ nǔwukpikpé e ye ɖó bo na wà azɔ̌ e sín hudo tíìn ɖò agun ɔ mɛ lɛ é na sɛ́ sò d’eji ."
"ðó ninɔmɛ gbɛ̀ ɔ tɔn fɔ́n bo ɖò gblègblé wɛ , bɔ mawuxóɖiɖɔ sín ali yɔyɔ̌ lɛ ɖò hunhun wɛ wutu ɔ , azɔ̌ kpinkplɔn mɛ ɖò taji tawun , bo ka ɖó na lɛ́ mya nukún ."
etɛwu a ka ɖó na kudeji ɖɔ gǎn e dó wɛ a ɖè bo na kplɔ́n azɔ̌ mɛ ɖevo lɛ ɖò sinsɛnzɔ́ jehovah tɔn mɛ é na hɛn lè wá ?
19 é ɖò wɛn ɖɔ azɔ̌ kpinkplɔn mɛ ɖevo lɛ nɔ byɔ hwenu kpo gǎndido kpo .
"amɔ̌ , jehovah kpo vǐ vívɛ́ná tɔn kpo na nɔ gudo mǐtɔn , bo na na nùnywɛ mǐ bɔ mǐ na kpéwú bo kplɔ́n azɔ̌ mɛ ."
"xomɛ na hun mǐ , ɖó mǐ na mɔ bɔ mɛ e mǐ d’alɔ lɛ é na “ ɖò azɔ̌ wà wɛ , bo ɖò gǎn dó wɛ . ” ( 1 tim . 4 : 10 ) mǐ lɔ ɖesunɔ ni bo ɖò nukɔn yì wɛ ɖò gbigbɔ lixo , bo ɖò sinsɛnzɔ́ mímɛ́ wà nú jehovah wɛ ."
[ 1 ] ( akpáxwé 7gɔ́ ɔ ) nǔ tawun tawun e jí jezu ɖɔ xó dó é ɖé lɛ ɖíe : ( 1 ) mi jla wɛn e sɔgbe é .
( 2 ) nǔ e mawu na mi lɛ é ni kpé mi .
( 3 ) mi ma nɔ dɔn nǔ xá xwétɔ́ lɛ ó .
( 4 ) mi ɖeji dó mawu wu hwenu e mɛ lɛ klán gbè xá mi é .
( 5 ) mi ma ɖi xɛsi ó .
"[ 2 ] ( akpáxwé 9gɔ́ ɔ ) xóɖɔɖókpɔ́ xá mɛ lɛ ɖò kúnnuɖegbe sín wlɛnwín ɖagbeɖagbe ɖé lɛ ɖò wema mọaleyi sọn wehọmẹ lizọnyizọn yẹwhehọluduta tọn mẹ mɛ , wex . 62 - 64 ."
"[ 3 ] ( akpáxwé 15gɔ́ ɔ ) mọaleyi sọn wehọmẹ lizọnyizọn yẹwhehọluduta tọn mẹ , wex 52 - 61 tinmɛ jijɔ e sín hudo è ɖó bo na nyí xóɖɔtɔ́ ɖagbe lɛ é ."
linsyɛnsyɛn ðò taji
"hwenu e wɛnjlatɔ́ yɔyɔ̌ lɛ ɖò axɔsuɖuto ɔ jla wɛ é ɔ , ye ɖó na mɔ nǔ jɛ wu ɖɔ linsyɛnsyɛn ɖò dandan hweɖelɛnu ."
"nɔví sunnu ɖé ɖò ghana bɔ dɔnkpɛvu ɖokpo yí wema mǐtɔn ɖò así tɔn , lobo ka wá hɔn hwla dó è nú aklunɔzán gblamɛ mɔkpan ."
"nɔví sunnu ɔ yì ba ɛ kpò azɔn gègě , bo wá xò gò è gbè ɖokpo , amɔ̌ , nyaví ɔ sɔ́ ba bonu ye na gbɛ̀ kàn dó xóɖɔɖókpɔ́ ɔ nu ǎ ."
"nɔví sunnu ɔ byɔ ɛ ɖɔ emi na xlɛ́ ɛ lee é sixu kplɔ́n biblu gbɔn é , bɔ é yí gbè ."
"sín hwe enɛ nu ɔ , é sɔ́ nɔ hwla dó kúnnuɖetɔ́ jehovah tɔn lɛ ɖě ǎ ."
"sun ɖé lɛ gudo ɔ , nyaví ɔ bló baptɛm ɖò kpléɖókpɔ́ ɖé jí ."
johannes rauthe ɖò kúnnuɖegbe ɖò xwè 1920 lɛ mɛ mɔ̌
dɔkun e ðò nǔ xóxó sɛxwetɛn mǐtɔn lɛ é
“ un ðò atín sínsɛ́n lɛ gbɛ̀ dó kpa susu nú jehovah na wɛ ”
"“ kplékplé ahwan e è fun wá yì lɛ é bǐ tɔn hwɛ́n nǔtí ǎ ɖɔhun , enyi é sɔ jlɛ́ dó ahwan ɖaxó e fun wɛ è ɖè ɖò elɔpu dìn é wu ɔ nɛ . ”"
"mɔjɛmɛ e atɔxwɛ ( glɛnsigbe ) zǒsun 1 , 1915 tɔn na dó wɛkɛ hwan nukɔntɔn , ee wá ɖí bú tò 30 ɖò gudo mɛ é wu é nɛ ."
"ðó ahwan ɔ wutu ɔ , atɔxwɛ ɖó gbè ɖɔ : “ sinsɛnzɔ́ [ axɔsuɖuto ] ɔ tɔn sín nukɔnyiyi ko ɖekpo ɖó bǎ ɖé mɛ , ɖò taji ɔ , ɖò allemagne kpo france kpo . ”"
"ðó ahwan baɖabaɖa e kpé gbɛ̀ ɔ mɛ bǐ é wutu ɔ , biblu kplɔntɔ́ lɛ mɔ nukúnnú jɛ nugbodòdó e ɖɔ klisanwun lɛ ni ma nyí gbɛ̀ ɔ tɔn ó é mɛ bǐ mlɛ́mlɛ́ ǎ ."
"é ɖò mɔ̌ có , ye kudeji bo na jla wɛnɖagbe ɔ ."
"wilhelm hildebrandt jló na wà sinsɛnzɔ́ axɔsuɖuto ɔ tɔn , bo zɔ́n xójlawema e nɔ tɔ́n sunmɛ sunmɛ , bɔ è nɔ ylɔ ɖɔ l’étudiant de la bible é nabi ɖé dó flansegbe mɛ ."
"é wá france bo na nyí wɛnjlatɔ́ hwebǐnu tɔn wɛ ǎ , loɔ , sɔja allemagne tɔn wɛ n’i ."
"mɛ enɛ e ɖò sɔja sín awu ɖé mɛ , bɔ è lin ɖɔ kɛntɔ́ ɖé wɛ n’i é jla wɛn fífá tɔn ɖé aligbɔntɔ́ france tɔn lɛ ."
"wema - sɛ́dó - mɛ e è ɖetɔ́n dó atɔxwɛ mɛ lɛ é xlɛ́ ɖɔ biblu kplɔntɔ́ allemagne - nu gègě ɖevo lɛ ɖó jló bo jla wɛnɖagbe axɔsuɖuto ɔ tɔn , hwenu e ye nyí sɔja é ."
nɔví sunnu lemke e nyí ahwanfuntɔ́ tɔ̀ jí tɔn é ɖó gbè ɖɔ emi mɔ jlǒɖotɔ́ atɔ́ɔ́n ɖò azɔ̌gbɛ́ emitɔn lɛ mɛ .
"é wlan ɖɔ : “ é na bo tlɛ nyí ɖò tɔjihun elɔ mɛ ɔ , un ɖò atín sínsɛ́n lɛ gbɛ̀ dó kpa susu nú jehovah na wɛ . ”"
"sɔja ɖé wɛ georg kayser nyí bo yì ahwangbenu , amɔ̌ , é lɛkɔ wá é ɔ , é ko huzu mawu nugbǒ ɔ sɛntɔ́ ɖé ."
etɛ ka jɛ ?
"é xò gò biblu kplɔntɔ́ lɛ sín wema ɖokpo , bo zunfan nugbǒ axɔsuɖuto ɔ tɔn kpo ayi tɔn bǐ kpo , lobo ɖó ahwanfunfun te ."
"enɛ gudo ɔ , é wà azɔ̌ e ma na byɔ ɖɔ é ni zán ahwanfunnu ǎ é ."
"ðò ahwan ɔ gudo ɔ , é nyí gbexosin - alijitɔ́ ɖé bo wà azɔ̌ enɛ kpo kanɖodonǔwu kpo nú xwè mɔkpan ."
"biblu kplɔntɔ́ lɛ ko mɔ nukúnnú jɛ wǔ ɖiɖó zɔ nú gbɛ̀ ɔ sín xó wu mlɛ́mlɛ́ ǎ có , linlin yetɔn kpo walɔ yetɔn kpo gbɔn vo tawun dó mɛ ɖěɖee yí gbè nú ahwan lɛ é tɔn lɛ ."
"hwenu e toxóɖɔtɔ́ lɛ kpo sinsɛngán lɛ kpo ɖò hun jɛ dó tuto ahwanfunfun tɔn lɛ jí wɛ é ɔ , biblu kplɔntɔ́ lɛ jó “ gǎn fífánɔ ” ɔ dó ǎ . ”"
"( eza . 9 : 5 ) ye mɛ ɖé lɛ nɔ zɔ nú ahwan bǐ mlɛ́mlɛ́ ǎ có , ye ka zunfan nùkplɔnmɛ taji e xó biblu kplɔntɔ́ konrad mörtter ɖɔ é : “ xó mawu tɔn zɔ́n bɔ un mɔ nǔ jɛ wu céɖécéɖé ɖɔ klisanwun ɖé kún ɖó na hu mɛ ó . ” — tín . 20 : 13 . *"
hans hölterhoff zán kɛkɛví elɔ dó jla l’âge d’or na
"ðò allemagne ɔ , enyi ayixa mɛɖé tɔn gbɛ́ nùɖé n’i ɔ , sɛ́n tò ɔ tɔn ɖɔ nǔ e mɛ ɔ na wà ɖó tɛn tɔn mɛ é ǎ ; é ɖò mɔ̌ có , biblu kplɔntɔ́ 20 jɛji gbɛ́ ɖɔ emi kún na ɖ’alɔ ɖò ahwan mɛ ɖò ali ɖebǔ nu ó ."
"mɛɖé lɛ ɖò ye mɛ bɔ è xwè ye dó taɖunɔ lɛ hwanmɛ , ɖi gustav kujath ; éyɛ ɔ , è sɔ́ ɛ ɖó taɖunɔxwé ɖé bo ɖó atinkɛ́n kɔ jí n’i ."
"hans hölterhoff lɔmɔ̌ gbɛ́ ɖɔ emi kún na fun ahwan ó , bɔ è sɔ́ ɛ yì ganxó ; ɖò finɛ ɔ , é gbɛ́ azɔ̌ e kúnkplá ahwan lɛ é bǐ ."
"gantɔ́cɔ́tɔ́ lɛ blá ɛ dó awu e è nɔ dó blá taɖunɔ lɛ na é mɛ , b’ɛ nɔ mɛ kaka bɔ afɔ tɔn lɛ kpo alɔ tɔn lɛ kpo bǐ kúyɛ ."
"hwenu e gantɔ́cɔ́tɔ́ lɛ mɔ ɖɔ enɛ kún zɔ́n bonu é lɛkɔ wá gbeta tɔn jí ó é ɔ , ye bló nǔ ɖi ye jló na hu i wɛ ɖɔhun ."
"nɔví ɖevo e yì ahwan ɔ lɛ é gbɛ́ ɖɔ emi kún na zán ahwanfunnu ó , lobo byɔ ɖɔ è ni ɖè azɔ̌ e ma na byɔ ahwanfunfun ǎ lɛ é nú emi . * johannes rauthe ɖò ye mɛ e ɖɔ mɔ̌ lɛ é mɛ , bɔ è ɖè pipángan sín azɔ̌ n’i ."
è ɖè dotóozɔ́ nú konrad mörtter kpo reinhold weber kpo .
august krafzig dokú ɖɔ azɔ̌ e è ɖè nú emi lɛ é kún zɔ́n bonu emi yì fí e è nɔ fun ahwan ɔ ɖè é ó .
biblu kplɔntɔ́ enɛ lɛ kpo ɖevo lɛ kpo kudeji bo na sɛ̀n jehovah sɔgbe xá nukúnnúmɔjɛnǔmɛ e ye ɖó dó wanyiyi kpo gbejininɔ kpo wu é .
lee biblu kplɔntɔ́ lɛ wà nǔ gbɔn ɖò ahwan ɔ hwenu é zɔ́n bɔ acɛkpikpa ɔ jɛ ye cɔ́ jí .
"ðò xwè e bɔ d’ewu lɛ é mɛ ɔ , è dɔn biblu kplɔntɔ́ e ɖò allemagne lɛ é yì hwɛ nukɔn azɔn mɔkpan , ɖó mawuxóɖiɖɔzɔ́ yetɔn wu ."
"bo na dó d’alɔ ye ɔ , alaxɔ e ɖò allemagne é ɖó azɔxɔsa e nɔ kpé nukún dó hwɛɖiɖɔ sín xó lɛ wu é ɖé ayǐ ɖò betɛli magdeburg tɔn ."
"kpɛɖé kpɛɖé ɔ , kúnnuɖetɔ́ jehovah tɔn lɛ jla nukúnnúmɔjɛnǔmɛ e ye ɖó dó zɔ ninɔ nú gbɛ̀ ɔ wu é ɖó ."
"hwenu e wɛkɛ hwan wegɔ ɔ bɛ́ é ɔ , ye nɔ zɔ bǐ gbídígbídí nú ahwanxó ."
"enɛ wu ɔ , acɛkpikpa allemagne tɔn sɔ́ ye dó ɖó kɛntɔ́ , bo doya nú ye syɛnsyɛn ."
"amɔ̌ , mǐ na ɖɔ xó dó enɛ jí ɖò xota ɖebɔdoɖewu elɔ ɖevo e na wá tɔ́n é mɛ : “ dɔkun e ðò nǔ xóxó sɛxwetɛn mǐtɔn lɛ é ” : nǔ xóxó sɛxwetɛn mǐtɔn europe centrale tɔn ."
"kpɔ́n biblu kplɔntɔ́ grande - bretagne tɔn lɛ sín tan wɛkɛ hwan i ɔ tɔn ɖò xota “ sọn onú hoho sẹdotẹn mítọn — yé nọtegli to ‘ ojlẹ mẹtẹnpọn tọn ’ mẹ ” ɖò atɔxwɛ ( gungbe ) nùxwásun 15 , 2013 tɔn mɛ ."
l’aurore du millénium ( 1904 ) volume vi kpo le phare de la tour de sion ( janmagbe ) avivɔsun 1906 tɔn kpo ɖɔ ɖɔ è sixu wà mɔ̌ .
"le phare de la tour de sion zǒsun 1915 tɔn jla linlin mǐtɔn ɖó , bo ɖɔ ɖɔ biblu kplɔntɔ́ lɛ kún ɖó na wà ahwanzɔ́ ó ."
"amɔ̌ , xota enɛ tɔ́n dó janmagbe mɛ ǎ ."
nǔ e nǔxatɔ́ lɛ kanbyɔ lɛ é
etɛwu alɔ klɔ́klɔ́ ka nyí xó nú kɛntɔ́ jezu tɔn lɛ ?
xó e mɛ kɛntɔ́ jezu tɔn lɛ mɔ hwɛ nú é kpo ahwanvu tɔn lɛ kpo ɖè é ɖokpo kpowun wɛ nyí enɛ .
"gbeɖiɖe ɖé lɛ ɖò mɔyizi sɛ́n ɔ mɛ bo nyí wǔsláslá sín tuto ɖé bo kúnkplá ninɔmɛ ɖé lɛ , ɖi sunnu e wu sunnusin wá yì sín é , nyɔnu e jɛ glegbe é , gudu , kpo lee è na nɔ wà gbɛtɔ́ lɛ kpo kanlin e kú lɛ é kpo sín nǔ gbɔn é kpo ."
alixlɛ́mɛ ɖé lɛ lɛ́vɔ ɖ’emɛ dó lee è sixu ɖè nùblibli síìn gbɔn é wu .
"è sixu wà enɛ gbɔn vɔsisa , alɔ klɔ́klɔ́ , alǒ wǔsláslá gblamɛ . — lev . , wemata 11 - 15 ; kɛ́n . , wemata 19 ."
sinsɛngán jwifu lɛ tɔn lɛ nɔ gbajɛ̌mɛ nú gǒflɛ́mɛ sɛ́n enɛ lɛ tɔn lɛ bǐ .
"wema ɖé ɖɔ ɖɔ nǔ e nɔ zɔ́n bɔ mɛɖé nɔ huzu mɛ blíblí alǒ nùɖé nɔ huzu nùblibli é ɖokpo ɖokpo wɛ “ nɔ ɖó nùkanbyɔ xwi lɛ dó ninɔmɛ e mɛ é sixu va dó mɛ wu ɖè é , lee è sixu dó mɛ ɖevo lɛ gbɔn é kpo bǎ e mɛ è sixu dó ye ɖó é kpo , gannu kpo nǔ ɖěɖee sixu huzu nùblibli lɛ é kpo kpodo ee ma sixu huzu nùblibli ǎ lɛ é kpan , bɔ gudo mɛ ɔ , dó tuto wǔsláslá tɔn e è na xwedó é wu . ”"
"kɛntɔ́ jezu tɔn lɛ kanbyɔ ɛ ɖɔ : “ aniwutu wɛ ahwanvu towe lɛ ma nɔ xwedó tɔ́gbó mǐtɔn lɛ sín hwɛndo ǎ , bo nɔ nɔ alɔ ma klɔ́ , bo nɔ ɖu nǔ ? ”"
"cobonu sinsɛngán enɛ lɛ na ɖu nǔ ɔ , ye nɔ byɔ ɖɔ è ni kɔn sìn dó alɔ nú emi , b’ɛ nɔ nyí yɛsu nú ye ."
"wema e xó mǐ ɖɔ wá yì é ɖɔ gɔ́ na ɖɔ : “ ye nɔ lɛ́vɔ dɔn nǔ dó nǔ alɔkpa e mɛ sìn ɔ na nɔ bɔ è na dó nú mɛ é , sìn alɔkpa e jɛxa é , mɛ e ɖó na dó sìn ɔ é , kpo azɔn nabi e è ɖó na kɔn sìn ɔ dó alɔ nú mɛ é kpo jí . ”"
xó e jezu ɖɔ dó sɛ́n gbɛtɔ́ tɔn enɛ lɛ bǐ wu é ɖò wɛn .
"é ɖɔ nú sinsɛngán jwifu lɛ tɔn xwè kanweko nukɔn ɔ tɔn lɛ ɖɔ : “ yɛmɛnuwatɔ́ emi ! xó e ezayíi ɖɔ dó mi wu ɔ ɖi mi wu dódó ; é wɛ nyí ɖɔ : ‘ togun elɔ nɔ sɔ́ mì su ɖò nu , loɔ , ayi tɔn ɖò wǔ ce ǎ ."
"mi nɔ xò mawusɛ́n lɛ nyì kɛ́n , bo ka nɔ jɛhun dó gbɛtɔ́ lɛ tɔn e nyí hwɛndo é jí . ” — mak . 7 : 6 - 8 ."
24 - 30 octobre 2016
31 octobre 2016 – 6 novembre 2016
8 kpò ðò xwi ðí wɛ bá mɔ nyɔna jehovah tɔn
"kɔgbidinúmɛ lɛ kpo adohu adohu lɛ kpo sixu ɖí bú linlin mǐtɔn , bo zɔ́n bɔ alɔ mǐtɔn lɛ kúyɛ ɖò ali ɖé nu ."
"bo kpɔ́n nǔ e a sixu wà bo na “ dó alɔ , ” alǒ ɖí xwi bá mɔ nyɔna jehovah tɔn é ."
13 nǔ e nǔxatɔ́ lɛ kanbyɔ lɛ é
14 hunjijɛ dó wɛnɖagbe ɔ jí ðò acɛkpatɔ́ lɛ nukɔn
7 - 13 novembre 2016
17 nǔsisɔ towe ka nɔ sɔ́ mawu sù à ?
"gbɔn gbɛ̀ ɔ bǐ mɛ ɔ , mawu sɛntɔ́ lɛ nɔ jló ɖɔ nǔsisɔ emitɔn kpo acɔ́biba emitɔn kpo ni nɔ páan , mɛ́ , bo jɛxa aca xá ɔ mɛ tɔn , lobo sɔgbe xá nugbodòdó mawuxówema ɔ tɔn lɛ ."
nɛ̌ a ka sixu bló gbɔn bɔ lee a nɔ sɔnǔ gbɔn é na nɔ sɔ́ mawu sù ?
22 ðu lè ðò alixlɛ́mɛ jehovah tɔn mɛ égbé
14 - 20 novembre 2016
"23 mɛ winnyawinnya lɛ emi , mi hɛn nùɖiɖi mitɔn lidǒ"
21 - 27 novembre 2016
"28 mɛjitɔ́ lɛ emi , mi d’alɔ vǐ mitɔn lɛ bonu nùɖiɖi yetɔn ni lidǒ"
"ðò xota wè elɔ lɛ mɛ ɔ , mǐ na mɔ lee mɛ winnyawinnya lɛ sixu kplɔ́n bo na zán nǔwukpikpé nǔlinkpɔ́n tɔn yetɔn dó hɛn nùɖiɖi yetɔn lidǒ bo lɛ́ jɛhun d’eji gbɔn é ."
mǐ na lɛ́ mɔ lee mɛjitɔ́ klisanwun lɛ sixu bló bɔ nùɖiɖi ɖiɖó nú mawu kpo xó tɔn kpo na nɔ víví nú vǐ yetɔn lɛ hugǎn gbɔn é .
“ awakanmɛ ma kú we ó ”
“ awakanmɛ ma kú we ó . ” — sof .
3 : 16 .
"han lɛ : 81 , 32"
nɛ̌ jehovah ka nɔ na kanmɛsyɛn mǐ ɖò égbé gbɔn ?
"1 , 2 . ( a ) tagba alɔkpa tɛ lɛ mɛ gègě ka nɔ mɔ égbé ? etɛ nǔ enɛ lɛ ka nɔ hɛn wá nú mɛ ? ( b ) nukúnɖiɖo ɖejid’ewu tɛ ka ɖò ezayíi 41 : 10 , 13 mɛ ?"
"nɔví nyɔnu e nyí gbexosin - alijitɔ́ ɖé bo da mɛxo agun tɔn ɖé é ɖɔ : “ un ɖó aca ɖagbe lɛ ɖò gbigbɔ lixo có , un li za xá adohu adohu nú xwè gègě ."
"é nɔ ɖó amlɔmadɔ́ nú mì , dó azɔn mì , kúnkplá lee un nɔ wà nǔ xá mɛ ɖevo lɛ gbɔn é , bɔ hweɖelɛnu ɔ , un nɔ ba na xò nǔ kplá bo na hɔn bú dó dò ɖé mɛ . ”"
2 lee nǔ cí nú nɔví nyɔnu enɛ é byɔ lanmɛ nú we à cé ?
"é blawu ɖɔ , gbɛ̀ nyanya satáan tɔn mɛ ninɔ nɔ hɛn kɔgbidinúmɛ syɛnsyɛn gègě wá , bo sixu ɖó adohu adohu nú mɛ , lobo zɔ́n bɔ mɛɖé mɔ ɖɔ nǔ bǐ kwé dó emi ."
"enɛ sixu cí gandótɔnu e è sìn dó tɔjihun ɖé wu , bɔ tɔjihun ɔ ma sɔ́ na sɛ̀ tɛn ǎ é ɖɔhun . ( nùx ."
12 : 25 ) etɛ ka sixu zɔ́n bɔ nǔ cí mɔ̌ nú we ?
"é sixu nyí kú mɛvívɛ́ towe ɖé tɔn , azɔn syɛnsyɛn ɖé , nukúnkpikpe dó xwédo towe wu ɖò akwɛyózó syɛnsyɛn sín táan elɔ lɛ mɛ , alǒ gbeklanxamɛ ."
akpɔ̀ e nǔ mɔhun lɛ nɔ hɛn wá nú mɛ é sixu wá ɖè hlɔnhlɔn towe kpò .
é tlɛ sixu zɔ́n bɔ a sɔ́ na ɖó awǎjijɛ ɖebǔ ǎ .
"amɔ̌ , ɖeji ɖɔ mawu ɖò gbesisɔmɛ bo na gɔ́ alɔ nú we . — xà ezayíi 41 : 10 , 13 ."
"3 , 4 . ( a ) nɛ̌ biblu ka zán xókwin “ alɔ ” ɔ gbɔn hweɖelɛnu ? ( b ) etɛ lɛ ka sixu zɔ́n bɔ alɔ mǐtɔn lɛ na kúyɛ ?"
"3 hwɛhwɛ wɛ biblu nɔ zán agbaza gbɛtɔ́ tɔn sín wǔjɔnú lɛ , bo nɔ dó jlɛ́ nǔ dó nǔ wu na ."
"xógbe ebléegbe tɔn e è lilɛ dó dó wusyɛn lanmɛ nú mɛ é wɛ nyí è na hlɔnhlɔn alɔ mɛtɔn lɛ , bɔ tinmɛ tɔn nɔ nyí è na akɔnkpinkpan , kanmɛsyɛn , kpo hlɔnhlɔn kpo mɛ bɔ è na wà nùɖé ."
( 1 sam . 23 : 16 ; ɛsd .
1 : 6 ) tinmɛ tɔn sixu lɛ́ nyí è ni ɖó linlin kpo nukúnɖiɖo kpo e sɔgbe é dó sɔgudo wu .
"4 hweɖelɛnu ɔ , è ɖɔ alɔ e kúyɛ lɛ é xó bo dó dó gesí mɛ e awakanmɛ kú é , alǒ mɛ e ba nukúnɖiɖo kpò é ."
( 2 tan 15 : 7 ; ebl . 12 : 12 ) hwɛhwɛ wɛ è nɔ mɔ bɔ mɛ e ɖò ninɔmɛ mɔhun mɛ lɛ é nɔ xò nǔ kplá .
"enyi a ɖò ninɔmɛ ɖé lɛ mɛ , bɔ ye nɔ ɖó adohu adohu nú we alǒ nɔ zɔ́n bɔ agbɔ̌n nɔ kpé we , bɔ a sɔ́ ɖó awǎjijɛ ǎ , abǐ tlɛ túntún da kpò nú we ɖò gbigbɔ lixo ɔ , fitɛ a ka sixu mɔ akɔnkpinkpan e sín hudo a ɖó é ɖè ?"
"“ mawu mavɔmavɔ sín alɔ hwegli , bo na gɔn mi hwlɛngán ǎ ”"
"5 . ( a ) hwenu e tagba lɛ wá é ɔ , etɛ mǐ ka sixu wà ? amɔ̌ , etɛ mǐ ka ɖó na nɔ flín mǐɖée ? ( b ) etɛ jí mǐ ka na ɖɔ xó dó dìn ?"
"5 xà sofoníi 3 : 16 , 17 ."
"jehovah tɔ́ mǐtɔn wanyiyinɔ ɔ byɔ mǐ ɖɔ mǐ ni ma lɔn bonu alɔ mǐtɔn lɛ kúyɛ ó , é wɛ nyí ɖɔ xɛsi ni ma ɖi mǐ bonu awakanmɛ mǐtɔn ni lɛ́ túntún ó ; loɔ , mǐ ni ‘ zlɔ́n nǔ e ɖò linkpɔ́n nyí nú mǐ wɛ lɛ bǐ sín agban ɖó jǐ tɔn . ’ ( 1 pi . 5 : 7 ) mǐ sixu hɛn nǔ e mawu ɖɔ nú izlayɛli - ví lɛ é dó ayi mɛ , é ɖɔ ɖɔ ‘ alɔ emitɔn hlɔnhlɔnnɔ ɔ kún hwegli , bo na gɔn mɛsɛntɔ́ emitɔn gbejinɔtɔ́ lɛ hwlɛngán ó . ’"
"( eza . 59 : 1 ) mǐ na ɖɔ xó dó kpɔ́ndéwú biblu tɔn titewungbe atɔn jí , bɔ ye xlɛ́ ɖɔ jehovah ɖó jlǒ bo lɛ́ kpéwú bo na na hlɔnhlɔn togun tɔn , bɔ enyi ye na bo tlɛ ɖò tagba syɛnsyɛn lɛ mɛ ɔ , ye na wà jlǒ tɔn ."
ð’ayi lee kpɔ́ndéwú enɛ lɛ sixu na hlɔnhlɔn we gbɔn é wu .
nǔ taji tɛ ɖuɖeji e izlayɛli - ví lɛ ɖó ɖò amalɛki ví lɛ jí é ka sixu kplɔ́n mǐ ?
"6 jehovah bló nùjiwǔ bo ɖè izlayɛli - ví lɛ sín kannumɔgbenu ɖò ejipu , b’ɛ na nɔ zaan é ɔ , amalɛki ví lɛ tɔ́n ahwan ye ."
"jozuwée kpankɔ́n bo xwedó alixlɛ́mɛ e mɔyizi na é , lobo nɔ nukɔn nú izlayɛli - ví lɛ yì ahwan ɔ fun gbé ."
"hwe ɖokpo ɔ nu ɔ , mɔyizi kplá aalɔ́ɔn kpo húu kpo yì só e sɛkpɔ finɛ , bɔ ye sixu nɔ jí bo mɔ fí e fun ahwan ɔ ɖè wɛ ye ɖè é sɛ́dó é ɖé jí ."
ahwan ɔ hɔn na wɛ sunnu atɔn enɛ lɛ ka ɖè ɖó xɛsi wutu à ?
ðebǔ lɔ ǎ !
7 mɔyizi wà nùɖé b’ɛ zɔ́n bɔ ye ɖu ɖò ahwan ɔ jí .
mɔyizi dlɛn alɔ tɔn lɛ kpo kpò mawu nugbǒ ɔ tɔn kpo dó jinukúnsin .
"hwenu e alɔ mɔyizi tɔn lɛ ɖò jǐ é ɔ , jehovah na hlɔnhlɔn alɔ izlayɛli - ví lɛ tɔn lɛ bɔ ye ɖu ɖò amalɛki ví lɛ jí ."
"aalɔ́ɔn kpo húu kpo “ zé awinnya ɖokpo ɖó mɔyizi kpá , bɔ mɔyizi jinjɔn ɛ jí ."
"aalɔ́ɔn kpo húu kpo hɛn awa tɔn lɛ ɖó te ; mɛ ɖokpo ɖò ɖisi , mɛ ɖokpo ɖò amyɔ , bɔ awa tɔn lɛ nɔ dlɛndlɛn mɔ̌ kaka bɔ hwe yì xɔ . ”"
"nugbǒ ɔ , alɔ hlɔnhlɔnnɔ mawu tɔn zɔ́n bɔ izlayɛli - ví lɛ ɖu ɖò ahwan ɔ jí . — tín ."
17 : 8 - 13 . 8 . ( a ) nɛ̌ asa ka wà nǔ gbɔn hwenu e etiopíinu lɛ tɔ́n ahwan judáa é ? ( b ) nɛ̌ mǐ ka sixu wà nǔ lee asa ɖeji dó mawu wu é ɖɔhun gbɔn ?
8 jehovah lɛ́vɔ xlɛ́ ɖɔ alɔ emitɔn kún hwegli ó ɖò axɔsu asa hwenu .
ahwanfunfun gègě xó wɛ biblu ɖɔ .
"amɔ̌ , ee mɛ ahwangɔnu ɖokpo sín ahwanfuntɔ́ lɛ sukpɔ́ ɖè hugǎn bǐ é wɛ nyí zelaxi etiopíinu ɔ tɔn ."
sɔja e nyɔ́ ahwan fun ganji é 1 000 000 wɛ é ɖó .
etiopíinu lɛ ɖibla yì ahwangɔnu asa tɔn donu wè .
"é na ko bɔwǔ nú asa tawun bɔ ado na jɛ huhu i jí , b’ɛ na lɛ́ ɖi xɛsi , lobɔ alɔ tɔn lɛ na kúyɛ ."
"amɔ̌ , asa yawu ba alɔdo jehovah tɔn ."
"ðò ahwanfunfun sín alixo ɔ , é cí ɖɔ é kún sixu ɖu ɖò etiopíinu lɛ jí ó ɖɔhun , amɔ̌ , “ mawu kpé nǔ bǐ wu . ”"
"( mat . 19 : 26 ) mawu zán hlɔnhlɔn ɖaxó e é ɖó é bo “ nya etiopíinu lɛ ɖò asa . . . nukɔn . ” “ asa sín ayi bǐ nɔ mawu mavɔmavɔ jí , ɖò gbɛzán tɔn bǐ mɛ . ” — 2 tan 14 : 8 - 13 ; 1 axɔ . 15 : 14 ."
9 . ( a ) etɛ ma ka sú dǒ jeluzalɛmu tɔn lɛ vivɔgbá sín ali dó nɛɛmíi ǎ ? ( b ) nɛ̌ mawu ka na sìnkɔn nú nɛɛmíi sín ɖɛ gbɔn ?
9 dǒ nukún lee nǔ na ko cí nú nɛɛmíi hwenu e é yì jeluzalɛmu é mɛ kpɔ́n .
"toɖevomɛnu e ɖò nǔɖɔ ba jwifu lɛ é zɔ́n bɔ jwifu lɛ sín alɔ kúyɛ , bɔ ye ɖó dǒ jeluzalɛmu tɔn lɛ vivɔgbá te ."
nɛɛmíi ka lɔn bɔ ninɔmɛ enɛ ɔ túntún awakanmɛ nú é lɔmɔ̌ wɛ à ?
eǒ !
"ði mɔyizi , asa , kpo jehovah sɛntɔ́ gbejinɔtɔ́ ɖevo lɛ kpo ɖɔhun ɔ , nɛɛmíi ko ɖó aca bo nɔ ɖeji dó jehovah wu , gbɔn ɖɛxixo gblamɛ ."
mɔ̌ jɛn é ka lɛ́vɔ wà dìn .
"ðò ninɔmɛ enɛ e jwifu lɛ sixu ko kpɔ́n dó mɔ tagba aditi ɖé na é mɛ ɔ , jehovah na sìnkɔn nú ɖɛ vívɛ́ e nɛɛmíi xò bo byɔ alɔdo é ."
mawu zán “ hlɔnhlɔn ” ɖaxó e é ɖó é kpo ‘ alɔ tɔn hlɔnhlɔnnɔ ’ ɔ kpo dó na kanmɛsyɛn jwifu lɛ .
( xà nɛɛmíi 1 : 10 ; 2 : 17 - 20 ; 6 : 9 . ) a ka ɖi nǔ ɖɔ jehovah nɔ zán “ hlɔnhlɔn ” ɖaxó e é ɖó é kpo ‘ alɔ tɔn hlɔnhlɔnnɔ ’ ɔ kpo dó dó wusyɛn lanmɛ nú mɛsɛntɔ́ tɔn lɛ égbé à ?
jehovah na na hlɔnhlɔn alɔ towe lɛ
"10 , 11 . ( a ) nɛ̌ satáan ka nɔ tɛnkpɔn bá bló bonu alɔ mǐtɔn lɛ na kúyɛ gbɔn ? ( b ) etɛ jehovah ka nɔ zán dó na kanmɛsyɛn kpo hlɔnhlɔn kpo mǐ ? ( c ) lè tɛ lɛ a ka ko mɔ ɖò mɛkplɔnkplɔn kpo azɔ̌kplɔnmɛ yɛhwexɔsuɖuto ɔ tɔn kpo mɛ ?"
10 mǐ ɖó na tuùn ɖɔ awovi sín alɔ kún na kúyɛ gbeɖé dó gǎn e dó wɛ é ɖè bo na ɖó klisanwun sín azɔ̌ mǐtɔn lɛ te é wu ó .
etɛ gbé nya wɛ é ka ɖè ?
é jló na bló bonu alɔ mǐtɔn lɛ na kúyɛ dó wɛnɖagbe axɔsuɖuto ɔ tɔn jijla sín azɔ̌ ɔ wu .
"é ɖò mɔ̌ có , jehovah kpéwú bo ka lɛ́ ɖó jlǒ bo na na hlɔnhlɔn mǐ gbɔn gbigbɔ mímɛ́ tɔn gblamɛ ."
"( 1 tan 29 : 12 ) é ɖò taji ɖɔ mǐ ni nɔ ɖeji dó gbigbɔ enɛ wu , bo na dó sixu gbí dɔn ɖò wuvɛ̌ ɖebǔ e satáan kpo gbɛ̀ tɔn nyanya ɔ kpo na hɛn wá nú mǐ é nukɔn . ( ðɛh . 18 : 40 ; 1 kɔ ."
"10 : 13 ) é lɛ́vɔ sù nukún mǐtɔn mɛ ɖɔ mǐ ɖó xó mawu tɔn , ee gbigbɔ mímɛ́ d’alɔ bɔ è wlan é ."
lɛ̌vɔ lin tamɛ kpɔ́n dó nùɖuɖu gbigbɔ tɔn e jinjɔn biblu jí bɔ mǐ nɔ mɔ sunmɛ sunmɛ lɛ é jí .
"hwenu e è ɖò tɛmpli jeluzalɛmu tɔn gbá wɛ é wɛ è ɖɔ xó e ɖò zakalíi 8 : 9 , 13 ( xà ) mɛ é , lobɔ xó enɛ ka sɔgbe xá mǐ égbé tawun ."
"11 kplɔ́n mawu tɔn e mǐ nɔ mɔ ɖò kplé agun tɔn , kpléɖókpɔ́ lɛdo tɔn , kpléɖókpɔ́ ɖaxó , kpo wemaxɔmɛ yɛhwexɔsuɖuto ɔ tɔn mǐtɔn lɛ kpo jí é nɔ lɛ́vɔ na hlɔnhlɔn mǐ ."
"mɛkplɔnkplɔn enɛ ɔ sixu d’alɔ mǐ bɔ nǔ e sɔgbe é na nɔ sísɛ́ mǐ , mǐ na nɔ nya nǔ gbigbɔ tɔn lɛ gbé , bo na nɔ lɛ́ wà azɔ̌ klisanwun tɔn tobutobu e mǐ ɖó lɛ é . ( ðɛh ."
119 : 32 ) a ka nɔ ba hlɔnhlɔn ɖò mɛkplɔnkplɔn mɔhun mɛ kpo akpàkpà sɔ́ mɛ kpo à ?
etɛ lɛ mǐ ka ɖó na wà bo na dó sixu lidǒ ɖò gbigbɔ lixo ?
"12 jehovah d’alɔ izlayɛli - ví lɛ bɔ ye ɖu ɖò amalɛki ví lɛ kpo etiopíinu lɛ kpo jí , bo lɛ́ na hlɔnhlɔn nɛɛmíi kpo gbɛ̌ tɔn lɛ kpo bɔ ye fó jeluzalɛmu vivɔgbázɔ́ ɔ ."
"mɔ̌ ɖokpo ɔ , jehovah na na mǐ hlɔnhlɔn bɔ mǐ na gbí dɔn ɖò gbeklanxamɛ , yamakénunǔ mɛ lɛ tɔn , kpo adohu adohu lɛ kpo nukɔn bonu mǐ na dó sixu wà mawuxóɖiɖɔzɔ́ mǐtɔn ."
( 1 pi . 5 : 10 ) mǐ nɔ ɖó nukún ɖɔ jehovah ni bló nùjiwǔ lɛ nú mǐ ǎ .
"é nyɔ́ wà ɔ , mǐ ɖó na wà azɔ̌ e nyí mǐdɛɛ lɛ tɔn é ."
"nǔ elɔ lɛ ɖò azɔ̌ enɛ mɛ : xó mawu tɔn xixa ayihɔngbe ayihɔngbe , nǔsisɔ nú kplé lɛ kpo kplé lɛ yiyi ɖò aklunɔzán gbla lɛ bǐ mɛ kpo , nùɖuɖu nina linlin mǐtɔn kpo ayi mǐtɔn kpo gbɔn nùkplɔnkplɔn mɛɖesunɔ tɔn kpo sinsɛn - biblo xwédo tɔn kpo gblamɛ , kpodo jiɖe ɖiɖó dó jehovah wu bo nɔ xoɖɛ sɛ́dó è hwebǐnu kpan ."
mi nú mǐ ni ma lɔn gbeɖé bonu nǔ ɖevo lɛ nyinya kpo azɔ̌ ɖevo lɛ kpo ni dó afɔgblɛ̌gblɛ̌ afɔ mɛ nú wlɛnwín ɖěɖee jehovah nɔ zán dó na hlɔnhlɔn kpo akɔnkpinkpan kpo mǐ lɛ é ó .
"enyi a mɔ ɖɔ alɔ emitɔn lɛ ko kúyɛ ɖò nǔ enɛ lɛ ɖebǔ mɛ hǔn , byɔ alɔdo mawu ."
"gbigbɔ tɔn na wà azɔ̌ ɖò wǔ we , bɔ a na “ nɔ ɖó jlǒ [ kpo hlɔnhlɔn kpo , nwt ] , bo na nɔ wà nǔ e sɔgbe xá tito éɖesunɔ tɔn é . ”"
"( fili . 2 : 13 ) amɔ̌ , etɛ lɛ a ka sixu wà bo na hlɔnhlɔn alɔ mɛ ɖevo lɛ tɔn lɛ ?"
nǎ hlɔnhlɔn alɔ e sixu kúyɛ lɛ é
"13 , 14 . ( a ) nɛ̌ è ka na hlɔnhlɔn nɔví sunnu ɖé hwenu e asì tɔn kú é gbɔn ? ( b ) ali tɛ lɛ nu mǐ ka sixu na hlɔnhlɔn mɛ ɖevo lɛ ɖè ?"
"13 jehovah na mǐ kplékplé nɔví lɛ tɔn ɖé gbɔn gbɛ̀ ɔ bǐ mɛ , bɔ ye nyí mawu sɛntɔ́ e nǔ mɛ ɖevo lɛ tɔn nɔ ɖu ayi mɛ na , bɔ ye sixu na mǐ akɔnkpinkpan lɛ é ."
flín ɖɔ mɛsɛ́dó pɔlu wlan ɖɔ : “ mi bo sɔ́ alɔ mitɔn e kúyɛ lɛ d’aga ; mi na hlɔnhlɔn koli mitɔn e ɖò sísɔ́sísɔ́ wɛ lɛ é .
"( ebl . 12 : 12 , 13 ) ðò xwè kanweko nukɔntɔn ɔ mɛ ɔ , mɛ gègě wɛ è na hlɔnhlɔn mɔhun ɖò gbigbɔ lixo ."
mɔ̌ ɖokpo ɔ wɛ é lɛ́vɔ nyí ɖò égbé .
"nɔví sunnu ɖé tíìn bɔ asì tɔn kú dó è , bɔ é lɛ́vɔ gbɔn ninɔmɛ syɛnsyɛn ɖevo lɛ mɛ ; é wá ɖɔ mɛ jí : “ un kplɔ́n ɖɔ mǐ kún sixu ɖɔ tɛnkpɔn lě lɛ ba wɛ mǐ ɖè ó , mǐ ka sixu lɛ́ ɖɔ hwenu e ye na wá é kpo azɔn nabi e ye na wá é kpo ǎ ."
mǐ bǐ sixu nɔ dó wusyɛn lanmɛ nú mɛ ɖevo lɛ ɖò agun ɔ mɛ ( kpɔ́n akpáxwé 14gɔ́ ɔ )
14 aalɔ́ɔn kpo húu kpo hɛn alɔ mɔyizi tɔn lɛ ɖó te ɖò ahwan ɖé hwenu .
"mǐ lɔ hɛn ɔ , mǐ na nɔ lin tamɛ kpɔ́n dó ali ɖěɖee nu mǐ na nɔ mɛ ɖevo lɛ gudo bo lɛ́ d’alɔ ye ɖè lɛ é jí ."
mɛ̌ ɖětɛ lɛ ka nyí mɛ ɖevo enɛ lɛ ?
"mɛ ɖěɖee ɖò mɛxoxwe , azɔn , gbeklanxamɛ mɛ yetɔn lɛ tɔn , mɛɖokponɔ ninɔ , alǒ kú mɛvívɛ́ ɖé tɔn sín wuvɛ̌ sè wɛ lɛ é wɛ ."
"mǐ sixu lɛ́vɔ dó wusyɛn lanmɛ nú mɛ winnyawinnya ɖěɖee è ɖò kɔ gbidi na wɛ bonu ye na wà nǔ nyanya alǒ ye na ba ɖuɖeji enyíì ɖò gbɛ̀ elɔ mɛ ɖò wema kplɔnkplɔn , akwɛ , abǐ azɔ̌ lixo lɛ é . ( 1 tɛ ."
"3 : 1 - 3 ; 5 : 11 , 14 ) nɔ ɖó jlǒ titewungbe nú mɛ ɖevo lɛ ɖò kpléxɔ axɔsuɖuto ɔ tɔn mɛ , ɖò sinsɛnzɔ́ ɔ mɛ , hwenu e mi ɖò nǔ ɖu ɖó kpɔ́ wɛ é , alǒ hwenu e mi tɛkan sɛ́dó miɖée lɛ é ."
ðagbe tɛ lɛ akɔnkpinkpanxó lɛ ka sixu wà nú klisanwun hàtɔ́ mǐtɔn lɛ ?
"15 hwenu e asa ɖó ɖuɖeji ɖaxó enɛ gudo é ɔ , gbeyiɖɔ azalyahu dó wusyɛn lanmɛ nú é kpo togun tɔn kpo bo ɖɔ : “ amɔ̌ midɛɛ lɛ ɔ , mi syɛnlǐn ; awakanmɛ ni ma kú mi ó , ɖó nǔ e mi wà lɛ bǐ sín ajɔ ɖè . ” ( 2 tan 15 : 7 ) enɛ sísɛ́ asa bɔ é bló huzuhuzu gègě , bo dó vɔ́ sinsɛn - biblo mimɛ̌ ɔ zé ɖ’ayǐ ."
"mɔ̌ ɖokpo ɔ , akɔnkpinkpanxó towe lɛ sixu wà ɖagbe nú mɛ ɖevo lɛ tawun ."
ye sixu d’alɔ ye bɔ ye na sɛ̀n jehovah mlɛ́mlɛ́ hú lee ye ko ɖ’ewu gbɔn é .
"( nùx . 15 : 23 ) ðò kplé lɛ jí ɔ , ma myɔ nukún dó lè ɖaxó e alɔ towe sísɔ́ dó jǐ bo na xósin wusyɛn dó lanmɛ nú mɛ tɔn lɛ na hɛn wá nú mɛ ɖevo lɛ é gbeɖé ó ."
nɛ̌ mɛxo agun tɔn lɛ ka sixu na hlɔnhlɔn alɔ mɛ e ɖò agun ɔ mɛ lɛ é tɔn nɛɛmíi ɖɔhun gbɔn ?
nǎ kpɔ́ndéwú lee nùɖitɔ́ hàtɔ́ lɛ ko d’alɔ we gbɔn é tɔn ɖé lɛ .
"16 kpo alɔdo jehovah tɔn kpo ɔ , nɛɛmíi kpo mɛ e ɖò kpɔ́ xá ɛ lɛ é kpo na akɔnkpinkpan yeɖée lɛ ɖò azɔ̌ ɔ kɔn ."
lobɔ ye vɔ́ dǒ jeluzalɛmu tɔn lɛ gbá fó ɖò azǎn 52 kpowun gudo !
"( nɛɛ . 2 : 18 ; 6 : 15 , 16 ) nɛɛmíi nɔ azɔ̌ ɔ nu kpowun bɔ è wà ǎ ."
éɖesunɔ ɖ’alɔ ɖò dǒ jeluzalɛmu tɔn lɛ vivɔgbá mɛ .
"( nɛɛ . 5 : 16 ) mɔ̌ ɖokpo ɔ , mɛxo agun tɔn e yí wǎn nú mɛ ɖevo lɛ é gègě ko kpéwú bo wà nǔ nɛɛmíi ɖɔhun , lobo nɔ ɖ’alɔ ɖò xɔgbigbázɔ́ yɛhwexɔsuɖuto ɔ tɔn lɛ alǒ kpléxɔ axɔsuɖuto ɔ tɔn yetɔn hinhɛn ɖó mimɛ̌ jí kpo jijlaɖó tɔn kpo mɛ ."
"ye lɛ́vɔ na hlɔnhlɔn mɛ e awakanmɛ ɖò kúkú wɛ lɛ é , gbɔn azɔ̌wiwa xá wɛnjlatɔ́ hàtɔ́ yetɔn lɛ ɖò sinsɛnzɔ́ ɔ mɛ , kpo mɛbakpɔ́n lɛngbɔnyitɔ́ tɔn lɛ kpo gblamɛ . — xà ezayíi 35 : 3 , 4 ."
“ awakanmɛ ma kú we ó ”
"17 , 18 ."
17 jehovah sinsɛn alɔ ɖò alɔ mɛ xá nɔví sunnu kpo nɔví nyɔnu mǐtɔn lɛ kpo zɔ́n bɔ mǐ ɖò bǔ .
"é lɛ́ zɔ́n bɔ mǐ nyí xɔ́ntɔn tɛgbɛ tɔn lɛ , bɔ ganjɛwu e mǐ ɖó dó nyɔna ɖěɖee axɔsuɖuto mawu tɔn na hɛn wá lɛ é wu é lɛ́vɔ jɛji ."
"enyi mǐ na hlɔnhlɔn alɔ mɛ ɖevo lɛ tɔn ɔ , é nɔ d’alɔ ye bɔ ye nɔ ɖu ɖò ninɔmɛ e nɔ túntún awakanmɛ nú mɛ lɛ é jí , bo nɔ ɖó linlin kpo nukúnɖiɖo kpo e sɔgbe é dó sɔgudo wu ."
"gɔ́ na ɔ , mɔ̌ biblo nú mɛ ɖevo lɛ nɔ d’alɔ mǐ bɔ mǐ nɔ sɔ́ ayi mǐtɔn bǐ ɖó gbigbɔ sín nǔ lɛ jí , bo nɔ mɔ ɖɔ nǔ e sín akpá mawu dó nú mǐ lɛ é kún na gblá ó ."
"nugbǒ ɔ , mɔ̌ biblo nɔ na hlɔnhlɔn alɔ mǐ lɔmɔ̌ tɔn lɛ ."
"18 lee jehovah nɔ mɛsɛntɔ́ tɔn gbejinɔtɔ́ lɛ gudo ɖò hwexónu bo lɛ́ cyɔn alɔ ye jí gbɔn , bɔ mǐ mɔ é ɖó na hɛn nùɖiɖi mǐtɔn lidǒ égbé bɔ mǐ na lɛ́vɔ ɖeji dó wǔ tɔn ."
"enɛ wu ɔ , enyi a mɔ hwiɖée ɖò kɔgbidinúmɛ lɛ kpo tagba lɛ kpo mɛ hǔn , “ awakanmɛ ma kú we ó ” !"
"é nyɔ́ wà ɔ , xoɖɛ sɛ́dó jehovah bo ba alɔdo tɔn , lobo yí gbè bonu alɔ tɔn hlɔnhlɔnnɔ ɔ ni na kanmɛsyɛn we , bo kplá we nú a mɔ nyɔna axɔsuɖuto ɔ tɔn lɛ . — ðɛh . 73 : 23 , 24 ."
kpò ðò xwi ðí wɛ bá mɔ nyɔna jehovah tɔn
"“ a dó alɔ xá mawu , bo dó alɔ xá gbɛtɔ́ lɛ bo ɖu ɖ’eji . ” — bǐb . 32 : 29 ."
"han lɛ : 60 , 38"
etɛ lɛ kpɔ́ndéwú mɛ elɔ lɛ tɔn ka sixu kplɔ́n mǐ ?
jakɔbu kpo hlacɛli kpo .
jozɛfu .
pɔlu .
etɛ lɛ jehovah sɛntɔ́ lɛ ka ɖó na ɖí xwi xá ?
sín gbejinɔtɔ́ nukɔntɔn abɛli jí kaka jɛ hwe mǐtɔn nu wɛ mawu sɛntɔ́ gbejinɔtɔ́ lɛ ko nɔ ɖí xwi .
"mɛsɛ́dó pɔlu wlan sɛ́dó klisanwun eblée lɛ ɖɔ hwenu e ye ɖò nyɔna jehovah tɔn ba wɛ , bo lɛ́ ɖò biba na nyɔ́ nukún tɔn mɛ wɛ é ɔ , ye “ jiya hwenɛnu ɖesu , cobo ka syɛnlǐn . ”"
"( ebl . 10 : 32 - 34 ) pɔlu jlɛ́ ahwan e klisanwun lɛ nɔ fun é dó gǎn e lɔnyiji - lɔnfɔnkan - yihundatɔ́ glɛki tɔn lɛ nɔ dó ɖò agbahwlɛnhwlɛn lɛ hwenu é wu , ɖi wezun kínkán , alɔ didó , kpo akpotokwín nyínyí kpo ."
"( ebl . 12 : 1 , 4 ) égbé ɔ , mǐ ɖò gbɛ̀ wezun nu , bɔ mǐ nɔ ɖí xwi xá kɛntɔ́ ɖěɖee jló na fɛ́ ayi mǐtɔn , zin mǐ dɛ́ , hwín mǐ dó dò , bo lɛ́ yí awǎjijɛ mǐtɔn kpo ajɔ sɔgudo tɔn mǐtɔn lɛ kpo sín mǐ sí lɛ é ."
"2 jɛ nukɔn ɔ , mǐ ɖó na fun ahwan syɛnsyɛn xá satáan kpo gbɛ̀ tɔn nyanya ɔ kpo . ( efɛ ."
6 : 12 ) é ɖò dandan ɖɔ mǐ ni ɖí xwi xá gbɛ̀ ɔ sín “ linlin e ma sɔgbe ǎ lɛ ” é .
"nùkplɔnmɛ tɔn lɛ , tamɛ - núkplɔnmɛ tɔn lɛ , kpo walɔ tɔn ɖěɖee nɔ wà nǔ dó mɛ wu lɛ é kpo , ɖi nùblibliwiwa , azɔ nunu , gɔ́ nú ahan syɛnsyɛn kpo gěe kpo zinzan nyì dò ɖ’emɛ ."
mǐ ɖó na lɛ́ ɖò xwi ɖí xá gǎnmaɖó mǐtɔn lɛ kpo nǔ e nɔ túntún awakanmɛ nú mǐ lɛ é kpo wɛ zɔn mǐ yì . — 2 kɔ . 10 : 3 - 6 ; kolo . 3 : 5 - 9 .
3 è ka sixu ɖu ɖò kɛntɔ́ hlɔnhlɔnnɔ mɔhun lɛ jí nugbǒ à ?
"ɛɛn , mǐ ka sixu bla alɔ dó wǔ b’ɛ kpa mǐ ǎ ."
"pɔlu zán akpotokwínnyitɔ́ hwexónu tɔn ɖé sín kpɔ́ndéwú bo ɖɔ dó éɖée wu ɖɔ : “ un cí akpotokwínnyitɔ́ e ma ɖò akpotokwín nyì dó jɔhɔn mɛ wɛ ǎ é ɖɔhun . ” ( 1 kɔ . 9 : 26 ) ði lee akpotokwínnyitɔ́ ɖé nɔ ɖu ɖò kɛntɔ́ tɔn ɖé jí gbɔn é ɖɔhun ɔ , mǐ ɖó na li fɛn nú kɛntɔ́ mǐtɔn lɛ ."
jehovah ɖò azɔ̌ kplɔ́n mǐ wɛ bo lɛ́ ɖò alɔ dó mǐ wɛ ɖò ahwan e fun wɛ mǐ ɖè é kɔn .
é na mǐ alixlɛ́mɛ e nɔ hwlɛn gbɛ̀ gán lɛ é ɖò xó tɔn mɛ .
"é nɔ lɛ́ d’alɔ mǐ gbɔn wema jinjɔn biblu jí mǐtɔn lɛ , kplé klisanwun tɔn lɛ , kpo kpléɖókpɔ́ lɛ kpo gblamɛ ."
a ka nɔ zán nǔ e kplɔ́n wɛ a ɖè lɛ é à ?
"enyi a gbɔ ye zán ɔ , é na cí ɖɔ a “ ɖò akpotokwín nyì dó jɔhɔn mɛ wɛ , ” bo ɖò xwi ɖí xá kɛntɔ́ towe wɛ mlɛ́mlɛ́ ǎ ɖɔhun ."
"4 kɛntɔ́ mǐtɔn lɛ sixu tɔ́n ahwan mǐ hwenu e mǐ ma lin ǎ é , kpo hwenu e gǎn vɔ ɖò mǐ wu bǐ é kpo ; enɛ wu ɔ , mǐ ɖó na ɖò acéjí hwebǐnu ."
"biblu gb’akpá nú mǐ ɖɔ : “ ma jó hwiɖée dó nú nǔnyanyawiwa ɖu ɖò jǐ towe ó ; é nyɔ́ wà ɔ , nɔ wà nǔ ɖagbe dó ɖu ɖò nǔ nyanya jí . ”"
( hlɔ . 12 : 21 ) wusyɛn dó lanmɛ nú mɛ e ɖɔ ɖɔ mǐ ni ma jó mǐɖée dó bonu “ nǔnyanyawiwa ɖu ɖò jǐ [ mǐtɔn ] ó ” é xlɛ́ ɖɔ mǐ sixu ɖu ɖò nǔ nyanya jí .
"mǐ sixu wà mɔ̌ , enyi mǐ fɔ́n bo ɖò ahwan fun xá ɛ wɛ ɔ nɛ ."
"amɔ̌ , satáan , gbɛ̀ tɔn nyanya ɔ , kpo hwɛhuhu gbaza mǐtɔn kpo sixu ɖu ɖò mǐ jí , enyi mǐ ma sɔ́ nɔ acéjí ǎ bo lɛ́ gɔn ahwan fun ɔ nɛ ."
ma lɔn gbeɖé bonu satáan ni dó xɛsi we nú a jó gbè ó ! — 1 pi . 5 : 9 .
5 . ( a ) etɛ ka sixu d’alɔ mǐ bɔ mǐ na kpó ɖò ahwan fun wɛ bá mɔ nyɔna mawu tɔn ? ( b ) mɛ e xó biblu ɖɔ é ɖětɛ lɛ jí mǐ ka na ɖɔ xó dó ?
"5 bonu é na kpa mɛ ɖěɖee ɖò xwi ɖí wɛ lɛ é ɔ , ye ɖó na wɔn hwɛjijɔ e wu ye ɖò mɔ̌ wà wɛ é ǎ ."
"bonu nǔ yetɔn na nyɔ́ mawu nukúnmɛ , b’ɛ na lɛ́ kɔn nyɔna tɔn dó ye jí ɔ , ye ɖó na sɔ́ ayi ɖó ganjɛwuxó e mǐ xà ɖò eblée lɛ 11 : 6 mɛ é jí : “ mɛ e sɛkpɔ mawu ɔ ɖó na ɖi nǔ ɖɔ mawu tíìn , bo nɔ na ajɔ mɛ e ɖò biba ɛ wɛ lɛ . ”"
xógbe glɛkigbe tɔn dòdó e è lilɛ dó “ ba ” é byɔ ɖɔ è ni ba nǔ ɔ syɛnsyɛn bo lɛ́ dó gǎn ɖesu .
( mɛ . 15 : 17 ) kpɔ́ndéwú ɖagbe sunnu kpo nyɔnu kpo e dó gǎn syɛnsyɛn bá mɔ nyɔna jehovah tɔn lɛ é tɔn gègě ɖò mawuxówema ɔ mɛ .
"jakɔbu , hlacɛli , jozɛfu , kpo pɔlu kpo ɖí xwi xá ninɔmɛ e vɛwǔ tawun ɖò agbaza kpo lee nǔ nɔ cí nú mɛ é kpo lixo lɛ é ; é ɖò mɔ̌ có , ye ɖexlɛ́ ɖɔ enyi è dɛ ɔ , è nɔ mɔ nyɔna gègě ."
nɛ̌ mǐ ka sixu xwedó kpɔ́ndéwú jiwǔ zalitɔ́ ɛnɛ enɛ lɛ tɔn gbɔn ?
didɛ nɔ hɛn nyɔna gègě wá
"6 tɔ́gbó jakɔbu ɖí xwi bo lɛ́vɔ dɛ , ɖó é yí wǎn nú jehovah , bɔ nǔ gbigbɔ tɔn lɛ nɔ xɔ akwɛ nukún tɔn mɛ , lobɔ é lɛ́ ɖó nùɖiɖi mlɛ́mlɛ́ nú akpá e jehovah dó ɖɔ emi na dó nú kúnkan tɔn é . ( bǐb ."
"28 : 3 , 4 ) enɛ wu wɛ hwenu e jakɔbu ɖibla ɖó xwè 100 é ɔ , é wà nǔ e wu é kpé é bǐ bá mɔ nyɔna mawu tɔn ; é tlɛ dó alɔ xá wɛnsagun e sɔ́ gbɛtɔ́ gbaza dó é ɖé ."
( xà bǐbɛ̌mɛ 32 : 25 - 29 . ) jakɔbu ɖesunɔ wɛ ɖó hlɔnhlɔn kpo didɛ e é byɔ é kpo bo dó sixu dó alɔ xá wɛnsagun hlɔnhlɔnnɔ ɖé à ?
é ɖò wɛn ɖɔ é kún nyí mɔ̌ ó !
"amɔ̌ , é nyí xwiɖitɔ́ e kú dó nǔ jí tawun é ɖé , bo ɖexlɛ́ ɖɔ emi kún na hɔn nú wuvɛ̌ ɔ ó !"
"nugbǒ ɔ , é mɔ linsyɛnsyɛn tɔn sín ajɔ ."
"è sun nyikɔ e jɛxa ɛ é ɖé è , é wɛ nyí izlayɛli ( tinmɛ tɔn wɛ nyí “ alɔ dó xá [ linsyɛnsyɛn xá ] mawu tɔ́ ” alǒ “ mawu dó alɔ ” ) ."
"jakɔbu mɔ ajɔ ɖaxó e ba wɛ mǐ lɔmɔ̌ ɖè é , é wɛ nyí ɖɔ nǔ tɔn nyɔ́ jehovah nukúnmɛ , b’ɛ lɛ́ dó n’i ."
7 . ( a ) ninɔmɛ nyanya tɛ hlacɛli ka kpannukɔn ? ( b ) nɛ̌ é ka fɔ́n bo ɖò xwi ɖí wɛ bɔ è d’ajɔ ɛ ɖò gudo mɛ gbɔn ?
7 akpàkpà ɖò asivɛ́ jakɔbu tɔn hlacɛli sɔ́ wɛ bonu é na mɔ lee jehovah na ɖè akpá e é dó nú asú tɔn é gbɔn é .
"amɔ̌ , nǔ e cí wuvɛ̌ aditi e jí è ma sixu ɖu ɖè ǎ ɖɔhun é ɖé ɖò finɛ ."
é wɛ nyí ɖɔ é ɖó vǐ ɖě ǎ .
"ðò hwetɔnnu ɔ , awěxomɛ ɖaxó ɖé wɛ è nɔ kpɔ́n ninɔmɛ enɛ dó mɔ ."
"nɛ̌ hlacɛli ka mɔ hlɔnhlɔn ɖò ayi mɛ bo lɛ́ mɔ ɖò agbaza mɛ , bo dó ɖí xwi xá ninɔmɛ ɖěɖee nɔ dó awakanmɛ kú nú mɛ , bo ka hugǎn ɛ lɛ é hwebǐnu gbɔn ?"
é gɔn nukúnɖiɖo ɖó gbeɖé ǎ .
é fɔ́n bo ɖò xwi ɖí wɛ gbɔn ɖɛ vívɛ́ xixo hwebǐnu gblamɛ .
"jehovah sè vosisa dó nùjɔnǔ mɛ hlacɛli tɔn lɛ , bɔ é wá jì vǐ ɖò gudo mɛ ."
"yayǎ wu wɛ ǎ , bɔ é wá jɛ hweɖenu bɔ hlacɛli sú ahwanjiɖuɖe sín xó elɔ bo ɖɔ : “ un li za . . . bɔ é vɛ́ jlɛ́ , bo ɖu ɖ’eji ” ! — bǐb ."
"30 : 8 , 20 - 24 ."
tagba syɛnsyɛn tɛ jozɛfu ka mɔ nú hwenu gègě ? nɛ̌ lee é wà nǔ gbɔn é ka nyí kpɔ́ndéwú ɖagbe nú mǐ gbɔn ?
"8 é ɖò wɛn ɖɔ kpɔ́ndéwú gbejininɔ tɔn e jakɔbu kpo hlacɛli kpo zé ɖ’ayǐ é wà ɖagbe nú vǐ yetɔn jozɛfu tawun , bo xlɛ́ ɛ lee é na ɖu ɖò mɛtɛnkpɔn e nùɖiɖi éɖesunɔ tɔn na mɔ lɛ é jí gbɔn é ."
"hwenu e jozɛfu ɖó xwè 17 é ɔ , gbɛzán tɔn wlú bǐ ."
"é wá yá é ɔ , è táfú i bɔ é sɛ̀n gan ɖò ejipu nú xwè gègě ."
"( bǐb . 37 : 23 - 28 ; 39 : 7 - 9 , 20 - 21 ) awakanmɛ kú jozɛfu ǎ ; mɔ̌ ɖokpo ɔ , é hɛn mɛ dó xomɛ kaka bo ba hlɔn ǎ ."
"é nyɔ́ wà ɔ , é sɔ́ linlin tɔn kpo ayi tɔn kpo ɖó kancica ɖagbe e ɖò é kpo jehovah kpo tɛntin é jí ."
( lev . 19 : 18 ; hlɔ . 12 : 17 - 21 ) kpɔ́ndéwú jozɛfu tɔn ɖó na d’alɔ mǐ lɔ .
"enyi vlafo mǐ na bo tlɛ mɔ wuvɛ̌ ɖò vǔ hwenu mǐtɔn , alǒ enyi ninɔmɛ mǐtɔn dìn tɔn lɛ ma ɖò nu ɖé ɖó wɛ ǎ ɔ , mǐ ɖó na kpó ɖò xwi ɖí wɛ bo lɛ́ kpó ɖò didɛ wɛ ."
"mǐ hɛn ɔ , mǐ na ɖeji ɖɔ enyi mǐ wà mɔ̌ ɔ , jehovah na dó nú mǐ . — xà bǐbɛ̌mɛ 39 : 21 - 23 ."
"gǎn tɛ mǐ ka ɖó na dó jakɔbu , hlacɛli , kpo jozɛfu kpo ɖɔhun bá mɔ nyɔna jehovah tɔn ?"
"9 lin tamɛ dó ninɔmɛ e mɛ a ɖè , b’ɛ sixu nyí mɛtɛnkpɔn nú we é ɖé jí ."
"vlafo é sixu ko nyí hwɛagɔɖiɖɔ , linlin agɔ ɖiɖó dó mɛ wu , alǒ slamɛɖiɖɔ mɛ wu ."
"alǒ mɛtɛnkpɔn e mɛ a ɖè é sixu ko nyí ɖɔ mɛɖé dó jì we , vlafo ɖó wuhwinhwan wutu ."
"ma jó gbè ó , é nyɔ́ wà ɔ , flín nǔ e d’alɔ jakɔbu , hlacɛli , kpo jozɛfu kpo bɔ ye kpó ɖò jehovah sɛ̀n wɛ kpo awǎjijɛ kpo é ."
"jehovah dó wusyɛn lanmɛ nú ye bo kɔn nyɔna tɔn dó ye jí , ɖó nǔ gbigbɔ tɔn lɛ nɔ sù nukún yetɔn mɛ hwebǐnu ."
ye fɔ́n bo ɖò xwí ɖi wɛ bo ɖò nǔ wà wɛ sɔgbe xá ɖɛ vívɛ́ e ye nɔ xò lɛ é .
"azǎn gudogudo tɔn gbɛ̀ nyanya elɔ tɔn lɛ mɛ wɛ mǐ ko ɖè ; enɛ wu ɔ , mǐ ɖó hwɛjijɔ tawun bo na zunfan nukúnɖiɖo jɔ nukúnɖiɖo e è sɔ́ ɖó te nú mǐ é !"
a ka ɖò gbesisɔmɛ bo na dó gǎn alǒ ɖí xwi bá mɔ fɛ́nú jehovah tɔn à ?
ðò gbesisɔmɛ bá ðí xwi bo mɔ nyɔna ðé
"10 , 11 . ( a ) nɛ̌ mǐ ka sixu ɖí xwi bá mɔ nyɔna mawu tɔn gbɔn ? ( b ) etɛ ka sixu d’alɔ mǐ bɔ mǐ na wá gbeta e sɔgbe lɛ é kɔn , bo ɖu ɖò ahwan e fun xá nǔ e nɔ túntún awakanmɛ nú mɛ lɛ é kpo nǔ e nɔ fɛ́ ayi mɛtɔn lɛ é kpo wɛ mǐ ɖè é jí ?"
10 ninɔmɛ ɖětɛ lɛ mɔ̌ mɛ wɛ é sixu byɔ ɖɔ mǐ ni ɖí xwi ɖè bá mɔ nyɔna mawu tɔn ?
ninɔmɛ e mɛ gègě ɖí xwi xá é ɖokpo wɛ nyí gǎnmaɖó agbaza tɔn ɖé jí ɖuɖu ɖè .
mɛ ɖevo lɛ dó gǎn tawun bo dó sixu ɖó linlin e sɔgbe é ɖé dó sinsɛnzɔ́ ɔ wu .
"alǒ ɖò ninɔmɛ towe mɛ ɔ , é sixu nyí ɖɔ a ɖò azɔn jɛ wɛ abǐ a ɖò hwiɖokpo có , a ɖó na kpó ɖò didɛ wɛ ."
mǐ ɖó na lɛ́vɔ dovɛ̌ nú xwi e mɛɖé lɛ na ɖí bo sɔ́ hwɛ kɛ mɛ e jɛ agɔ alǒ hu hwɛ dó ye é ɖé é ǎ .
"mǐ na bo ɖò jehovah sɛ̀n wɛ sín xwè nabi ɖebǔ ɖíe ɔ , mǐ bǐ wɛ ɖó na fun ahwan xá nǔ ɖěɖee sixu d’avaja sinsɛnzɔ́ e wà nú mawu e nɔ d’ajɔ gbejinɔtɔ́ lɛ é wɛ mǐ ɖè é mɛ é ."
a ka ɖò xwi ɖí wɛ bá mɔ nyɔna mawu tɔn à ?
( kpɔ́n akpáxwé 10 kpo 11 kpo )
"11 nugbǒ ɔ , é sixu vɛwǔ tawun bɔ mǐ na wá gbeta e sɔgbe lɛ é kɔn bo wà nǔ klisanwun ɖɔhun ."
"nǔ nɔ nyí mɔ̌ , ɖò taji ɔ , hwenu e ayi mǐtɔn e nyí nǔ bo hizi é dɔn mǐ yì ali masɔgbe ɔ jí é ."
"( jel . 17 : 9 ) enyi a ɖ’ayi wu ɖɔ linlin masɔgbe lɛ ko wà nǔ dó emi wu ɖó bǎ ɖé mɛ hǔn , kɛnklɛn bo xoɖɛ bo byɔ gbigbɔ mímɛ́ mawu tɔn ."
ðɛ kpo gbigbɔ mímɛ́ kpo sixu na we hlɔnhlɔn bɔ a na kpó ɖò ali e sɔgbe bɔ a tuùn bɔ jehovah sixu kɔn nyɔna d’eji é jí .
wà nǔ sɔgbe xá ɖɛ towe lɛ .
"tɛnkpɔn bo nɔ xà akpáxwé biblu tɔn ɖé ayihɔngbe ayihɔngbe , bo ba hwenu nú nùkplɔnkplɔn mɛɖesunɔ tɔn kpo sinsɛn - biblo xwédo tɔn kpo . — xà ðɛhan 119 : 32 ."
"12 lee xó mawu tɔn , gbigbɔ mímɛ́ , kpo wema jinjɔn biblu jí mǐtɔn lɛ kpo d’alɔ klisanwun lɛ bɔ ye ɖu ɖò jlǒ nyanya lɛ jí gbɔn é sín kpɔ́ndéwú gègě wɛ ɖè ."
dɔnkpɛvu ɖé xà xota “ comment résister aux mauvais désirs ? ” e tɔ́n ɖò réveillez - vous ! 8 décembre 2003 tɔn mɛ é .
nɛ̌ é ka ɖɔ ?
“ un ɖò gǎn dó wɛ bá ɖu ɖò linlin masɔgbe lɛ jí .
"hwenu e un xà ɖò xota ɔ mɛ ɖɔ ‘ xwi ɖíɖí bo na ɖu ɖò jlǒ nyanya lɛ jí nɔ syɛn tawun nú mɛ gègě ’ é ɔ , un mɔ ɖɔ nyì lɔ ɖò kplékplé nɔví lɛ tɔn ɔ mɛ ."
un mɔ ɖɔ un kún ɖò nyiɖokpo ó . ”
dɔnkpɛvu enɛ lɛ́vɔ ɖu lè xota “ dieu approuve - t - il les mœurs ‘ différentes ’ ? ” e tɔ́n ɖò réveillez - vous ! 8 octobre 2003 tɔn mɛ é tɔn .
"é ɖ’ayi wu ɖɔ è ɖɔ d’emɛ ɖɔ xwi ɔ ɖíɖí nɔ nyí ‘ wun ɖé ɖò lanmɛ ’ nú mɛɖé lɛ . ( 2 kɔ . 12 : 7 , nwt ) enyi ye fɔ́n bo ɖò xwi ɔ ɖí wɛ bá ɖó walɔ jlɔjlɔ ɔ , ye sixu ɖó nukún ɖɔ é na kpa emi ."
13 lɛ̌vɔ kpɔ́n nǔ e nɔví nyɔnu états - unis tɔn ɖé ɖɔ é .
"un tuùn ɖɔ jehovah nyí nùblawukúnúmɛtɔ́ kpo hwɛsɔkɛmɛtɔ́ kpo , amɔ̌ , ɖó jlǒ nyanya enɛ ɖò lan ce mɛ bɔ un ka gbɛ́ wǎn na ǎ wutu ɔ , un nɔ mɔ ɖɔ un kún sixu mɔ alɔdo tɔn ó ."
"ee un xà xota ‘ be hiẹ tindo “ ahun de nado yọ́n ” jehovah ya ? ’ ɖò atɔxwɛ 15 mars 2013 tɔn mɛ gudo é ɔ , un mɔ tawun ɖɔ jehovah jló bo na d’alɔ mì . ”"
14 . ( a ) linlin tɛ pɔlu ka ɖó dó xwi e ɖí wɛ é ɖè lɛ é wu ? ( b ) nɛ̌ mǐ ka sixu ɖí xwi xá gǎnmaɖó mǐtɔn lɛ bo ɖu ɖò ye jí gbɔn ?
14 xà hlɔmanu lɛ 7 : 21 - 25 .
pɔlu ɖesunɔ tuùn lee xwi ɖíɖí xá hwɛhuhu gbaza mǐtɔn sín jlǒ nyanya lɛ kpo gǎnmaɖó lɛ kpo sixu vɛwǔ gbɔn é .
"é ɖò mɔ̌ có , é ɖeji mlɛ́mlɛ́ ɖɔ emi sixu ɖu ɖò ahwan e fun wɛ emi ɖè ɖò xomɛ é jí , gbɔn ɖɛxixo sɛ́dó jehovah bo ɖeji dó wǔ tɔn kpo nùɖiɖi ɖiɖó nú vɔsisa gbɛxɔnumɛ tɔn jezu tɔn kpo gblamɛ ."
"enyi mǐ ɖò xwi ɖí wɛ bonu gǎnmaɖó mǐɖesunɔ tɔn lɛ ni ma kpé mǐ wu ó ɔ , é sixu kpa mǐ ."
gbɔn nɛ̌ é ?
"gbɔn kpɔ́ndéwú pɔlu tɔn xwixwedó kpo jiɖe ɖiɖó dó jehovah wu mlɛ́mlɛ́ bo ma ɖó dó hlɔnhlɔn mǐɖesunɔ tɔn wu ó kpo gblamɛ , gɔ́ nú nùɖiɖi ɖiɖó nú gbɛxixɔ ɔ ."
etɛwu ɖɛxixo ka sixu d’alɔ mǐ bɔ mǐ na kpó ɖò gbeji bo na dɛ ɖò mɛtɛnkpɔn lɛ nu ?
"15 hweɖelɛnu ɔ , mawu sixu tin bonu mǐ na ɖè lee nùɖé ɖu ayi mɛ nú mǐ sɔ́ é xlɛ́ ."
"ði kpɔ́ndéwú ɔ , enyi mǐ ( alǒ mɛ mǐtɔn ɖé ) j’azɔn syɛnsyɛn ɖé alǒ hwɛ agɔ ɖé wɛ è ɖɔ xá mǐ ɔ ka ló ?"
"mǐ na xlɛ́ ɖɔ mǐ ɖeji dó jehovah wu bǐ mlɛ́mlɛ́ gbɔn ɖɛxixo bo savo n’i ɖɔ é ni na mǐ hlɔnhlɔn bonu mǐ na kpó ɖò gbeji bo ma hɛn awǎjijɛ mǐtɔn bú , lobonu kancica e ɖò mǐ kpo é kpo tɛntin é ni gblé ó gblamɛ ."
"( fili . 4 : 13 ) kpɔ́ndéwú mɛ gègě tɔn , ɖò pɔlu hwenu kpo hwe mǐtɔn nu kpo , ɖexlɛ́ ɖɔ ɖɛxixo sixu d’alɔ mǐ bɔ mǐ na vɔ́ hlɔnhlɔn mɔ , bo lɛ́ ɖó ganjɛwu bo ɖò didɛ wɛ zɔn mǐ yì ."
kpò ðò xwi ðí wɛ bá mɔ nyɔna jehovah tɔn
"16 , 17 ."
etɛ jí a ka kú dó alɔdotɔ́ ɖé ɖɔhun ?
"kanɖeji bá “ hɛn [ nǔ ] e nyɔ́ lɛ dó ayi mɛ . ” ( 1 tɛ . 5 : 21 ) ðeji ɖɔ emi hɛn ɔ , emi na ɖu ɖò satáan , gbɛ̀ tɔn nyanya ɔ , kpo jlǒ hwɛhuhu tɔn ɖebǔ kpo jí ."
a sixu wà mɔ̌ gbɔn jiɖe ɖiɖó dó nǔwukpikpé e mawu ɖó bá na we hlɔnhlɔn é wu bǐ mlɛ́mlɛ́ gblamɛ . — 2 kɔ . 4 : 7 - 9 ; ga . 6 : 9 .
17 kɛnklɛn bo kpó ɖò xwi ɖí wɛ .
kpò ɖò za li wɛ .
kpò ɖò alɔ dó wɛ .
kpò ɖò didɛ wɛ .
ðeji bǐ mlɛ́mlɛ́ ɖɔ jehovah na ‘ kɔn nyɔna dó jǐ towe bɔ é na túnflá . ’ — mal . 3 : 10 .
hunjijɛ dó wɛnɖagbe ɔ jí ðò acɛkpatɔ́ lɛ nukɔn
"“ nya enɛ ɔ , alyannu ɖé wɛ é nyí , bɔ un sɔ́ , bo na dó wà azɔ̌ na , nú é na jla nyikɔ ce mɛ e ma nyí jwifu ǎ lɛ , bo na jla axɔsu yetɔn lɛ . ” ( mɛ ."
"9 : 15 ) nya jwifu e huzu klisanwun yɔyɔ̌ , bɔ è wá ylɔ ɖɔ mɛsɛ́dó pɔlu é wu wɛ aklunɔ jezu zán xógbe enɛ lɛ dó ."
“ axɔsu ” enɛ lɛ ɖokpo wɛ nyí dada hlɔma tɔn néron .
"enyi hwi wɛ ka ɖó na jɛhun dó nùɖiɖi towe jí ɖò axɔsu mɔhun nukɔn ɔ , nɛ̌ nǔ ka na cí nú we ?"
"é ɖò mɔ̌ có , è dó wusyɛn lanmɛ nú klisanwun lɛ ɖɔ ye ni wà nǔ pɔlu ɖɔhun ."
( 1 kɔ . 11 : 1 ) ali e nu mǐ sixu wà mɔ̌ ɖè é ɖokpo kúnkplá nǔ e gbò pɔlu ɖò tuto hwɛɖiɖɔ tɔn hwetɔnnu tɔn lɛ nukɔn é .
"mɔyizi sɛ́n ɔ wɛ ɖó acɛ ɖò izlayɛli yikúngban jí , bɔ é wɛ nyí sɛ́n walɔ ɖagbe tɔn e jwifu ayijlɔjlɔnɔ lɛ nɔ xwedó ɖò fí bǐ é ."
"ðò pantekotu xwè 33 h.m . tɔn gudo ɔ , é sɔ́ ɖò dandan nú mawu sɛntɔ́ nugbǒ lɛ ɖɔ ye ni xwedó mɔyizi sɛ́n ɔ ǎ ."
"( mɛ . 15 : 28 , 29 ; ga . 4 : 9 - 11 ) é ɖò mɔ̌ có , pɔlu kpo klisanwun ɖevo lɛ kpo gɔn sísí ɖó nú sɛ́n ɔ ɖò xóɖiɖɔ yetɔn lɛ mɛ ǎ ; ye kpéwú bo ɖekúnnu gbɔn xá jwifu lɛ tɔn gègě mɛ bo ka dɔn tagba nyì ayǐ ǎ ."
"( 1 kɔ . 9 : 20 ) nugbǒ ɔ , ɖò ninɔmɛ gègě mɛ ɔ , pɔlu yì kplɔ́ngbasá lɛ , fí e é sixu ɖekúnnu nú mɛ e tuùn mawu ablaxamu tɔn lɛ é ɖè , bɔ é sixu sɔ́ xó jlɛ́ dó xó wu xá ye sɔgbe kpo akpáxwé biblu tɔn e è wlan dó ebléegbe mɛ é kpo é . — mɛ . 9 : 19 , 20 ; 13 : 5 , 14 - 16 ; 14 : 1 ; 17 : 1 , 2 ."
"jeluzalɛmu wɛ mɛsɛ́dó lɛ sɔ́ b’ɛ nyí hɔnkàn nukɔn nukɔntɔn , fí e è na nɔ bló tuto nú mawuxóɖiɖɔzɔ́ ɔ ɖè é ."
ye nɔ kplɔ́n nǔ mɛ lɛ ɖò tɛmpli mɛ hwɛhwɛ .
"( mɛ . 1 : 4 ; 2 : 46 ; 5 : 20 ) é wá jɛ hweɖenu , bɔ pɔlu yì jeluzalɛmu , bɔ gudo mɛ ɔ , è ɖ’alɔ jǐ tɔn ɖò dɔ̌n ."
lee hwɛɖiɖɔ xó ɖé bɛ́ gbɔn kaka bo wá kplá ɛ yì hlɔma é nɛ .
pɔlu kpo hlɔma sɛ́n ɔ kpo
linlin tɛ acɛkpatɔ́ hlɔma tɔn lɛ ka ɖó dó nugbodòdó e jla wɛ pɔlu ɖè lɛ é wu ?
"bo na dó na xósin enɛ ɔ , é na nyɔ́ ɖɔ mǐ ni ɖ’ayi lee hlɔmanu lɛ nɔ kpɔ́n sinsɛn lɛ gbɔn ɖò kpaà mɛ é wu ."
"ye nɔ hɛn akɔ vovo e ɖò axɔsuɖuto ɔ mɛ lɛ é gannugánnú bonu ye ni jó sinsɛn yetɔn lɛ dó ǎ , afi nú é cí ɖɔ sinsɛn ɖé nyí awovinú nú acɛkpikpa ɔ alǒ nú walɔ ɖagbe lɛ ɖiɖó ɔ nɛ ."
hlɔma na acɛ gègě jwifu lɛ ɖò axɔsuɖuto ɔ mɛ .
wema ɖé ɖɔ : “ tɛn ɖagbe ɖé mɛ wɛ sinsɛn jwifu lɛ tɔn ɖè ɖò axɔsuɖuto hlɔma tɔn mɛ . . . .
"jwifu lɛ vo bo na bló sinsɛn yetɔn , bɔ é ka nyí dandan wɛ ye na sɛ̀n nǔmɛsɛn hlɔma tò ɔ tɔn lɛ ǎ ."
ye sixu dó sɛ́n yeɖesunɔ tɔn lɛ ɖò xá yetɔn lɛ mɛ . ”
( backgrounds of early christianity ) dandan wɛ ye ka na ɖó alɔ ɖò ahwan lɔmɔ̌ mɛ ǎ . * pɔlu na zán alɔcyɔnmɛji e sɛ́n hlɔmanu lɛ tɔn na sinsɛn jwifu lɛ tɔn é dó jɛhun dó sinsɛn klisanwun tɔn jí ɖò acɛkpatɔ́ hlɔma tɔn lɛ nukɔn .
"gbeklanxamɛtɔ́ pɔlu tɔn lɛ tɛnkpɔn ɖò ali vovo nu , bo na lilɛ togun ɔ kpo acɛkpatɔ́ lɛ kpo kpannukɔn mɛsɛ́dó ɔ . ( mɛ ."
"13 : 50 ; 14 : 2 , 19 ; 18 : 12 , 13 ) nǔ e jɛ é ɖokpo ɖíe ."
mɛxo agun tɔn e ɖò jeluzalɛmu lɛ é sè bɔ è ɖò ɖiɖɔ wɛ gbɔn jwifu lɛ tɛntin ɖɔ pɔlu nɔ kplɔ́n mɛ lɛ ɖɔ ye ni “ ma sɔ́ nyì mɔyizisɛ́n ɔ ɖě ó . ”
xó mɔhun lɛ sixu zɔ́n bɔ jwifu e huzu klisanwun agaɖanu lɛ é na lin ɖɔ pɔlu kún ɖó sísí nú tuto mawu tɔn lɛ ó .
"gɔ́ na ɔ , hwɛɖɔxɔsa ðaxó jwifu lɛ tɔn ɔ sixu ɖɔ ɖɔ gǔfɔndómawujitɔ́ wɛ klisanwun lɛ nyí bo klán gbè xá sinsɛn jwifu lɛ tɔn ."
"enyi nǔ enɛ jɛ ɔ , è sixu dɔn tó nú jwifu e wá gɔ́ nú klisanwun lɛ é ."
è na klán ye ɖó vo bɔ afɔ ye ɖě tɔn sɔ́ na nɔ tɛ tɛmpli ɔ mɛ alǒ kplɔ́ngbasá lɛ ǎ .
"enɛ wu ɔ , mɛxo agun tɔn lɛ kplɔ́n nǔ pɔlu ɖɔ é ni yì tɛmpli ɔ mɛ , bo wà nǔ e mawu ma byɔ ɖò así tɔn ǎ bo ma ka lɛ́ nyla ǎ é ɖé , bá dó ɖexlɛ́ ɖɔ xó enɛ lɛ kún nyí nugbǒ ó . — mɛ . 21 : 18 - 27 ."
"pɔlu wà mɔ̌ , bɔ enɛ ɔ hun ali n’i bɔ é “ jɛ ahwan wɛnɖagbe ɔ jí , bo sɔ́ jinjɔn ayǐ , bɔ é lidǒ [ ɖò hwɛ nukɔn , nwt ] . ”"
"( fili . 1 : 7 ) ðò tɛmpli ɔ mɛ ɔ , jwifu lɛ jɛma bo ba na hu pɔlu ."
ahwangán hlɔma tɔn ɔ wlí pɔlu dó gankpa mɛ .
"hwenu e è ɖò nǔ sɔ́ nú pɔlu wɛ bo na xò è é ɔ , é ɖɔ ɖɔ toví hlɔma tɔn wɛ emi nyí ."
"enɛ ɔ wɛ kplá ɛ yì sezalée , fí e hlɔmanu lɛ nɔ nɔ bo kpacɛ nú judée é ."
"ðò dɔ̌n ɔ , ali bunɔ ɖé lɛ hun n’i b’ɛ ɖekúnnu kpo adɔgbigbo kpo ɖò acɛkpatɔ́ lɛ nukɔn ."
é cí ɖɔ enɛ ɔ zɔ́n bɔ mɛ e sixu ko nɔ ma tuùn nǔ gègě dó klisanwun lɛ wu é wá tuùn ye d’eji hugǎn .
"mɛsɛ́dó wemata 24gɔ́ ɔ gbajɛ̌mɛ nú hwɛ e è ɖɔ xá pɔlu ɖò tokpɔngán hlɔma tɔn judée tɔn nukɔn é , éyɛ ko sè nùɖé dó nǔ e klisanwun lɛ ɖi nǔ na lɛ é wu ɖ’ayǐ ."
"jwifu lɛ dóhwɛ pɔlu ɖɔ enyi é hwe byɔ ɔ , é gbà sɛ́n hlɔma tɔn ɖò ali atɔn nu ."
ye ɖɔ ɖɔ é dɔn tò fún lɛ̌n ɖò jwifu lɛ tɛntin gbɔn axɔsuɖuto ɔ bǐ mɛ ; ɖɔ é ɖò nukɔn nú sinsɛngbɛ́ baɖabaɖa ɖé ; ɖɔ é ba na hɛn tɛmpli e jí cyɔn alɔ wɛ hlɔma ɖè é blí . ( mɛ .
"24 : 5 , 6 ) hwɛdómɛ enɛ lɛ sixu zɔ́n bɔ è ɖó kúhwɛ́ n’i ."
lee pɔlu ɖí xwi xá hwɛdómɛ lɛ gbɔn é sixu kplɔ́n nǔ klisanwun lɛ ɖò égbé .
é cí xwii bo lɛ́ ɖè sísí xlɛ́ .
"pɔlu ɖɔ xó dó sɛ́n ɔ kpo gbeyiɖɔ lɛ kpo wu , bo tɛɖɛ̌ jí ɖɔ emi ɖó acɛ bo na sɛ̀n ‘ mawu e tɔ́gbó emitɔn lɛ nɔ sɛ̀n é . ’"
acɛ ɖé wɛ nyí enɛ bɔ sɛ́n hlɔma tɔn ɔ na jwifu ɖě lɛ lɔ .
"( mɛ . 24 : 14 ) é wá yá é ɔ , pɔlu kpéwú bo jɛhun dó nùɖiɖi tɔn jí bo lɛ́ jla ɖò tokpɔngán e wá bɔ d’ewu é pɔsiwusi fɛsitusi kpo axɔsu elodu aglipa kpo nukɔn ."
"gudo mɛ ɔ , bonu è na dó sixu ɖɔ hwɛ jlɔjlɔ n’i ɔ , pɔlu ɖɔ : “ un ylɔ hwɛ ɖaxó ɖò dada hlɔma tɔn gɔ́n ” ; acɛkpatɔ́ hwenɛnu tɔn e hugǎn bǐ é nɛ . — mɛ . 25 : 11 ."
hwɛ pɔlu tɔn ðiðɔ ðò hwɛðɔxɔsa dada hlɔma tɔn tɔn
"“ a na yì dada hlɔma tɔn nukɔn dandan , ” wɛ wɛnsagun ɖé ɖɔ nú pɔlu ɖò nukɔnmɛ ."
( mɛ . 27 : 24 ) dada hlɔma tɔn néron ko ɖɔ ɖò axɔsuɖuɖu tɔn sín bǐbɛ̌mɛ ɖɔ emiɖesunɔ kún na nɔ ɖɔhwɛ lɛ bǐ ó .
"ðò xwè tantɔn nukɔntɔn e é bló ɖò zinkpo jí lɛ é mɛ ɔ , mɛ ɖevo lɛ wɛ é nɔ ɖè azɔ̌ ɔ na hwɛhwɛ ."
"wema ɖé ɖó gbè ɖɔ enyi néron yí gbè bo na ɖɔhwɛ ɖé éɖesunɔ ɔ , hɔn tɔn ɖesu mɛ wɛ é nɔ ɖótó ɖè , bɔ wěɖexámɛtɔ́ e ko mɔ nǔ kpɔ́n bo lɛ́ nyí mɛ nukúnɖeji tawun lɛ é nɔ d’alɔ ɛ ɖò finɛ . — the life and epistles of saint paul ."
"ðebǔ wɛ é na bo nyí ɔ , é cí ɖɔ pɔlu tinmɛ ɖɔ emi nɔ sɛ̀n mawu jwifu lɛ tɔn , bɔ emi dó wusyɛn lanmɛ nú mɛ lɛ bǐ ɖɔ ye ni nɔ setónú nú acɛkpikpa lɛ lee é jɛxa gbɔn é ."
"( hlɔ . 13 : 1 - 7 ; ti . 3 : 1 , 2 ) é cí ɖɔ hun e pɔlu jɛ dó wɛnɖagbe ɔ jí ɖò acɛkpatɔ́ ɖaxó lɛ nukɔn é ɖó ɖuɖeji ; hwɛɖɔxɔsa dada hlɔma tɔn tɔn ɔ ɖè pɔlu nyite . — fili . 2 : 24 ; file . 22 ."
è ðegbe nú mǐ ðɔ mǐ ni jɛhun dó wɛnðagbe ɔ jí
"jezu ɖɔ nú ahwanvu tɔn lɛ ɖɔ : “ ye na wá kplá mi yì tokpɔngán lɛ kpodo axɔsu lɛ kpo nukɔn ɖó nyɛ wutu , bonu mi na ɖekúnnu nú mi , ɖò ye kpodo mɛ e ma nyí jwifu ǎ lɛ kpo nukɔn . ”"
gǎn ɖěɖee mǐ na dó bo jɛhun dó wɛnɖagbe ɔ jí lɛ é sixu hɛn ɖuɖeji gègě wá .
"nugbǒ ɔ , gbɛtɔ́ hwɛhutɔ́ lɛ na bo wá gbeta ɖebǔ kɔn ɔ , jehovah gɔ́n wɛ acɛ e mǐ ɖó bo na jla wɛnɖagbe ɔ é gosin ."
axɔsuɖuto mawu tɔn kɛɖɛ jɛn na wá ɖè adakaxixo kpo hwɛagɔɖiɖɔ kpo síìn bǐ gbídígbídí . — nùt . 8 : 9 ; jel . 10 : 23 .
"é ɖò mɔ̌ có , égbé ɔ , è sixu kpa susu nú nyikɔ jehovah tɔn hwenu e klisanwun lɛ jɛhun dó nùɖiɖi yetɔn jí é ."
"pɔlu ɖɔhun ɔ , mǐ ɖó na tɛnkpɔn bo hwíhwɛ́ mǐɖée , ɖɔ xó dó nùjɔnǔ mɛ , lobo ɖu ɖò mɛ jí ."
"jezu ɖɔ nú ahwanvu tɔn lɛ ɖɔ ‘ ye kún na ba xó e ye na yì ɖɔ bá dó hwlɛn yeɖée na é ɖ’ayǐ ó . ðó emi na sɔ́ xó e ye na ɖɔ é kpodo nùnywɛ e ye na zán é kpan bǐ dó ayi mɛ nú ye , bɔ kɛntɔ́ yetɔn lɛ ɖebǔ kún na sixu mɔ xó ɖé dó gbà yetɔn ɔ na ó . ’ — luk . 21 : 14 , 15 ; 2 tim . 3 : 12 ; 1 pi . 3 : 15 ."
"hwenu e klisanwun lɛ jɛhun dó nùɖiɖi yetɔn jí ɖò axɔsu lɛ , tokpɔngán lɛ , alǒ acɛkpatɔ́ ɖevo lɛ nukɔn é ɔ , ye sixu ɖekúnnu nú mɛ e é sixu vɛwǔ ɖɔ è ni jla wɛn klisanwun tɔn ɔ ayǐ vɔ̌ gbè lɛ é ."
"ðuɖeji e mǐ ɖó ɖò hwɛɖiɖɔ lixo é ɖé lɛ zɔ́n bɔ è vɔ́ nùɖé lɛ jlaɖó ɖò sɛ́n linu , bɔ è sixu vo bo ɖɔ xó lobo sɛ̀n mawu ."
"amɔ̌ , enyi hwɛɖiɖɔ enɛ lɛ na bo tlɛ tɔ́n kɔ dó nǔ ɖebǔ mɛ ɔ , akɔnkpinkpan e mawu sɛntɔ́ lɛ nɔ ɖexlɛ́ ɖò hwɛ nukɔn lɛ é nɔ hun xomɛ n’i ."
"hwenu e mǐ jɛhun dó nùɖiɖi mǐtɔn jí é ɔ , mǐ nɔ kpa susu nú nyikɔ jehovah tɔn"
wema wlantɔ́ james parkes wlan ɖɔ : “ jwifu lɛ . . . ɖó acɛ bo na xwedó aca yeɖesunɔ tɔn lɛ .
"wǔjɔmɛ enɛ lɛ ka nyí nǔ bunɔ kaka ɖé ǎ , ɖó gbɔn mɔ̌ wiwa gblamɛ ɔ , aca e hlɔmanu lɛ ɖó bo nɔ na vivo ɖaxó akpáxwé vovo axɔsuɖuto ɔ tɔn lɛ , bɔ ye nɔ nɔ yeɖée sí é xwedó wɛ ye ɖè kpowun . ”"
nǔsisɔ towe ka nɔ sɔ́ mawu sù à ?
"“ mi bló [ nǔ ] bǐ , bo dó sɔ́ mawu sù . ” — 1 kɔ ."
10 : 31 .
"han lɛ : 34 , 61"
nɛ̌ mɔyizi sɛ́n ɔ ka nɔ d’alɔ mǐ hwenu e mǐ ɖó na wá gbeta lɛ kɔn dó nǔsisɔ kpo acɔ́biba kpo wu é gbɔn ?
nɛ̌ 1 kɔlɛntinu lɛ 10 : 31 kpo filipunu lɛ 2 : 4 kpo ka nɔ d’alɔ mǐ ɖò nǔsisɔ mǐtɔn mɛ gbɔn ?
etɛwu jlɛjininɔ ka ɖò taji bɔ è na dó sixu wá gbeta ɖagbe lɛ kɔn dó nǔsisɔ kpo acɔ́biba kpo wu ?
etɛwu kúnnuɖetɔ́ jehovah tɔn lɛ ma ka nɔ sɔ́ nǔsisɔ dó da ayihun na ǎ ?
"xójlawema allemagne tɔn ɖé ɖɔ dó kplé sinsɛngán lɛ tɔn ɖé wu ɖɔ : “ è nɔ mɔ nǔsisɔ vɛ̌donúnǔ tɔn gègě , ɖò taji ɔ hwenu e yǒzo gbɛ́ é . ”"
é lɛ́ ɖɔ : “ nǔ ka ɖò mɔ̌ ɖò kpléɖókpɔ́ ɖaxó kúnnuɖetɔ́ jehovah tɔn lɛ tɔn jí ǎ . . . .
"sunnuví lɛ kpo sunnu lɛ kpo nɔ dó vɛ̌si kpo kɔla kpo , bɔ jipu e nyɔnuví lɛ kpo nyɔnu lɛ kpo nɔ dó é nɔ . . . ɖò jlɛ̌ jí , bo ka nɔ cá ǎ . ”"
"nugbǒ ɔ , è nɔ kpa kúnnuɖetɔ́ jehovah tɔn lɛ hwɛhwɛ ɖó ye nɔ sɔnǔ “ lee é jɛxa gbɔn é , ɖò yɛ̌yi mɛ , ɖò jlɛ̌ jí . . . lee é jɛxa ɖɔ [ mɛ ] e nɔ sí mawu lɛ ni nɔ bló gbɔn é . ” ( 1 tim . 2 : 9 , 10 ) nyɔnu lɛ wɛ mɛsɛ́dó pɔlu ɖò xó enɛ ɖɔ na wɛ , amɔ̌ , nugbodòdó enɛ kàn klisanwun sunnu lɛ lɔmɔ̌ ."
"2 ðó mǐ nyí togun jehovah tɔn wutu ɔ , nǔsisɔ e sɔgbe é ɖò taji nú mǐ bo lɛ́ ɖò taji nú mawu e mǐ nɔ sɛ̀n é ."
( bǐb . 3 : 21 ) nǔ e mawuxówema ɔ ɖɔ dó nǔsisɔ kpo acɔ́biba kpo wu é xlɛ́ céɖécéɖé ɖɔ nǔbǐwukpétɔ́ wɛkɛ ɔ tɔn ba ɖɔ mɛ e nɔ sɛ̀n emi lɛ é ni xwedó nugbodòdó ɖagbe e kúnkplá nǔsisɔ lɛ é .
"enɛ wu ɔ , nǔsisɔ kpo acɔ́biba mǐtɔn kpo ɖó na jinjɔn nǔ e mǐ nɔ yí wǎn na lɛ é jí kpowun ǎ ."
é ɖó na lɛ́ jinjɔn nǔ e nɔ nyɔ́ aklunɔ nǔbǐwukpétɔ́ jehovah nukúnmɛ lɛ é jí .
etɛ sɛ́n e mawu na izlayɛli - ví lɛ é ka sixu kplɔ́n mǐ dó nǔsisɔ wu ?
"3 ði kpɔ́ndéwú ɔ , ɖò sɛ́n e mawu na izlayɛli - ví lɛ é mɛ ɔ , akpáxwé sɛ́n ɔ tɔn ɖé lɛ cyɔn alɔ ye jí ɖò gbɛ̀ blíblí e akɔta e lɛlɛ̌ dó ye lɛ é nɔ zán gannaganna lɛ é mɛ ."
sɛ́n ɔ xlɛ́ lee jehovah gbɛ́ wǎn nú nǔsisɔ e ma nɔ ɖè vogbingbɔn xlɛ́ ɖò sunnu kpo nyɔnu kpo tɛntin ǎ é sɔ́ é .
"( xà sɛ́nflínmɛ 22 : 5 . ) sɔgbe kpo alixlɛ́mɛ e mawu na dó nǔsisɔ wu é kpo ɔ , mǐ mɔ gannaganna ɖɔ nyɔnu’cɔ́ e sunnu nɔ ba é , sunnu’cɔ́ e nyɔnu nɔ ba é , alǒ acɔ́biba e ma nɔ ɖè vogbingbɔn xlɛ́ ɖò sunnu kpo nyɔnu kpo tɛntin ǎ é kún nɔ nyɔ́ nukún tɔn mɛ ó ."
"4 nugbodòdó ɖěɖee na d’alɔ klisanwun lɛ bɔ ye na site dó nǔ ɖagbe jí , dó lee ye na ba acɔ́ gbɔn é wu é ɖò xó mawu tɔn mɛ ."
"mɔ̌ wɛ e nɔ nyí gbɔn , enyi ye na bo nɔ nɔ fí ɖebǔ , ɖó aca ɖebǔ , alǒ enyi ayǐ mɛ na bo nɔ cí ɖebǔ ɖò fí e ye nɔ nɔ é ɔ nɛ ."
é byɔ ɖɔ è ni slɛ́ nǔsisɔ e sɔgbe lɛ é kpo ee ma sɔgbe ǎ lɛ é kpo nú mǐ dandan ǎ .
"é nyɔ́ wà ɔ , nugbodòdó mawuxówema ɔ tɔn ɖěɖee yí gbè nú nǔ e jló mǐ lɛ é wɛ nɔ xlɛ́ ali mǐ ."
"mi nú mǐ ni gbéjé nugbodòdó biblu tɔn e sixu d’alɔ mǐ bɔ hwenu e mǐ ɖò nǔ e mǐ na dó lɛ é cyan wɛ é ɔ , mǐ na tuùn ‘ jlǒ mawu tɔn , e nyí nǔ ɖagbe ; nǔ e nɔ nyɔ́ nukún tɔn mɛ bo sɔgbe bɔ nǔ bǐ vɔ ɖ’ewu é ’ é . — hlɔ . 12 : 1 , 2 ."
“ mǐ nɔ ðexlɛ́ ðò nǔ bǐ mɛ ðɔ mǐ nyí azɔ̌watɔ́ mawu tɔn ”
etɛ lee mǐ nɔ sɔnǔ gbɔn é ka ɖó na wà nú mɛ ɖevo lɛ ?
5 mawu sɔ́ d’ayi mɛ nú pɔlu bɔ é tɛɖɛ̌ nugbodòdó taji e ɖò 2 kɔlɛntinu lɛ 6 : 4 mɛ é jí .
( xà . ) nǔsisɔ mǐɖesunɔ tɔn nɔ ɖɔ xó gègě dó mɛ alɔkpa e mǐ nyí é wu .
"linlin e mɛ gègě nɔ ɖó dó mǐ wu é nɔ jinjɔn “ nǔ e ɖò wěxo ” bɔ nukún mɔ é jí . ( 1 sam . 16 : 7 ) enɛ wu ɔ , ɖó mǐ nɔ sɛ̀n mawu wutu ɔ , mǐ mɔ nukúnnú jɛ wu ɖɔ nǔsisɔ mǐtɔn kún nyí ɖɔ mǐ na sɔ́ nǔ e nyɔ́ nú mǐ bɔ mǐ yí wǎn na é ɖé kplá kpowun ó ."
"nugbodòdó e mǐ mɔ ɖò xó mawu tɔn mɛ lɛ é ɖó na sísɛ́ mǐ bɔ mǐ na nyì alɔ nú nǔsisɔ e fyɔ́n mɛ , ɖè mɛ̌ xlɛ́ , alǒ na fɔ́n xóɖóxámɛ sín jlǒ dó lanmɛ nú mɛ lɛ é ."
tinmɛ tɔn wɛ nyí ɖɔ mǐ kún ɖó na dó nùɖé b’ɛ na ɖè sunnuxwé mǐtɔn alǒ nyɔnuxwé mǐtɔn jɛ wěxo alǒ ɖè ye ɖó vo ɖò mǐ wu ó .
nǔsisɔ mǐtɔn ɖó na doya nú mɛɖé alǒ zɔ́n bɔ mɛɖé na gbɔ bo jɛ fí ɖevo kpɔ́n jí ǎ .
"6 enyi nǔ e mǐ dó é ɖò páan , mɛ́ , ɖò jlɛ̌ jí , lobo lɛ́ jɛ acɔ́ ɔ , mɛ lɛ na mɔ ɖɔ mǐ ɖò aklunɔ nǔbǐwukpétɔ́ jehovah sɛ̀n wɛ nugbǒ , lobo na ɖó sísí nú mǐ ."
enɛ sixu zɔ́n bɔ ye na ba na sɛkpɔ mawu e sɛ̀n wɛ mǐ ɖè é .
"gɔ́ na ɔ , nǔsisɔ ɖagbe mǐtɔn na zɔ́n bɔ mɛ lɛ na nɔ ɖɔ xó ɖagbe dó tutoblonunu e sín afɔ mǐ sɔ́ ɖó te é wu ."
"wǎgbɔ tɔn ɔ , mɛ lɛ sixu ɖò gbesisɔmɛ bo na nɔ ɖótó hwlɛngán sín wɛn e jla wɛ mǐ ɖè é ."
"7 ðó mawu mímɛ́ mǐtɔn , nɔví sunnu kpo nɔví nyɔnu kpo mǐtɔn gbigbɔ lixo tɔn lɛ , kaka jɛ mɛ e ɖò xá mǐtɔn mɛ lɛ é jí wutu ɔ , mǐ ɖó na nɔ dó nǔ e na wlí yɛ̌yi nú wɛn e jla wɛ mǐ ɖè , bo lɛ́ sɔ́ jehovah sù lɛ é ."
"( hlɔ . 13 : 8 - 10 ) enɛ ɖò taji tawun hwenu e mǐ ɖò klisanwun sín azɔ̌ lɛ wà wɛ é , ɖi hwenu e mǐ xwè kplé lɛ alǒ mǐ ɖò mawuxó ɖɔ wɛ é ."
mǐ ɖó na sɔnǔ “ lee é jɛxa ɖɔ [ mɛ ] e nɔ sí mawu lɛ ni nɔ bló gbɔn é . ” ( 1 tim . 2 : 10 ) é ɖò wɛn ɖɔ nǔsisɔ e sɔgbe ɖò xá ɖé mɛ é sixu nɔ ma sɔgbe ɖò xá ɖevo mɛ .
"enɛ wu ɔ , gbɔn gbɛ̀ ɔ bǐ mɛ ɔ , togun jehovah tɔn nɔ wà nǔ sɔgbe kpo xá ɔ mɛ sín aca lɛ kpo bo ma t’afɔ mɛ ɖevo lɛ jí ó ."
lee a nɔ sɔnǔ gbɔn é ka sixu zɔ́n bɔ mɛ ɖevo lɛ ɖó sísí nú mawu e sín afɔ a sɔ́ ɖó te é à ?
( kpɔ́n akpáxwé 7 kpo 8 kpo )
8 xà 1 kɔlɛntinu lɛ 10 : 31 .
"hwenu e mǐ xwè kpléɖókpɔ́ lɛdo tɔn lɛ alǒ kpléɖókpɔ́ ɖaxó lɛ é ɔ , nǔsisɔ mǐtɔn ɖó na sɔgbe bo lɛ́ ɖò jlɛ̌ jí , é ɖó na ɖè gbɛ̀ ɔ sín nǔsisɔ e nɔ zɛkpá lobo ɖò zo ɖu wɛ lɛ é xlɛ́ ǎ ."
"é tlɛ nyí hwenu e mǐ ɖò otɛli ɖé alǒ fí e mǐ mɔ adɔ̌tɛn ɖó é , abǐ hwenu e mǐ ɖò sà ɖi wɛ jɛ nukɔn nú kpléɖókpɔ́ sín akpáxwé lɛ alǒ ɖò akpáxwé lɛ gudo é ɔ , mǐ ɖó na nyì alɔ nú nǔsisɔ vɛ̌donúnǔ tɔn lɛ ."
"enɛ ɔ , mǐ na gó bo ɖexlɛ́ ɖɔ mǐ nyí kúnnuɖetɔ́ jehovah tɔn lɛ ."
"nugbǒ ɔ , mǐ na vo bo ɖekúnnu hwenu e ali tɔn hun nú mǐ é ."
etɛwu mǐ ka ɖó na zán nǔ e ɖò filipunu lɛ 2 : 4 mɛ é ɖò nǔsisɔ mǐtɔn mɛ ?
9 xà filipunu lɛ 2 : 4 .
etɛwu klisanwun lɛ ka ɖó na lin nǔ kpɔ́n dó lee nǔsisɔ yetɔn nɔ wà nǔ dó mawu sɛntɔ́ hàtɔ́ yetɔn lɛ jí gbɔn é wu ?
"hwɛjijɔ lɛ ɖokpo wɛ nyí ɖɔ togun mawu tɔn dó gǎn syɛnsyɛn bá xwedó akpágbánúmɛ biblu tɔn elɔ : “ hǔn , mi bo sú nǔ e nyí ayikúngban jí tɔn ɖò ayi mitɔn mɛ lɛ sín kún dó ; nǔ enɛ lɛ wɛ nyí : agalilɛ , nùblibliwiwa , jlǒ agbaza tɔn lɛ . ”"
"( kolo . 3 : 2 , 5 ) mǐ jló na wà nǔ e na zɔ́n bɔ wěɖexámɛ enɛ xwixwedó na vɛwǔ nú nùɖitɔ́ hàtɔ́ mǐtɔn lɛ é ǎ ."
nɔví sunnu kpo nɔví nyɔnu kpo ɖěɖee ko zán nùblibliwiwa gbɛ̀ wá yì lɛ é sixu kpó ɖò xwi ɖí xá jlǒ nyanya lɛ wɛ . ( 1 kɔ .
"6 : 9 , 10 ) mǐ jló na bló bonu ahwan e fun wɛ ye ɖè é na syɛn d’eji ǎ , kabǐ ?"
"10 hwenu e mǐ ɖò kpɔ́ xá nɔví sunnu kpo nɔví nyɔnu mǐtɔn klisanwun lɛ kpo é ɔ , lee mǐ sɔnǔ gbɔn é ɖó na zɔ́n bɔ agun ɔ na nyí bibɛtɛn ɖé ɖò walɔ mímɛ́ linu ."
"enyi mǐ yì kplé lɛ alǒ ɖò ninɔmɛ e ma nyí aca tɔn ǎ é ɖé mɛ ɔ , mɔ̌ wɛ nǔ ɖó na nyí gbɔn é nɛ ."
mǐ vo bo na ɖɔ nǔ e mǐ na dó é .
"( 1 pi . 1 : 15 , 16 ) wanyiyi adodwé “ nɔ wà winnyanú ɖebǔ ǎ ; é nɔ ba ɖɔ emiɖokponɔ géé tɔn jɛn na nyɔ́ ǎ . ” — 1 kɔ . 13 : 4 , 5 ."
nǔ e sɔgbe é dídó ðò hwenu e jɛ é kpo fí e jɛ é kpo
nǔ e ɖò jlɛ̌ jí é tɛ jí mǐ ka na lin nǔ kpɔ́n dó hwenu e mǐ ɖò tamɛ lin dó nǔ e mǐ na dó lɛ é jí wɛ é ?
"11 hwenu e mawu sɛntɔ́ lɛ ɖò tamɛ lin wɛ dó nǔ e ye na dó é jí é ɔ , ye nɔ flín ɖɔ “ nǔ e nɔ jɛ lɛ ɖokpo ɖokpo ɖó hwenu ; nǔ e è nɔ wà lɛ ɖokpo ɖokpo ɖó hwenu . ”"
"( nùt . 3 : 1 , 17 ) nugbǒ wɛ ɖɔ nǔ e mǐ nɔ dó é nɔ sín lee ayǐ mɛ ɖè é kpo hwenu e mǐ ɖè é kpo wu ."
mɔ̌ ɖokpo ɔ wɛ ninɔmɛ mǐtɔn lɛ kpo gbɛzán mǐtɔn lɛ kpo gbɔn vo gbɔn é nɛ .
"amɔ̌ , nugbodòdó jehovah tɔn lɛ nɔ ɖyɔ sɔgbe kpo lee ayǐ mɛ nɔ cí é kpo ǎ . — mal . 3 : 6 ."
"12 ðò fí e yǒzo nɔ gbɛ́ ɖè lɛ é ɔ , nǔ e wlí yɛ̌yi bo xwè ali lobo ɖò jlɛ̌ jí lɛ é didó sixu vɛwǔ nú mǐ ."
"enɛ wu ɔ , enyi mǐ nyì alɔ nú awu e nɔ fyɔ́n mɛ dín lɛ é didó , alǒ ee è dovɛ̌ na sɔmɔ̌ bɔ ye nɔ ɖè mɛ̌ xlɛ́ lɛ é didó ɔ , é na sù nɔví sunnu mǐtɔn lɛ kpo nɔví nyɔnu mǐtɔn lɛ kpo nukúnmɛ . ( jɔb ."
"31 : 1 ) gɔ́ na ɔ , hwenu e mǐ ɖò gbɔjɛ yí wɛ ɖò xuta alǒ tɔlɛdo ɖé nu é ɔ , nǔ e mǐ na dó dó lin tɔ̀ na é ɖó na ɖò jlɛ̌ jí ."
"( nùx . 11 : 2 , 20 ) enyi mɛ e ɖò gbɛ̀ ɔ mɛ lɛ é gègě na bo nɔ dó awu e nɔ ɖè mɛ̌ xlɛ́ lɛ é dó lin tɔ̀ na ɔ , nǔ e mɛ lɛ na lin dó jehovah mawu mímɛ́ e mǐ yí wǎn na bo nɔ sɛ̀n é wu é wɛ nɔ ɖu ayi mɛ nú mǐ ."
"etɛwu mǐ ka ɖó na xwedó wěɖexámɛ e ɖò 1 kɔlɛntinu lɛ 10 : 32 , 33 mɛ é ɖò nǔsisɔ mǐtɔn mɛ ?"
13 nugbodòdó taji ɖevo lɛ́ ɖè bo na d’alɔ mǐ hwenu e mǐ ɖò nǔsisɔ e sɔgbe lɛ é cyan wɛ é .
"é wɛ nyí sísí e mǐ nɔ ɖó nú ayixa mɛ ɖevo lɛ tɔn é , nú ye nyí mawu sɛntɔ́ hàtɔ́ mǐtɔn lɛ alǒ ye ma nyí ǎ ɔ nɛ ."
"( xà 1 kɔlɛntinu lɛ 10 : 32 , 33 . ) azɔ̌ e nyí mǐtɔn bɔ mǐ na nyì alɔ nú nǔsisɔ e sixu t’afɔ mɛ ɖevo lɛ jí é ɔ , mǐ ɖó na sɔ́ ylɔ ɖɔ nùjɔnǔ ."
"pɔlu wlan ɖɔ : “ ðokpo ɖokpo mitɔn ɖó na ba na nyɔ́ ɖò nɔzo tɔn sí , nú ɖagbe nɔzo ɔ tɔn , bonu é na yì nukɔn ɖò nùɖiɖi mɛ . ”"
"enɛ gudo ɔ , é gɔ́ hwɛjijɔ elɔ na : “ ðó klisu ɔ wà nǔ bo na nyɔ́ ɖò éɖée sí ǎ . ”"
"( hlɔ . 15 : 2 , 3 ) nugbǒ ɔ , alɔdido mɛ ɖevo lɛ nɔ mya nukún nú jezu hugǎn jlǒ éɖesunɔ tɔn lɛ ; alɔdido mɛ ɖevo lɛ wɛ zɔ́n bɔ é wà jlǒ mawu tɔn ."
"hǔn , nǔzinzan alǒ nǔsisɔ alɔkpa e mǐ yí wǎn na bɔ ye ka sixu d’akpà ayixa mɛ e mǐ nɔ ɖekúnnu na lɛ é tɔn é ɔ , mǐ na nyì alɔ na ."
nɛ̌ mɛjitɔ́ lɛ ka sixu kplɔ́n vǐ yetɔn lɛ bɔ ye na kpa susu nú mawu ɖò lee ye nɔ sɔnǔ gbɔn é mɛ gbɔn ?
14 mɛjitɔ́ klisanwun lɛ ɖó na kplɔ́n xwédo yetɔn lɛ bɔ ye na nɔ zán nugbodòdó biblu tɔn lɛ .
"enɛ byɔ ɖɔ ye ni nɔ mɔ nǔ jɛ wu ɖɔ ye kpo vǐ yetɔn lɛ kpo nɔ dó gǎn bo na hɛn xomɛ mawu tɔn hun , gbɔn nǔsisɔ kpo acɔ́biba e ɖò jlɛ̌ jí é kpo gblamɛ ."
"enyi mɛjitɔ́ lɛ kplɔ́n fí e vǐ yetɔn lɛ na mɔ awu ɖagbe lɛ ɖè lɛ é kpo lee ye na mɔ gbɔn é kpo ye ɔ , kpɔ́n lee é na nyɔ́ sɔ́ é !"
"enɛ xlɛ́ ɖɔ é kún nyí nǔ e ye yí wǎn na lɛ é kɛɖɛ wɛ ye na kplɔ́n ye ó , loɔ , ye na lɛ́ kplɔ́n nǔ e na zɔ́n bɔ ye na ɖò gbesisɔmɛ bo na sɔ́ jehovah mawu sín afɔ ɖó te é ye ."
zǎn mɛðesúsínínɔ towe kpo nùnywɛ kpo
etɛ ka ɖó na xlɛ́ ali mǐ hwenu e mǐ ɖò nǔzinzan e mǐ na dó lɛ é cyan wɛ é ?
"15 alixlɛ́mɛ e sixu d’alɔ mǐ bɔ mǐ na wá gbeta e nùnywɛ kpé lɛ é kɔn , b’ɛ na kpa susu nú mawu lɛ é ɖò xó mawu tɔn mɛ ."
"é ɖò mɔ̌ có , mǐ nɔ dó nǔ e jló mǐ é ɖé lɛ ."
"nǔ e nɔ nyɔ́ mǐ mɛ ɖokpo ɖokpo nukúnmɛ é nɔ gbɔn vo , mɔ̌ jɛn ganɖɔkɛn mǐ mɛ ɖokpo ɖokpo tɔn lɛ́ gbɔn vo é nɛ ."
"amɔ̌ , nǔsisɔ mǐtɔn lɛ ɖó na nɔ ɖò páan , mimɛ̌ jí , jlɛ̌ jí hwebǐnu , bo sɔgbe xá fí e mǐ xwè é , bo lɛ́ sɔgbe xá aca xá ɔ mɛ tɔn ."
etɛwu gǎndido bo na sɔnǔ lee é jɛxa gbɔn é ka xɔ akwɛ ?
"16 é nɔ bɔwǔ hwebǐnu bonu è na wá gbeta e sɔgbe , bo w’azɔ̌ , lobo xwedó ninɔmɛ lɛ bǐ é kɔ́n ǎ ."
"é ɖò mɔ̌ có , enyi mǐ nɔ dó gǎn tawun bo nɔ cyan nǔzinzan ɖěɖee nyɔ́ ɖɛkpɛ bo ɖò jlɛ̌ jí lɛ é ɔ , nùɖitɔ́ hàtɔ́ mǐtɔn lɛ na ɖ’ayi wu bɔ é na lɛ́ sù nukún yetɔn mɛ ."
bɔ awǎjijɛ e mǐ nɔ mɔ ɖó mǐ kpa susu nú tɔ́ mǐtɔn wanyiyinɔ jixwé tɔn ɔ é nɔ hugǎn wuvɛ̌ ɖebǔ e mǐ sixu mɔ hwenu e mǐ nɔ ba na sɔnǔ bonu é na sɔ́ ɛ sù é .
17 nɔví sunnu ɖěɖee ɖó atán lɛ é ka ló ?
"é ɖó mɔ̌ có , klisanwun lɛ ɖò mɔyizi sɛ́n ɔ glɔ ǎ , mɔ jɛn é ma lɛ́ ɖò dandan ɖɔ ye ni nyì sɛ́n enɛ ǎ é nɛ ."
"( lev . 19 : 27 ; 21 : 5 ; gal . 3 : 24 , 25 ) ðò aca ɖé lɛ mɛ ɔ , è sixu yí gbè nú gekplá e è lébe na é ɖé bo ɖó sísí na , bɔ é sixu gɔn ayi mɛ lɛ tɔn fɛ́ sín wɛn axɔsuɖuto ɔ tɔn jí ."
"( 1 kɔ . 8 : 9 , 13 ; 10 : 32 ) ðò xá ɖevo lɛ mɛ ɔ , atán jijodó nyí aca mɛ lɛ tɔn ǎ , bɔ é ka jɛxa ɖɔ klisanwun ni jó dó ǎ ."
"atán e nɔví sunnu ɖé na jó dó ɖò fí mɔhun lɛ é sixu zɔ́n bɔ é na gɔn susu kpa nú mawu gbɔn nǔsisɔ tɔn kpo acɔ́biba tɔn kpo gblamɛ , bɔ è na lɛ́ mɔ xó ɖɔ dó wǔ tɔn . — hlɔ . 15 : 1 - 3 ; 1 tim . 3 : 2 , 7 ."
nɛ̌ micée 6 : 8 ka nɔ d’alɔ mǐ hwenu e mǐ ɖò gǎn dó wɛ bo na nyɔ́ mawu nukúnmɛ ɖò nǔsisɔ mǐtɔn mɛ é gbɔn ?
18 é sù nukún mǐtɔn mɛ tawun ɖɔ jehovah kún slɛ́ sɛ́n lɛ nú mǐ dó lee mǐ na nɔ sɔnǔ bo ba acɔ́ gbɔn é wu ó .
"é nyɔ́ wà ɔ , é na tɛn mǐ bonu mǐ na zán mɛɖesúsínínɔ mǐtɔn dó wá gbeta mǐɖesunɔ tɔn lɛ kɔn , sɔgbe kpo nugbodòdó mawuxówema ɔ tɔn lɛ kpo ."
"mɔ̌ mɛ ɔ , é tlɛ nyí ɖò nǔsisɔ kpo acɔ́biba kpo mɛ ɔ , mǐ sixu xlɛ́ ɖɔ mǐ jló na ‘ zán gbɛ̀ ɖò mɛɖesɔhwe mɛ ɖò mawu mǐtɔn nukɔn . ’ — micée 6 : 8 ."
"19 jlɛjininɔ mǐtɔn byɔ ɖɔ mǐ ni gbéjé mǐɖée kpɔ́n kpo mɛɖesɔhwe kpo ɖò mɛ mímɛ́ e jehovah nyí é kpá , ɖó kàn tɔn nu wɛ mǐ ɖè bǐ kpátákpátá bonu é na xlɛ́ ali e nyɔ́ hú bǐ é mǐ ."
"gɔ́ na ɔ , jlɛjininɔ lɛ́ byɔ ɖɔ mǐ ni ɖó sísí nú lee nǔ nɔ cí nú mɛ ɖevo lɛ é kpo linlin e ye nɔ ɖó lɛ é kpo ."
"enɛ wu ɔ , mǐ nɔ ‘ zán gbɛ̀ ɖò mɛɖesɔhwe mɛ ɖò mawu nukɔn , ’ gbɔn nugbodòdó tɔn titewungbe lɛ xwixwedó kpo sísí ɖiɖó nú lee nǔ nɔ cí nú mɛ ɖevo lɛ é kpo gblamɛ ."
20 lee mǐ nɔ sɔnǔ gbɔn lɛ é ɖó na zɔ́n bɔ mɛ lɛ na wá gbeta ɔ kɔn ɖɔ mǐ kún nyí jehovah sɛntɔ́ ó ǎ .
"nɔví sunnu kpo nɔví nyɔnu mǐtɔn lɛ kpo , kaka jɛ gbɛtɔ́ lɛ bǐ jí ɖó na mɔ ɖɔ mǐ sɔ́ mawu hwɛjijɔnɔ mǐtɔn ɔ sín afɔ ɖó te nugbǒ nugbǒ ."
"nugbodòdó titewungbe lɛ wɛ é ɖó , bɔ mǐ nɔ tɛnkpɔn bo nɔ ɖè nugbodòdó enɛ lɛ xlɛ́ kpo awǎjijɛ kpo ."
"é jɛ ɖɔ è ni kpa nɔví sunnu kpo nɔví nyɔnu kpo ɖěɖee nǔsisɔ yetɔn kpo zinzan ɖagbe yetɔn kpo nɔ dɔn ayijlɔjlɔnɔ lɛ wá wɛn gbɛxɔnumɛ tɔn e ɖò biblu mɛ é kɔn , lobo nɔ sɔ́ jehovah sù bɔ xomɛ nɔ hun i lɛ é ."
"gbeta e nùnywɛ kpé lɛ é kɔn wìwá dó nǔsisɔ mǐtɔn wu na kpó ɖò susu kpa nú mɛ e sɔ́ “ nǔsacɔ́ kpo nùjiwǔ kpo ” dó awu ɖɔhun é wɛ zɔn mǐ yì . — ðɛh . 104 : 1 , 2 ."
septembre 2016
xota nùkplɔnkplɔn tɔn lɛ nú : 24 octobre – 27 novembre 2016
fidji
nɔví sunnu kpo nɔví nyɔnu kpo e nɔ nɔ gletoxo e ma ɖò azinkan fidji tɔn suva mɛ ǎ lɛ é nɔ jla wɛnɖagbe ɔ mɛ e ye nɔ xò gò lɛ é bǐ kpo xomɛhunhun kpo
mɛ nabi e ðò to ɔ mɛ é
887 027
3 097
11 845
nǔ e nùnywɛ kpé é ðé wiwa ðò pologne
"“ xwè 15 wɛ un ɖó hwenu e un bló baptɛm é , bɔ ɖò sun ayizɛ́n gudo ɔ , un jɛ alɔ ɖó ɖò gbexosin - alijitɔ́ alɔgɔtɔ́ tɔn sín azɔ̌ mɛ jí ."
"xwè ɖokpo gudo ɔ , un bɛ́ gbexosin - alijitɔ́ hwebǐnu tɔn sín azɔ̌ ."
"ee un fó wemaxɔmɛ linsinmɛ tɔn é ɔ , un byɔ ɖɔ un na w’azɔ̌ ɖò fí e wɛnjlatɔ́ axɔsuɖuto ɔ tɔn sín hudo sukpɔ́ ɖè é ."
"un ba ɖɔ è ni sɛ́ mì dó fí e ɖò zɔ tawun nú toxo e mɛ un sù ɖè é kpo nɔ ce sín nɔ , ee ma nyí kúnnuɖetɔ́ jehovah tɔn ǎ bɔ nyì kpo é kpo ɖò kpɔ́ é kpo é ."
"hwenu e nukúnkpénuwutɔ́ lɛdo tɔn ɖɔ nú mì ɖɔ xá e mɛ nyì na w’azɔ̌ ɖè é wɛ nyí toxo e mɛ è jì mì ɖè é ɔ , é vɛ́ nú mì kpɔ́n ."
un tɛnkpɔn bɔ é tuùn lee nǔ cí nú mì é ǎ .
"un dó kɔ dò bo sɛ̀ jɛ fí ɖé , bo na lin tamɛ dó nǔ e é ɖɔ é jí ."
un ɖɔ nú mɛ e kpo nyì kpo nɔ wà sinsɛnzɔ́ ɔ é ɖɔ : ‘ un lin ɖɔ un ɖò nǔ wà wɛ jonasi ɖɔhun .
"amɔ̌ , jonasi ka wá yì ninivu ɖò gudo mɛ ."
"enɛ wu ɔ , nyì lɔ na yì wà sinsɛnzɔ́ ɖò fí e è ɖè nú mì é . ’"
"“ xwè ɛnɛ nɛ un ko nyí gbexosin - alijitɔ́ na nɛ ɖò toxo ce mɛ , bɔ un ka mɔ ɖɔ é nyɔ́ tawun ɖɔ è ni xwedó alixlɛ́mɛ e è na mɛ é ."
linlin masɔgbe e un ɖó é wɛ hɛn nǔ ɔ gblé ɖ’ayǐ tawun .
un ɖó awǎjijɛ gègě dìn .
"sun ɖokpo ɖokpo mɛ ɔ , un nɔ kpéwú bo nɔ kpé nukún dó biblu kplɔnkplɔn 24 wu ."
jehovah bló bɔ un tlɛ lɛ́ jɛ biblu kplɔ́n xá nɔ ce nɔ e klán gbè xá mì ɖ’ayǐ é jí . ”
lè awǎjijɛnɔ ðé ðò fidji
"biblu kplɔntɔ́ ɖé ɖò fidji , bɔ é wá byɔ ɖɔ é na yì kpléɖókpɔ́ ɖaxó ɖé alǒ é na xwedó asú tɔn yì jijizán sín xwè hɛnnumɔ yetɔn ɖé tɔn tɛnmɛ ."
"asú tɔn yí gbè ɖɔ é hɛn ɔ , é na yì kpléɖókpɔ́ ɖaxó ɔ ."
"bɔ nyɔnu ɔ ɖɔ n’i ɖɔ , nú emi lɛkɔ ɔ , emi sixu wá gɔ́ nú ye ."
"amɔ̌ , ee é lɛkɔ sín kpléɖókpɔ́ ɔ é ɔ , é mɔ ɖɔ é na nyɔ́ nú emi hú ɖɔ emi ni ma sɔ́ emiɖée dó ninɔmɛ e sixu koba emi ɖò gbigbɔ lixo é ɖé mɛ ó . enɛ wu ɔ , é sɔ́ yì xwè ɔ tɛnmɛ ǎ ."
"hwe ɖokpo ɔ nu ɔ , ee asú tɔn ɖɔ nú hɛnnumɔ tɔn lɛ ɖɔ emi yí gbè bɔ enyi asì emitɔn gosin “ kplé kúnnuɖetɔ́ lɛ tɔn ” ɔ , é na wá gɔ́ nú ye é ɔ , ye ɖɔ n’i ɖɔ , “ a na mɔ afɔ tɔn ɖò fí ǎ ; kúnnuɖetɔ́ jehovah tɔn lɛ nɔ ɖu jijizán sín xwè ǎ ! ” *"
"wǎgbɔ tɔn ɔ , xomɛ hun nyɔnu ɔ sín asú tawun ɖɔ asì emitɔn kú dó nùɖé jí , sɔgbe xá nǔ e é ɖi nǔ na lɛ é kpo ayixa tɔn kpo ."
gbeji e nyɔnu ɔ nɔ mɔ̌ é hun ali n’i bɔ é ɖekúnnu nú asú tɔn kpo mɛ ɖevo lɛ kpo .
lè tɛ enɛ ka hɛn wá ?
asú ɔ yí gbè bo jɛ biblu kplɔ́n jí lobo jɛ kplé agun tɔn lɛ wá jí kpo asì tɔn kpo .
kpɔ́n “ nǔ e nǔxatɔ́ lɛ kanbyɔ lɛ é ” ɖò atɔxwɛ 15 décembre 2001 tɔn mɛ .
"mɛ winnyawinnya lɛ emi , mi hɛn nùɖiɖi mitɔn lidǒ"
“ nùɖiɖi ɖiɖó wɛ nyí . . . è ni ganjɛ nǔ e è ma mɔ̌ ǎ é wu ɖɔ é tíìn . ” — ebl .
11 : 1 .
"han lɛ : 41 , 69"
azɔwanú tɛ lɛ mɔ̌ a ka sixu zán dó hɛn nùɖiɖi towe lidǒ ?
etɛwu biblu ɔ blebu xixa ka nyí gbě ɖagbe ɖé bɔ a na nya ?
linlin tɛ ɖiɖó ka na d’alɔ we hwenu e a ɖò xó ɖɔ xá mɛ ɖevo lɛ wɛ dó mawu kpo nùɖíɖó lɛ kpo jí é ?
kɔgbidinúmɛ tɛ lɛ mɛ winnyawinnya lɛ ka sixu kpannukɔn égbé ? afɔ tɛ lɛ ye ka sixu ɖè bo na ɖó ɖuɖeji ?
"“ lee hwɛ bí sɔ́ é ɔ , a ma ɖó na ɖi nǔ ɖɔ mawu tíìn nɛ , ” wɛ nɔví nyɔnu grande - bretagne tɔn ɖé sín azɔ̌mɛvigbɛ́ ɖɔ n’i ."
"2 enyi mɛ winnyawinnya ɖé wɛ nú we bɔ a ɖò jehovah sɛ̀n wɛ , alǒ nǔ kplɔ́n dó wǔ tɔn wɛ a ɖè ɔ , è ka nɔ gbidi kɔ nú we bɔ a na ɖi nǔ nú nǔ e mɛ gègě ɖi nǔ na lɛ é , ɖi nǔ lɛ jɔ nú yeɖée bɔ gbɛɖotɔ́ ɖě ɖè ǎ wɛ à ?"
"enyi mɔ̌ wɛ ɔ , afɔ ɖé lɛ ɖè bɔ a sixu ɖè bo na hɛn nùɖiɖi towe lidǒ b’ɛ na nɔ mɔ̌ hwebǐnu ."
afɔ e a sixu ɖè é ɖokpo wɛ nyí ɖɔ a na zán nǔwukpikpé nǔlinkpɔ́n tɔn e mawu na we é ; nǔwukpikpé enɛ “ na hɛn we . ”
é na cyɔn alɔ jǐ towe bɔ tamɛ - núkplɔnmɛ gbɛ̀ ɔ tɔn e sixu hu nùɖiɖi towe lɛ é na kpé wǔ we ǎ . — xà nùnywɛxó 2 : 10 - 12 .
etɛ jí mǐ ka na ɖɔ xó dó ɖò xota elɔ mɛ ?
3 nùɖiɖi jɔ nùɖiɖi nɔ jinjɔn nukúnnúmɔjɛnǔmɛ e sɔgbe é ɖiɖó dó mawu wu jí .
"( 1 tim . 2 : 4 ) enɛ wu ɔ , enyi a ɖò xó mawu tɔn kpo wema klisanwun tɔn mǐtɔn lɛ kpo kplɔ́n wɛ hǔn , ma nɔ hɛn nukún gbɔn ye jí kpowun ó ."
zǎn nǔwukpikpé nǔlinkpɔ́n tɔn towe bo na dó sixu “ mɔ nǔ jɛ ” nǔ e a xà é mɛ .
( mat . 13 : 23 ) mǐ ni kpɔ́n lee mɔ̌ biblo sixu d’alɔ we bɔ nùɖiɖi e a ɖó ɖɔ mawu wɛ nyí gbɛɖotɔ́ ɔ bo lɛ́ ɖó nú biblu ɔ é na lidǒ gbɔn é ; kúnnuɖenú tewungbeju nǔ enɛ lɛ tɔn lɛ ka hán ɖebǔ ǎ . — ebl . 11 : 1 .
lee a na hɛn nùðiði towe lidǒ gbɔn é
etɛwu é ka nɔ byɔ nùɖiɖi alɔkpa ɖé hwebǐnu cobɔ è na kudeji ɖɔ mawu tíìn alǒ ɖɔ fí lě wɛ gbɛ̀ ɔ jɔ sín ?
"4 mɛ gègě nɔ ɖi nǔ ɖɔ nǔ lɛ jɔ nú yeɖée , ɖó ye nɔ ɖɔ ɖɔ é jinjɔn nùnywɛ xwitixwiti jí lobɔ gbeyiyi ɖɔ mawu tíìn ka jinjɔn nùɖiɖi jí ."
"amɔ̌ , mǐ ɖó na hɛn dó ayi mɛ ɖɔ : enyi mɛɖé na bo nɔ ɖɔ nǔ ɖebǔ dó mawu alǒ nǔ lɛ jɔ nú yeɖée sín xó ɔ wu ɔ , nùɖiɖi alɔkpa ɖé jɛn mɛ ɔ na ɖó nú nǔ enɛ ."
"mǐ mɛɖebǔ mɔ mawu kpɔ́n ǎ , mǐ ɖě ka lɛ́ mɔ lee è dá nǔ lɛ gbɔn é ǎ ."
( jaan 1 : 18 ) gbɛtɔ́ ɖě ka mɔ gbeɖé bonu nǔɖògbɛ alɔkpa ɖě ɖyɔ bo huzu jɛ nǔɖògbɛ alɔkpa ɖevo kpɔ́n ǎ ; nùnywɛ xwitixwitizɔ́watɔ́ kpo mɛ e ma nyí ǎ é kpo ɖě mɔ mɔ̌ kpɔ́n ǎ .
mɛɖebǔ mɔ kpɔ́n bonu dan alǒ alɔtlɔ ɖé ɖyɔ bo huzu jɛ kanlin ɖé ɖi kinnikinni alǒ ajinakú kpɔ́n ǎ .
"( jɔb . 38 : 1 , 4 ) enɛ wu ɔ , mǐ mɛ bǐ wɛ ɖó na gbéjé kúnnuɖenú lɛ kpɔ́n , lobo na zán nǔwukpikpé nǔlinkpɔ́n tɔn mǐtɔn bo wá gbeta e sɔgbe lɛ é kɔn ."
"mɛsɛ́dó pɔlu wlan dó nùɖíɖó lɛ wu ɖɔ : “ sín hwenu e mawu ko ɖó gbɛ̀ ɔ , nǔ e é nyí bɔ è ma nɔ mɔ ǎ ɔ , é wɛ nyí ɖɔ : hlɔnhlɔn tɔn mavɔmavɔ ɔ kpodo nǔ e é nyí nugbǒ ɔ kpo ɔ , è nɔ tuùn gbɔn nǔ e é wà lɛ gblamɛ ; enɛ ɔ wutu ɔ , kɛnklɛn sɔ́ ɖ’emɛ nú ye ǎ . ” — hlɔ . 1 : 20 ."
zǎn azɔwanú e ɖè ɖò gbè towe mɛ lɛ é bo dó jlɛ́ xó dó xó wu xá mɛ ɖevo lɛ ( kpɔ́n akpáxwé 5gɔ́ ɔ )
azɔwanú tɛ lɛ mǐ mɛ e ɖò togun mawu tɔn mɛ lɛ é ka ko ɖó bo na dó sixu zán nǔwukpikpé nùtuùntuùn tɔn mǐtɔn lɛ ?
5 è na “ tuùn ” nùɖé sín tinmɛ wɛ nyí ɖɔ è na ɖó mɔjɛmɛ nǔ ɔ tɔn ; nǔ ɔ sixu nɔ ma ɖò vaàn tlolo .
"( ebl . 11 : 3 ) enɛ wu ɔ , mɛ e tuùn nǔ lɛ é nɔ zán nukún yetɔn lɛ kpo tó yetɔn lɛ kpo kpowun ǎ , loɔ , ye nɔ zán taglomɛ yetɔn ."
tutoblonunu jehovah tɔn ko ɖè azɔwanú dobanunǔ tɔn ɖagbe gègě tɔ́n bo na dó d’alɔ mǐ .
azɔwanú enɛ lɛ sixu zɔ́n bɔ mǐ na “ mɔ ” gbɛɖotɔ́ mǐtɔn gbɔn nukún nùɖiɖi tɔn mǐtɔn lɛ gblamɛ .
"( ebl . 11 : 27 ) video les merveilles de la création révèlent la gloire de dieu , alɔnuwema la vie a - t - elle été créée ? kpo alɔnuwema cinq questions à se poser sur l’origine de la vie kpo , kpodo wema y a - t - il un créateur qui se soucie de vous ? kpan ɖò azɔwanú enɛ lɛ mɛ ."
mǐ nɔ lɛ́vɔ mɔ nùɖuɖu ɖagbeɖagbe e jí mǐ na lin nǔ kpɔ́n dó lɛ é ɖò xójlawema mǐtɔn lɛ mɛ .
"hwɛhwɛ ɔ , è nɔ kàn nǔ byɔ nùnywɛ xwitixwitizɔ́watɔ́ lɛ kpo mɛ ɖevo lɛ kpo bɔ ye nɔ tinmɛ nǔ e wu ye ɖi nǔ nú mawu dìn é ɖò réveillez - vous ! lɛ mɛ ."
xota ɖebɔdoɖewu e nɔ nyí hasard ou conception ? lɛ é ko tɛɖɛ̌ tuto jiwǔ e mǐ nɔ mɔ ɖò wɛkɛ ɔ mɛ lɛ é sín kpɔ́ndéwú gègě jí .
nùnywɛ xwitixwitizɔ́watɔ́ lɛ nɔ tɛnkpɔn hwɛhwɛ bo na xwedó tuto jiwǔ enɛ lɛ sín xlɛ̌ .
lè tɛ lɛ mɔ̌ mǐ ka sixu mɔ ɖò azɔwanú e mǐ ɖó lɛ é zinzan mɛ ? lè tɛ lɛ hwɛ ka ko mɔ ɖ’emɛ ?
6 nɔví sunnu xwè 19 mɛví ɖé ɖò états - unis bo ɖɔ dó alɔnuwema wè e xó mǐ ɖɔ wá yì dìn é wu ɖɔ : “ ye xɔ akwɛ nú mì tawun .
azɔn mɔkpan wɛ un ko kplɔ́n alɔnuwema enɛ lɛ . ”
nɔví nyɔnu ɖé ɖò france bo wlan ɖɔ : “ xota ‘ hasard ou conception ? ’ tɔn lɛ nɔ jiwǔ nú mì tawun !
nyɔnuví ɖé ɖó xwè 15 ɖò afrique du sud bɔ mɛjitɔ́ tɔn lɛ ɖɔ : “ nǔ nukɔntɔn e vǐ mǐtɔn nɔ yawu xà ɖò réveillez - vous ! lɛ mɛ é wɛ nyí xota ‘ nùkanbyɔmɛ ’ tɔn lɛ . ”
hwɛ ka ló ?
a ka nɔ ɖu lè ɖò azɔwanú enɛ lɛ mɛ bǐ mlɛ́mlɛ́ à ?
ye sixu d’alɔ nùɖiɖi towe b’ɛ na cí atín e dó ɖɔ dò ganji lɛ é ɖɔhun .
"mɔ̌ mɛ ɔ , nùɖiɖi towe na d’alɔ we bɔ a na gbí dɔn ɖò adingban - núkplɔnmɛ e sixu cí jɔhɔn ɖaxó ɖɔhun lɛ é nukɔn . — jel . 17 : 5 - 8 ."
7 é ka nyla ɖɔ è ni kàn nǔ e sɔgbe lɛ é byɔ dó biblu wu wɛ à ?
gbeɖé !
jehovah jló ɖɔ a ni zán “ hlɔnhlɔn nǔlinkpɔ́n tɔn towe ” bo na dó yí nugbǒ ɔ dó ayi towe mɛ .
é ba ɖɔ a ni ɖi nǔ kpowun ɖó mɛ ɖevo lɛ wà mɔ̌ wutu ǎ .
"enɛ wu ɔ , zǎn nǔwukpikpé nǔlinkpɔn tɔn towe bo na dó tuùn nǔ e sɔgbe é ."
nùtuùntuùn enɛ sixu wá huzu dodonú e jinjɔn ayǐ ganji é ɖé nú we bɔ a na ɖó nùɖiɖi jɔ nùɖiɖi .
lee a sixu tuùn nǔ ɖò alɔkpa enɛ mɛ gbɔn é ɖokpo wɛ nyí gbɔn tuto nùkplɔnkplɔn tɔn alɔkpa e a nɔ xwedó lɛ é gblamɛ .
"8 , 9 . ( a ) tuto nùkplɔnkplɔn tɔn tɛ lɛ sín vivǐ mɛɖé lɛ ka sixu ɖu ? ( b ) nɛ̌ mɛɖé lɛ ka ko mɔ lè ɖò tamɛ linlin dó nǔ e ye kplɔ́n lɛ é jí mɛ gbɔn ?"
"8 mɛɖé lɛ ko ɖó tuto nùkplɔnkplɔn tɔn ɖé lɛ , bo nɔ kplɔ́n nǔɖɔɖ’ayǐ biblu tɔn lɛ alǒ lee biblu ɔ sɔgbe ɖò hwenuxó , nùnywɛ dokunkun tɔn , kpo nùnywɛ xwitixwiti kpo linu gbɔn é ."
nǔɖɔɖ’ayǐ e sɔ́ akpàkpà mɛ bɔ è sixu ba dò na é ɖokpo wɛ nyí bǐbɛ̌mɛ 3 : 15 .
"wemafɔ enɛ xwlé xota taji biblu tɔn ɔ mɛ , é wɛ nyí , ɖiɖexlɛ́ ɖɔ mawu wɛ nyí nǔbǐwukpétɔ́ kpo biblo bonu nyikɔ tɔn ni nyí nǔ mímɛ́ kpo gbɔn axɔsuɖuto ɔ gblamɛ ."
"wemafɔ ɖokpo enɛ ɔ zán xógbe nùjlɛdonǔwu tɔn ɖé lɛ , bo tinmɛ lee jehovah na ɖeɖɛ wuvɛ̌ e mɔ wɛ gbɛtɔ́ lɛ ɖè sín edɛni mɛ é gbɔn é ."
nɛ̌ a ka sixu kplɔ́n bǐbɛ̌mɛ 3 : 15 gbɔn ?
wlɛnwín ɖokpo wɛ nyí ɖɔ a ni bló hwenu e nǔ lɛ jɛ dó é sín ɖiɖe ɖè .
"a sixu slɛ́ wemafɔ taji ɖé lɛ d’emɛ , bɔ ye na xlɛ́ lee mawu tá weziza dó mɛ ɖěɖee xó ɖɔ wɛ è ɖè é kpo tuto e xó ɖɔ wɛ è ɖè é kpo jí kpɛɖé kpɛɖé , b’ɛ nyí kúnnuɖenú ɖɔ nǔɖɔɖ’ayǐ ɔ na jɛnu gbɔn é ."
"enyi a mɔ lee wemafɔ lɛ xò nǔ dó akpà ɖokpo ɔ mɛ ganji gbɔn é ɔ , a na ɖó ganjɛwu ɖɔ gbigbɔ mímɛ́ wɛ xlɛ́ ali gbeyiɖɔ e xó biblu ɖɔ lɛ é kpo biblu wlantɔ́ lɛ kpo . — 2 pi . 1 : 21 ."
9 nɔví sunnu ɖé ɖò allemagne bo wlan ɖɔ : “ axɔsuɖuto ɔ sín xota kpé biblu ɔ bǐ mɛ kàn e siká bló é ɖé ɖɔhun .
sunnu 40 wɛ wlan biblu ɔ có nǔ ka nyí mɔ̌ .
"xota e è kplɔ́n ɖò kplé jí ɖò atɔxwɛ 15 décembre 2013 tɔn mɛ , b’ɛ ɖɔ xó dó tinmɛ dindinwayixwe tɔn jí é dó wusyɛn lanmɛ nú nɔví nyɔnu australie - nu ɖé tawun ."
xwè enɛ ɔ cá kàn tawun xá bǐbɛ̌mɛ 3 : 15 kpo wìwá mɛsiya ɔ tɔn kpo .
é ɖɔ : “ nùkplɔnkplɔn enɛ hun nukún ce lɛ bɔ un mɔ lee jehovah nyɔ́ sɔ́ é .
é jiwǔ nú mì tawun ɖɔ mɛɖé bló tuto enɛ nú izlayɛli - ví lɛ bɔ é na wá jɛ dó jezu wu .
aniwu nǔ ka cí mɔ̌ nú nɔví nyɔnu enɛ ?
"nǔ e é xà é ɔ , é lin tamɛ kpɔ́n ganji d’eji bo “ mɔ nǔ jɛ mɛ ” wɛ zɔ́n ."
enɛ d’alɔ ɛ b’ɛ hɛn nùɖiɖi tɔn lidǒ bo sɛkpɔ jehovah . — mat . 13 : 23 .
nɛ̌ nugbǒɖiɖɔ biblu wlantɔ́ lɛ tɔn ka hɛn nùɖiɖi mǐtɔn lidǒ dó nǔ e ye wlan lɛ é wu gbɔn ?
10 nǔ ɖevo e nɔ hɛn nùɖiɖi mɛtɔn lidǒ é wɛ nyí akɔnkpinkpan mɛ e wlan biblu ɔ lɛ é tɔn kpo lee ye ɖɔ nugbǒ gbɔn é kpo .
wema wlantɔ́ hwexónu tɔn gègě wɛ ɖɔ bɔnyiji nú axɔsu yetɔn lɛ bo kpa susu nú acɛkpikpa yetɔn lɛ .
"amɔ̌ , gbeyiɖɔ jehovah tɔn lɛ ɖɔ nugbǒ hwebǐnu ."
"ye ɖò gbesisɔmɛ bo ɖɔ nùwanyido mɛ yetɔn lɛ tɔn , bo tlɛ lɛ́ ɖɔ axɔsu yetɔn lɛ tɔn lɛ ."
"( 2 tan 16 : 9 , 10 ; 24 : 18 - 22 ) ye tlɛ lɛ́ ɖɔ nùwanyido yeɖesunɔ tɔn lɛ kpo mawu sɛntɔ́ ɖevo lɛ tɔn kpo vaàn ."
( 2 sam . 12 : 1 - 14 ; mak . 14 : 50 ) nɔví dɔnkpɛvu ɖé ɖò grande - bretagne bo ɖɔ : “ nugbǒɖiɖɔ mɔhun hán ɖesu .
nɛ̌ mɛ winnyawinnya lɛ ka sixu bló gbɔn bɔ nugbodòdó biblu tɔn lɛ na xɔ akwɛ ɖò nukún yetɔn mɛ d’eji ?
"11 ðó nugbodòdó e nɔ xlɛ́ ali mɛ lɛ é ɖò biblu ɔ mɛ wutu ɔ , mɛ gègě ko kudeji ɖɔ mawu gɔ́n wɛ é gosin ."
"( xà ðɛhan 19 : 8 - 12 . ) nɔví nyɔnu ɖyɔvǐ ɖé ɖò japon bo wlan ɖɔ : “ hwenu e mɛ ce lɛ zán nùkplɔnmɛ biblu tɔn lɛ é ɔ , mǐ ɖó awǎjijɛ tawun ."
"nugbodòdó biblu tɔn lɛ zinzan nɔ cyɔn alɔ mǐ jí bɔ mǐ nɔ ɖ’alɔ ɖò sinsɛn nùvú mɛ ǎ , bɔ xɛxó e ko sɔ́ mɛ gègě dó ɖó kannumɔ lɛ é nɔ lɛ́ kpé mǐ wu ǎ . ( ðɛh ."
115 : 3 - 8 ) tamɛ - núkplɔnmɛ e ɖɔ ɖɔ mawu ɖě kún tíìn ó é ka nɔ wà nǔ dó gbɛtɔ́ lɛ wu à ?
"nùkplɔnmɛ mɔhun lɛ , ɖi nǔ lɛ jɔ nú yeɖée , nɔ ba na sɔ́ ayihɔngbɛ ɔ dó ɖó nǔmɛsɛn alɔkpa ɖé na , bo nɔ kpa susu e nyí jehovah tɔn lɛ é n’i ."
mɛ e nɔ ɖɔ mawu ɖě kún tíìn ó lɛ é nɔ ɖɔ ɖɔ mǐɖesunɔ sín alɔ mɛ wɛ nǔ e mǐ na nyí sɔ é ɖè .
"é ɖò mɔ̌ có , ye nɔ na nukúnɖiɖo ɖejid’ewu ɖě mɛ ɖɔ sɔgudo ɖagbe ɖé na tíìn ǎ . — ðɛh . 146 : 3 , 4 ."
lee è sixu sɔ́ xó jlɛ́ dó xó wu xá mɛ ðevo lɛ gbɔn é
"ali ɖagbe tɛ nu mɔ̌ è ka sixu ɖɔ xó xá azɔ̌mɛvigbɛ́ mɛtɔn , mɛ̌sigbɛ́ mɛtɔn , alǒ mɛ ɖevo lɛ dó nùɖíɖó alǒ biblu jí ɖè ?"
12 nɛ̌ a ka sixu sɔ́ xó jlɛ́ dó xó wu xá mɛ ɖevo lɛ hwenu e a ɖò xó ɖɔ nú ye wɛ dó nùɖíɖó lɛ kpo biblu kpo jí wɛ é b’ɛ na kpa we gbɔn ?
"jɛ nukɔn hwɛ̌ ɔ , ma yawu ɖɔ ɖɔ emi tuùn nǔ e mɛ ɖevo lɛ ɖi nǔ na é ó ."
"mɛɖé lɛ nɔ ɖɔ ɖɔ emi ɖi nǔ ɖɔ nǔ lɛ jɔ nú yeɖée , amɔ̌ , ye nɔ lɛ́ ɖi nǔ ɖɔ mawu tíìn ."
ye nɔ lin ɖɔ mawu bló bɔ nǔ lɛ jɔ nú yeɖée bo huzu nǔɖògbɛ tɛnmɛ tɛnmɛ lɛ .
"mɛ ɖevo lɛ nɔ ɖɔ ɖɔ emi ɖi nǔ ɖɔ nǔ lɛ jɔ nú yeɖée , ɖó ye nɔ ɖɔ ɖɔ enyi nǔ ma nyí mɔ̌ ǎ ɔ , è kún na nɔ kplɔ́n mɛ ɖò wemaxɔmɛ ó ."
"enɛ wu ɔ , hwenu e a ɖò xó ɖɔ xá mɛɖé wɛ dó fí e gbɛ̀ jɔ sín é wu é ɔ , é na nyɔ́ ɖɔ a ni kàn nùɖé lɛ byɔ ɛ hwɛ̌ ."
mɔ dò nú nǔ e mɛ enɛ ɖi nǔ na é .
"enyi a nyɔ́ xomɛ bo lɛ́ ɖótó è ɔ , é sixu sè xó towe . — ti . 3 : 2 ."
"13 enyi é cí ɖɔ mɛɖé ɖò nǔɖɔ ba we wɛ ɖó a ɖi nǔ ɖɔ gbɛɖotɔ́ ɖé tíìn wutu ɔ , a sixu kanbyɔ ɛ kpo sísí kpo ɖɔ éyɛ ni tinmɛ lee gbɛɖotɔ́ ɖé mɛvo ɔ gbɛ̀ sixu bɛ́ gbɔn é ."
"cobonu nǔɖògbɛ nukɔntɔn ɔ na lɛ́ na ɖevo ɔ , é ɖó na kpéwú bo bló éɖesunɔ ɖɔhunkɔ ɖevo lɛ ."
"mɛ̌si e nɔ kplɔ́n chimie mɛ é ɖé ɖɔ ɖɔ nǔ elɔ lɛ ɖò nǔ e sín hudo nǔɖògbɛ enɛ na ɖó lɛ é mɛ : ( 1 ) nǔ anyǔ ɖɔhun ɖé bo na cyɔn alɔ jǐ tɔn , ( 2 ) nǔwukpikpé bo na mɔ hlɔnhlɔn lobo na lɛ́ zán , ( 3 ) nǔ e na zɔ́n b’ɛ na ɖ’acɛ dó ninɔmɛ éɖesunɔ tɔn kpo lee é na sù gbɔn é kpo jí é , ( 4 ) nǔwukpikpé bo na vɔ́ nǔ enɛ ɖevo lɛ bló ."
"enyi a mɔ ɖɔ emi kún sɔnǔ ɖ’ayǐ ganji bo na ɖɔ xó dó nǔ lɛ jɔ nú yeɖée alǒ gbɛɖotɔ́ ɖé tíìn jí ó ɔ , etɛ a ka sixu wà ?"
"14 enyi a mɔ ɖɔ emi kún sɔnǔ jɛ nukɔn ó bɔ xóɖiɖɔ dó nǔ lɛ jɔ nú yeɖée alǒ gbɛɖotɔ́ ɖé tíìn jí ka ba we ɔ , a sixu zán xójlɛdoxówu e bɔkun bɔ pɔlu zán é ."
( ebl . 3 : 4 ) xójlɛdoxówu mɔhun sɔgbe tawun bo nɔ lɛ́ w’azɔ̌ ɖesu !
"nugbǒ ɔ , taglomɛ e bí ganji é ɖé jɛn na tò nǔ e gɛ́dɛ́ é ɖé ."
a sixu lɛ́ zán wema e sɔgbe xá xó ɔ é ɖé .
nɔví nyɔnu ɖé ɖɔ xó dó alɔnuwema wè e xó mǐ ɖɔ wá yì é jí xá dɔnkpɛvu ɖé ; dɔnkpɛvu ɔ ɖɔ ɖɔ emi kún ɖi nǔ ɖɔ mawu ɖě tíìn ó bɔ emi lɛ́ yí gbè ɖɔ nǔ lɛ jɔ nú yeɖée .
"aklunɔzán gblamɛ ɖokpo mɔ̌ gudo ɔ , dɔnkpɛvu ɔ ɖɔ : “ dìn ɔ , un ɖi nǔ ɖɔ mawu tíìn . ”"
"é jɛ biblu kplɔ́n jí , bo wá huzu ɖokpo ɖò nɔví sunnu mǐtɔn lɛ mɛ ."
etɛ mǐ ka ɖó na wà hwɛ̌ cobo tinmɛ nú mɛɖé ɖɔ biblu ɔ gosin mawu gɔ́n ?
"15 a sixu lɛ́ zán wlɛnwín ɖokpo ɔ lɛ , hwenu e a ɖò xó ɖɔ xá mɛ e nɔ xò nǔ kpɔ́n dó biblu wu é ɖé wɛ é ."
mɔ dò nú nǔ e é ɖi nǔ na lɛ é kpo xota e sixu jɛji n’i lɛ é kpo hwɛ̌ .
"( nùx . 18 : 13 ) enyi é yí wǎn nú nùnywɛ xwitixwiti sín nǔ lɛ ɔ , é sixu sè xó towe hwenu e a na ɖɔ nǔ ɖěɖee ɖexlɛ́ ɖɔ biblu ɔ sɔgbe ɖò nùnywɛ xwitixwiti linu lɛ é ."
kpɔ́ndéwú ɖěɖee xlɛ́ ɖɔ nǔɖɔɖ’ayǐ e sɔgbe lɛ é kpo tan e sɔgbe lɛ é kpo wɛ ɖò biblu mɛ lɛ é sixu jɛji nú mɛ ɖevo lɛ .
"alǒ a sixu ɖɔ xó dó nugbodòdó biblu tɔn ɖěɖee nɔ xlɛ́ ali mɛ lɛ é jí , ɖi ɖěɖee ɖò mawuxó e jezu ɖɔ ɖò só jí é mɛ lɛ é ."
16 flín ɖɔ nǔ e gbé nya wɛ a ɖè é wɛ nyí ɖɔ xó towe ni byɔ ayi mɛ lɛ tɔn mɛ bonu ye ni yí ; mǐ tɔ́n nǔ dɔn xá ye gbé ǎ .
"enɛ wu ɔ , nɔ tɛ́tó ganji ."
"nɔ kàn nùjɔnǔ lɛ byɔ , bo nɔ ɖɔ xó kpo gbè fífá kpo , kpodo sísí kpan , ɖò taji ɔ , hwenu e a ɖò xó ɖɔ nú mɛxomɔ lɛ wɛ é ."
"nú a wà mɔ̌ ɔ , ye na ɖibla ba bo na ɖó sísí nú linlin towe lɛ ."
ye na lɛ́vɔ mɔ ɖɔ a lin tamɛ kpɔ́n ganji dó nǔ e a ɖi nǔ na lɛ é jí .
26 : 4 .
sɔ́ nugbǒ ɔ dó ðó towe
"17 , 18 . ( a ) etɛ ka sixu d’alɔ we bɔ a na sɔ́ nugbǒ ɔ dó ɖó towe ? ( b ) nùkanbyɔ tɛ jí xota e bɔ d’ewu é ka na ɖɔ xó dó ?"
17 nùkplɔnmɛ taji biblu tɔn lɛ kɛɖɛ tuùntuùn nɔ zɔ́n bonu nùɖiɖi mɛtɔn nɔ lidǒ ǎ .
"enɛ wu ɔ , nɔ kije va mɛ nú xó mawu tɔn ɔ ganji , cí nǔ ɖɔ a ɖò dɔkun e hwla é ɖé ba wɛ ɖɔhun ."
"( nùx . 2 : 3 - 6 ) nɔ zán azɔwanú ɖevo e sixu ɖè ɖò gbè towe mɛ lɛ é , ɖi watchtower library dvd jí tɔn , wemaxɛxwetɛn ɛntɛnɛti jí tɔn watchtower tɔn , gɔ́ nú index des publications watch tower alǒ anademẹwe dodinnanu tọn na kunnudetọ jehovah tọn lẹ ."
"gɔ́ na ɔ , blǒ tuto bo na xà biblu ɔ blebu ."
a sixu sɔ́ sun 12 ɖó te bo tɛnkpɔn bo wà mɔ̌ .
nǔ e nɔ hɛn nùɖiɖi mǐtɔn lidǒ sɔ xó mawu tɔn xixa lɛ é sukpɔ́ ǎ .
"nukúnkpénuwutɔ́ lɛdo tɔn ɖé lin tamɛ kpɔ́n dó hwenu e é ɖò dɔnkpɛvu mɛ é jí , bo ɖɔ : “ biblu ɔ xixa hwebǐnu ɖò nǔ ɖěɖee d’alɔ mì bɔ un mɔ ɖɔ xó mawu tɔn wɛ é nyí é mɛ ."
tan biblu tɔn e un kplɔ́n sín hwenu e un ɖò vǔ tawun lɛ é wá nyì nùjɔnǔ ɖò nukún ce mɛ .
nǔ taji e d’alɔ mì bɔ un dó sixu yì nukɔn ɖò gbigbɔ lixo lɛ é ɖokpo nɛ . ”
"18 mɛjitɔ́ lɛ emi , nukɔnyiyi vǐ mitɔn lɛ tɔn ɖò gbigbɔ lixo na sín mi wu tawun ."
nɛ̌ mi ka sixu d’alɔ ye bɔ ye na hɛn nùɖiɖi yetɔn lidǒ gbɔn ?
xota e bɔ d’ewu é na tinmɛ .
"mɛjitɔ́ lɛ emi , mi d’alɔ vǐ mitɔn lɛ bonu nùɖiɖi yetɔn ni lidǒ"
“ dɔnkpɛvu kpo ɖyɔvǐ kpo . . .
mi bǐ mi kpa susu nú mawu mavɔmavɔ . ” — ðɛh .
"148 : 12 , 13 ."
"han lɛ : 88 , 115"
nɛ̌ a ka sixu zán nùjlɛdonǔwu lɛ ganji ɖò mɛkplɔnkplɔn mɛ gbɔn ?
"etɛwu a ka ɖó na nɔ gbeji , ɖó suúlu , bo nɔ lɛ́ xoɖɛ ?"
"1 , 2 . ( a ) wuvɛ̌ tɛ mɛjitɔ́ lɛ ka nɔ mɔ ? nɛ̌ ye ka sixu ɖí xwi xá wuvɛ̌ enɛ gbɔn ? ( b ) nǔ ɛnɛ tɛ lɛ jí mǐ ka na ɖɔ xó dó dìn ?"
"“ mǐ ði nǔ nú jehovah , amɔ̌ enɛ wɛ na zɔ́n bɔ vǐ mǐtɔn lɛ na ɖi nǔ n’i dandan ǎ , ” wɛ asú kpo asì kpo e nɔ nɔ france é ɖé ɖɔ ."
ye tinmɛ ɖɔ : “ nùɖiɖi nyí nùɖé bɔ è nɔ ɖu gǔ tɔn ǎ .
a ɖó na zán azɔwanú ɖebǔ e a ɖó é .
"a sixu mɔ ɖɔ emi ko fó kpo nùkanbyɔ vǐ towe tɔn ɖé kpo , amɔ̌ , a na wá mɔ ɖɔ é na lɛ́ vɔ́ nǔ ɖokpo ɔ kanbyɔ hweɖevonu !"
xósin e na jɛmɛ nú ayixa nǔ dó biba tɔn vǐ towe tɔn ɖò égbé é sixu nɔ ma jɛmɛ n’i ɖò sɔ .
é sixu byɔ ɖɔ a ni vɔ́ xota ɖé lɛ jí gbɔn hwɛhwɛ . ”
"2 enyi mɛjitɔ́ ɖé wɛ nú we ɔ , é ka nɔ cí nú we hweɖelɛnu ɖɔ a kún kpéwú bo na kplɔ́n vǐ towe lɛ bonu ye na huzu nùɖitɔ́ lɛ ó wɛ à ?"
"nugbǒ ɔ , enyi nùnywɛ mǐtɔn wɛ mǐ na zán ɔ , mǐ ɖě na kpé azɔ̌ enɛ wu ǎ !"
"( jel . 10 : 23 ) amɔ̌ enyi mǐ ba alixlɛ́mɛ mawu tɔn ɔ , é na kpa mǐ ."
mi nú mǐ ni gbéjé nǔ e sixu d’alɔ we bɔ a na d’alɔ vǐ towe lɛ bɔ ye na ɖó nùɖiɖi é ɛnɛ kpɔ́n : ( 1 ) tɛnkpɔn bo tuùn ye ganji .
( 2 ) kplɔ́n nǔ ye kpo ayi towe bǐ kpo .
( 3 ) zǎn nùjlɛdonǔwu ɖagbe lɛ .
( 4 ) ðǒ suúlu bo nɔ xoɖɛ .
tuùn vǐ towe lɛ ganji
3 nǔ e ahwanvu jezu tɔn lɛ ɖi nǔ na lɛ é kinkanbyɔ ye nɔ dó xɛsi n’i ǎ .
( mat . 16 : 13 - 15 ) xwedó kpɔ́ndéwú tɔn .
"é na nyɔ́ tawun ɖɔ ɖò hwenu e mi ɖò vivo mɛ é ɔ , a ni byɔ vǐ towe lɛ ɖɔ ye ni ɖɔ lee nǔ nɔ cí nú ye é ."
nǔxokpɔ́n ɖebǔ e ye sixu ɖó é ɖò xóɖɔɖókpɔ́ enɛ mɛ .
nɔví sunnu xwè 15 mɛví ɖé ɖò australie wlan ɖɔ : “ papa nɔ ɖɔ xó xá mì hwɛhwɛ dó nǔ e un ɖi nǔ na é wu bo nɔ d’alɔ mì bɔ un nɔ ɖɔ xó .
‘ etɛwu a ka ɖi nǔ na ? ’
"é ba ɖɔ ma na xósin ɔ ɖò xógbe nyì ɖesunɔ tɔn mɛ , bonu é ma nyí nǔ e éyɛ alǒ mamáa ɖɔ lɛ é wɛ na vɔ́ wlí ɖɔ kpowun ó ."
etɛwu é ka ɖò taji ɖɔ è ni sɔ́ nùkanbyɔ vǐ ɖé tɔn sɔ́ ylɔ ɖɔ nùjɔnǔ ?
sɔ xó jlɛ́ dó xó wu xá ɛ kpo sɔxwixwe kpo .
vǐtɔ́ ɖé ɖɔ : “ ma dovɛ̌ nú nùkanbyɔ vǐ towe tɔn lɛ ó .
"ma ɖɔ ye kún nyí nùjɔnǔ ó bo xò ye nyì kɛ́n ó , ma lɛ́ hɔn nú xó ɖé ɖó ɖiɖɔ tɔn na vɛwǔ nú we kpowun wutu ó . ”"
"nugbǒ ɔ , enyi a nɔ mɔ ɖɔ nǔ e vǐ towe kanbyɔ dó nùjɔnǔ mɛ lɛ é xlɛ́ ɖɔ é nɔ ɖ’ayi te bo lɛ́ ba na mɔ nukúnnú jɛ nǔ mɛ ɔ , é na d’alɔ we ."
"hwenu e jezu tlɛ ɖó xwè 12 é ɔ , é kàn nùjɔnǔ lɛ byɔ ."
( xà luki 2 : 46 . )
"dɔnkpɛvu ɖé ɖó xwè 15 bo nɔ nɔ danemark bo ɖɔ : “ hwenu e un ɖɔ nú mɛjitɔ́ ce lɛ ɖɔ un kún kanɖeji ɖɔ mǐ ɖò sinsɛn nugbǒ ɔ mɛ ó é ɔ , ado sixu ko hu ye dó wutu ce có , ye wà adǎn ǎ ."
"5 tɛnkpɔn bo tuùn vǐ towe lɛ ganji : linlin yetɔn lɛ , lee nǔ nɔ cí nú ye é , kpo nǔ e nɔ ɖu ayi mɛ nú ye lɛ é kpo ."
"ma ɖɔ gbeɖé ɖɔ ye ɖó nùɖiɖi , ɖó ye nɔ wá kplé klisanwun tɔn lɛ bo nɔ ɖ’alɔ ɖò sinsɛnzɔ́ ɔ mɛ xá we kpowun wutu ó ."
nɔ ɖɔ xó dó nǔ gbigbɔ tɔn lɛ jí xá ye hwenu e mi nɔ ɖò nǔwaɖókpɔ́ wɛ ayihɔngbe ayihɔngbe é .
nɔ xoɖɛ kpo vǐ towe lɛ kpo bo nɔ lɛ́ xò dó ta yetɔn mɛ .
"tɛnkpɔn bo ɖ’ayi mɛtɛnkpɔn ɖebǔ e nùɖiɖi yetɔn na mɔ é wu , bo d’alɔ ye bonu ye ni ɖí xwi xá ."
kplɔ́n nǔ mɛ kpo ayi towe bǐ kpo
"enyi mɛjitɔ́ lɛ dó nugbǒ biblu tɔn dó ayi yeɖesu tɔn mɛ ɔ , nɛ̌ é ka na d’alɔ ye bɔ ye na kplɔ́n nǔ mɛ ganji gbɔn ?"
"6 nùkplɔnmɛ jezu tɔn lɛ nɔ byɔ ayi mɛ lɛ tɔn mɛ , ɖó é yí wǎn nú jehovah , xó mawu tɔn , kpo gbɛtɔ́ lɛ kpo wutu ."
( luk . 24 : 32 ; jaan 7 : 46 ) wanyiyi mɔhun na d’alɔ mɛjitɔ́ lɛ bɔ nǔ e kplɔ́n vǐ yetɔn lɛ wɛ ye ɖè é na byɔ ayi mɛ nú ye .
( xà sɛ́nflínmɛ 6 : 5 - 8 ; luki 6 : 45 . )
"enɛ wu ɔ , mɛjitɔ́ lɛ emi , mi nɔ kplɔ́n biblu ɔ kpo wema nùkplɔnkplɔn tɔn mǐtɔn lɛ kpo ganji ."
mi nɔ yí wǎn nú nùɖíɖó lɛ kpo xota e ɖò wema mǐtɔn lɛ mɛ bo ɖɔ xó dó ye wu lɛ é kpo .
"( mat . 6 : 26 , 28 ) mɔ̌ wiwa na zɔ́n bɔ nùtuùntuùn mitɔn na gbló ada d’eji , bɔ nǔwiwa jehovah tɔn lɛ na sù nukún mitɔn mɛ d’eji , lobɔ mi na kpéwú bo na kplɔ́n nǔ vǐ mitɔn lɛ ganji . — luk . 6 : 40 ."
"enyi nugbǒ biblu tɔn gɔ́ mɛjitɔ́ ɖé sín ayi mɛ ɔ , lè tɛ é ka na hɛn wá ?"
"7 enyi nugbǒ biblu tɔn gɔ́ ayi towe mɛ ɔ , a na jló na ɖɔ xó d’eji xá xwédo towe ."
"hwenu e mi ɖò nǔ sɔ́ nú kplé klisanwun tɔn lɛ wɛ é alǒ sinsɛn - biblo xwédo tɔn sín hwenu kɛɖɛ wɛ a na nɔ wà mɔ̌ ǎ , loɔ , nɔ wà mɔ̌ hweɖebǔnu ."
asú kpo asì kpo ɖé ɖò états - unis bo nɔ lin tamɛ dó jehovah jí hwenu e xwédo ɔ ɖò vivǐ wɛkɛ ɔ sín nùɖé tɔn ɖu wɛ alǒ ɖò nùɖé ɖu ɖó kpɔ́ wɛ é .
mɛjitɔ́ lɛ ɖɔ : “ mǐ nɔ flín wanyiyi e jehovah ɖexlɛ́ ɖò nǔ e é sɔnǔ na nú mǐ lɛ é bǐ mɛ é kpo lee é lin tamɛ kpɔ́n ganji jɛ nukɔn cobo bló nǔ enɛ lɛ gbɔn é kpo vǐ mǐtɔn lɛ . ”
"hwenu e asú kpo asì kpo e nɔ nɔ afrique du sud é ɖé nɔ ɖò azɔ̌ wà wɛ ɖò jikpá yetɔn mɛ xá vǐ nyɔnu yetɔn wè lɛ é ɔ , ye nɔ sɔ́ ayi vǐ lɛ tɔn ɖó lee kun tíntɔ́n nǔkún lɛ tɔn kpo susu yetɔn kpo nɔ jiwǔ gbɔn é jí ."
mɛjitɔ́ lɛ ɖɔ : “ mǐ nɔ tɛnkpɔn bo nɔ kplɔ́n sísí ɖaxó ɖiɖó nú gbɛ̀ kpo lee é gɛ́dɛ́ gbɔn é kpo vǐ nyɔnu mǐtɔn lɛ . ”
"8 tɔ́ ɖé ɖò australie bɔ hwenu e vǐ sunnu tɔn ɖò xwè wǒ mɔ̌ ɖó wɛ , bɔ ye ɖisa yì kpɔ́n nǔ ɖò fí e è nɔ tɛ́ nǔ xóxó lɛ ɖó é ɖé é ɔ , é gbɔn yɛkan enɛ mɛ bo d’alɔ vǐ tɔn bonu nùɖiɖi e é ɖó ɖɔ mawu tíìn bo lɛ́ nyí gbɛɖotɔ́ ɔ é ni lidǒ ."
tɔ́ ɔ ɖɔ : “ mǐ mɔ bɔ è tɛ́ nùɖíɖó hwexónu tɔn e nɔ nɔ xù mɛ bɔ è nɔ ylɔ ɖɔ ammonite kpo trilobite kpo lɛ é .
"é jiwǔ nú mǐ tawun ɖɔ kanlin enɛ lɛ e ma sɔ́ ɖè ǎ é nyɔ́ ɖɛkpɛ , gɛ́dɛ́ , bo lɛ́ ɖò bǔté , bo ɖibla cí ɖěɖee mǐ sixu mɔ égbé lɛ é ɖɔhun ."
zǎn nùjlɛdonǔwu ðagbe lɛ
etɛwu nùjlɛdonǔwu lɛ zinzan ka ɖó lè ? nɛ̌ nɔ ɖé ka ɖè enɛ xlɛ́ gbɔn ?
"9 jezu nɔ zán nùjlɛdonǔwu e nɔ zɔ́n nǔlinkpɔ́n mɛ , nɔ byɔ ayi mɛ , bo nɔ d’alɔ mɛ bɔ è nɔ flín nǔ lɛ é hwɛhwɛ ."
"( mat . 13 : 34 , 35 ) yɔkpɔvu lɛ nɔ ba na lin nǔ kpɔ́n tawun ."
"enɛ wu ɔ , mɛjitɔ́ lɛ emi , mi nɔ vo bo nɔ zán nùjlɛdonǔwu lɛ ɖò mɛkplɔnkplɔn mitɔn mɛ ."
nɔ ɖé ɖò japon bo wà mɔ̌ .
"hwenu e vǐ tɔn sunnu wè lɛ ɖò xwè tantɔn kpo wǒ kpo ɖó wɛ é ɔ , é kplɔ́n nǔ ye dó jɔhɔn kpo lee jehovah wlíbò na bo bló gbɔn é kpo wu ."
"bo na dó wà mɔ̌ ɔ , é sɔ́ lɛ́ɛ̀ ( lait ) , súkle , kpo kafée kpo nú ye ."
un tinmɛ nú ye ɖɔ mɔ̌ pɛ́ɛ́ wɛ mawu wlíbò nú jɔhɔn e ɖò wɛkɛ ɔ mɛ é bo bló gbɔn ; é bló ɖó lee é na nɔ bo nyɔ́ nú mǐ é . ”
"nùjlɛdonǔwu enɛ sɔgbe kpo xwè yetɔn kpo , bo zɔ́n bɔ ye ɖó mɔjɛmɛ e xó kpowun ɖiɖɔ nú ye ma na na ye ǎ é ."
é ɖò wɛn ɖɔ ye kún na yawu wɔn nùkplɔnmɛ enɛ ó !
a sixu zán nǔ kpaà lɛ dó hɛn nùɖiɖi vǐ towe lɛ tɔn lidǒ dó mawu kpo nùɖíɖó lɛ kpo wu ( kpɔ́n akpáxwé 10gɔ́ ɔ )
"10 , 11 . ( a ) nùjlɛdonǔwu tɛ a ka sixu zán dó d’alɔ vǐ towe b’ɛ na ɖi nǔ nú mawu ?"
( kpɔ́n fɔtóo e ɖò bǐbɛ̌mɛ é . ) ( b ) nùjlɛdonǔwu tɛ lɛ a ka ko zán b’ɛ w’azɔ̌ ?
10 a tlɛ sixu zán wlɛnwín e è nɔ dó ɖa nùɖé na é dó d’alɔ vǐ towe bonu nùɖiɖi e é ɖó nú mawu é ni lidǒ .
"enyi a ɖa nǔ ɔ gudo hǔn , tinmɛ nǔ e wu wlɛnwín ɔ ɖò taji é ."
"enɛ gudo ɔ , sɔ́ atín sínsɛ́n ɖé nú vǐ towe , vlafo pɔ́mu ɖé , bo kanbyɔ ɛ ɖɔ : “ a ka tuùn ɖɔ wlɛnwín ɖé wɛ è zán bɔ pɔ́mu elɔ dó wá cí lě à ? ”"
"enɛ gudo hǔn , zɛ pɔ́mu ɔ ɖó wè , bo sɔ́ kwín tɔn ɖokpo n’i ."
"a sixu ɖɔ n’i ɖɔ è “ wlan ” wlɛnwín ɔ dó kwín ɔ mɛ , amɔ̌ , gbè e mɛ è wlan dó é gɛ́dɛ́ tawun hú xógbe e è wlan dó wlɛnwín nùɖiɖa tɔn sín wema ɖé mɛ lɛ é ."
"a sixu kanbyɔ ɛ ɖɔ : “ enyi mɛɖé wɛ dó wlɛnwín e è dó ɖa nǔ ɔ na é wá ɔ , mɛ̌ ka nyí dowatɔ́ wlɛnwín gɛ́dɛ́ gɛ́dɛ́ e pɔ́mu ɔ xwedó cobo wá cí mɔ̌ lɛ é tɔn ? ”"
"enyi vǐ ɔ ko nyí mɛxo kpɛɖé ɔ , a sixu tinmɛ n’i ɖɔ wlɛnwín e è zán nú pɔ́mu ɔ , kaka jɛ atín e jí é nyɔ́ ɖè é jí é ɔ , è ko wlan dó wɛn e ɖò adn ɔ mɛ é mɛ ."
11 mɛjitɔ́ gègě nɔ ɖɔ xó ɖó kpɔ́ xá vǐ yetɔn lɛ dó xota “ hasard ou conception ? ” e nɔ tɔ́n ɖebɔdoɖewu ɖò réveillez - vous ! mɛ lɛ é jí .
alǒ ye nɔ zán xota enɛ lɛ dó kplɔ́n nǔ klewun klewun lɛ vǐ yetɔn kpɛví lɛ .
"ði kpɔ́ndéwú ɔ , asú kpo asì kpo e nɔ nɔ danemark é ɖé sɔ́ jɔmɛhun lɛ jlɛ́ dó xɛ lɛ wu ."
ye ɖɔ : “ jɔmɛhun lɛ cí xɛ lɛ ɖɔhun .
"amɔ̌ , jɔmɛhun lɛ ka sixu ɖ’azin bo flé jɔmɛhun kpɛví kpɛví lɛ à ?"
xɛ lɛ ka ɖó hudo fí bunɔ ɖé lɛ tɔn bo na nɔ ɖó jɛ wɛ à ?
"mɛ̌ ka nyɔ̌nùí hugǎn dìn lo ? mɛ e bló jɔmɛhun lɛ é wɛ à , alǒ mɛ e dá xɛ lɛ é ? ”"
"xó mɔhun lɛ ɖiɖɔ , gɔ́ nú nùkanbyɔ ɖagbe lɛ sixu d’alɔ vǐ ɖé b’ɛ na nɔ ‘ lin tamɛ ’ lobo na ɖi nǔ nú mawu . — nùx . 2 : 10 - 12 ."
12 nùjlɛdonǔwu e nɔ w’azɔ̌ lɛ é zinzan sixu lɛ́ hɛn nùɖiɖi vǐ towe tɔn lidǒ ɖɔ biblu ɔ sɔgbe .
"ði kpɔ́ndéwú ɔ , lin tamɛ dó jɔbu 26 : 7 jí ."
( xà . )
nɛ̌ a ka sixu ɖexlɛ́ ɖɔ mawu wɛ sɔ́ wemafɔ enɛ ɔ d’ayi mɛ nú mɛ e wlan é gbɔn ?
a sixu ɖɔ xó dó kúnnuɖenú lɛ wu kpowun .
"amɔ̌ , enyi a ka sɔ́ tamɛ linlin sín akpàkpà dó lanmɛ nú vǐ towe ɔ ka ló ?"
"tinmɛ ɖɔ jɔbu nɔ gbɛ̀ é ɔ , é ko lín tawun cobɔ è wá ɖè macinu e nɔ mɔ nǔ sɛ́dó vovolivwé lɛ é kpo jɔmɛhun e nɔ yì sun mɛ lɛ é kpo tɔ́n ."
"byɔ vǐ ɔ ɖɔ é ni ɖexlɛ́ ɖɔ é na vɛwǔ nú mɛɖé lɛ bɔ ye na ɖi nǔ ɖɔ nǔ e d’agba tawun é ɖé , ɖi ayikúngban ɔ mɔ̌ , kún na nɔ nùɖé jí ó ."
vǐ ɔ sixu zán balɔ́ɔn alǒ awinnya ɖé bo dó ɖexlɛ́ ɖɔ nǔ e ɖó zin é ɖó na nɔ nùɖé jí dandan .
nùkplɔnmɛ mɔhun na zɔ́n bɔ vǐ towe na mɔ ɖɔ jehovah ko zɔ́n bɔ è wlan nugbǒ gègě dó biblu mɛ xóxó cobɔ gbɛtɔ́ lɛ wá ɖè ye xlɛ́ . — nɛɛ . 9 : 6 .
ðè lee nugbodòdó biblu tɔn lɛ xɔ akwɛ sɔ́ é xlɛ́
"13 , 14 ."
nɛ̌ mɛjitɔ́ lɛ ka sixu d’alɔ vǐ yetɔn lɛ bɔ ye na mɔ lee nugbodòdó biblu tɔn lɛ xɔ akwɛ sɔ́ é gbɔn ?
13 é ɖò taji tawun ɖɔ a ni bló bonu vǐ towe lɛ ni mɔ lee nugbodòdó biblu tɔn lɛ xɔ akwɛ sɔ́ é .
( xà ðɛhan 1 : 1 - 3 . )
ali gègě nu wɛ è sixu wà mɔ̌ ɖè .
"a sixu na kpɔ́ndéwú elɔ vǐ towe lɛ : mǐ ni ɖɔ ɖɔ mǐ mɛ bǐ ɖó na yí cí tɔtɛntinto e ɖò gblolo mɛ é ɖé mɛ , bo ka ɖó na cyan mɛɖé lɛ bɔ ye na nɔ dɔ̌n xá mǐ ."
"enɛ gudo ɔ , kanbyɔ ɖɔ : “ enyi mɛ bǐ na nɔ kpɔ́ ɖò fífá mɛ ɔ , jujɔ tɛ lɛ mɛ bǐ ka ɖó na ɖó ? ”"
a sixu lɛ́ ɖɔ xó xá ye dó alixlɛ́mɛ ɖagbeɖagbe e ɖò galatinu lɛ 5 : 19 - 23 mɛ lɛ é jí .
14 nǔ taji wè wɛ nǔ mɔhun wiwa sixu kplɔ́n mɛ .
"nukɔntɔn ɔ , nugbodòdó mawu tɔn lɛ nɔ zɔ́n bɔ fífá jɔ fífá kpo nyanɛnyanɛ kpo nɔ tíìn ."
"wegɔ ɔ , jehovah ɖò mǐ kplɔ́n wɛ dìn bonu mǐ na dó sixu nɔ gbɛ̀ yɔyɔ̌ ɔ mɛ ."
( eza . 54 : 13 ; jaan 17 : 3 ) a sixu ɖè tan ɖé sín wema mǐtɔn lɛ mɛ dó tɛɖɛ̌ nǔ enɛ lɛ jí .
a sixu kpɔ́n xota ɖebɔdoɖewu “ biblu nɔ huzu gbɛzán mɛtɔn ” e nɔ tɔ́n ɖò atɔxwɛ mɛ lɛ é mɛ .
"alǒ enyi mɛɖé ɖò agun mitɔn mɛ bo bló huzuhuzu ɖaxó lɛ bá mɔ tɛn dó nyɔ́ jehovah nukúnmɛ ɔ , a sixu ylɔ ɛ b’ɛ wá kpi tan tɔn nú mi ."
kpɔ́ndéwú mɔhun lɛ nɔ xlɛ́ ɖɔ nugbodòdó biblu tɔn lɛ nɔ w’azɔ̌ tawun ! — ebl . 4 : 12 .
etɛ gbé a ka na nya jɛ nukɔn hwenu e a ɖò vǐ towe lɛ kplɔ́n wɛ é ?
"15 nǔ e ɖɔ wɛ è ɖè é ɖíe : hwenu e a nɔ ɖò nǔ kplɔ́n vǐ towe lɛ wɛ é ɔ , ma nɔ vɔ́ nǔ ɖokpo ɔ lɛ bló tɛgbɛ tɛgbɛ ó ."
tɛnkpɔn bo nɔ zán nǔwukpikpé nǔlinkpɔn tɔn towe .
"sɔ́ tamɛ linlin sín akpàkpà dó lanmɛ nú ye , ka nɔ flín xwè yetɔn cobo nɔ wà mɔ̌ ."
"blǒ bonu nùkplɔnkplɔn ni nɔ víví nú ye , bo nɔ hɛn nùɖiɖi yetɔn lidǒ ."
"nɔ gbeji , ðǒ suúlu , nɔ xoðɛ"
etɛwu suúluɖiɖo ka ɖò taji hwenu e è ɖò nǔ kplɔ́n vǐ lɛ wɛ é ?
jlɛ̌ dó nùɖé wu .
16 è ɖó hudo gbigbɔ mawu tɔn tɔn cobo na ɖó nùɖiɖi e lidǒ é .
"( ga . 5 : 22 , 23 , nwt ) ði atín sínsɛ́n ɖɔhun ɔ , é nɔ byɔ hwenu cobɔ nùɖiɖi na dó sixu lidǒ ."
"enɛ wu ɔ , a ɖó na ɖó suúlu lobo lɛ́ syɛnlǐn ɖò vǐ towe lɛ kplɔnkplɔn mɛ ."
tɔ́ e ɖó vǐ wè bo nɔ nɔ japon é ɖé ɖɔ : “ nyì kpo asì ce kpo nɔ sɔ́ ayi ɖó vǐ mǐtɔn lɛ jí tawun .
cɛju 15 enɛ lɛ vɛwǔ dín nú mǐ kpo ye kpo ǎ . ”
"nukúnkpénuwutɔ́ lɛdo tɔn ɖé wlan ɖɔ : “ hwenu e un nyí dɔnkpɛvu é ɔ , un nɔ kàn nǔ gègě byɔ nyiɖée alǒ nɔ xò nǔ gègě kpɔ́n , un ka ɖɔ gbeɖé bonu mɛɖé sè ǎ ."
enɛ wɛ zɔ́n bɔ é ɖò taji ɖɔ mɛjitɔ́ lɛ ni nɔ ɖò nǔ kplɔ́n vǐ yetɔn lɛ wɛ zɔn mǐ yì . ”
"enyi a na nyí nùkplɔnmɛtɔ́ tewungbeju ɖé ɔ , xó mawu tɔn ɖó na ɖò ayi towe mɛ hwɛ̌ ( kpɔ́n akpáxwé 17gɔ́ ɔ )"
nɛ̌ asú kpo asì kpo ɖé ka sɔ́ kpɔ́ndéwú mɔhun ɖ’ayǐ nú vǐ nyɔnu yetɔn lɛ gbɔn ?
17 nǔ e ɖò taji tawun é wɛ nyí kpɔ́ndéwú nùɖiɖi tɔn hwiɖesunɔ tɔn .
"vǐ towe lɛ na nɔ kpɔ́n nǔ e a nɔ wà lɛ é , bɔ é na wà ɖagbe nú ye jɛn wɛ ."
"enɛ wu ɔ , mɛjitɔ́ lɛ emi , mi kpò ɖò nùɖiɖi miɖesunɔ tɔn hɛn lidǒ wɛ ."
"asú kpo asì kpo ɖé ɖò bermudes bɔ enyi ye ɖò hwenu vɛwǔ lɛ mɛ ɔ , ye nɔ xoɖɛ sɛ́dó jehovah xá vǐ yetɔn lɛ ɖɔ é ni xlɛ́ ali emi , bo nɔ lɛ́ dó wusyɛn lanmɛ nú vǐ lɛ ɖɔ ye ni nɔ xoɖɛ yeɖesunɔ ."
nugbǒ taji tɛ wu mɛjitɔ́ lɛ ka ɖó na mɔ nǔ jɛ ?
"18 é ɖò wɛn ɖɔ , ɖò gudo mɛ ɔ , vǐ lɛ ɖesu wɛ na bló bɔ nùɖiɖi yetɔn na lidǒ ."
"enyi mɛjitɔ́ wɛ nú we ɔ , a sixu dó bo hú sìn na ."
mawu ɖokponɔ géé wɛ ka sixu bló bɔ é na sù .
"( 1 kɔ . 3 : 6 ) enɛ wu ɔ , xoɖɛ bo byɔ ɛ gbigbɔ tɔn , lobo tɛnkpɔn tawun bo kplɔ́n vǐ vívɛ́ná towe lɛ , mɔ̌ mɛ ɔ , a na na nǔ gègě jehovah b’ɛ na kɔn nyɔna d’eji . — efɛ . 6 : 4 ."
“ mawuxó ɔ ɖò gbɛ̀ ”
"etɛ ka nyí “ mawuxó ” e eblée lɛ 4 : 12 ɖɔ ɖɔ é “ ɖò gbɛ̀ , bo ɖó hlɔnhlɔn ” é ?"
"nǔ ɖěɖee lɛlɛ̌ dó wemafɔ ɔ lɛ é xlɛ́ ɖɔ wɛn alǒ linlin mawu tɔn , ee mǐ mɔ ɖò biblu mɛ é xó ɖɔ wɛ mɛsɛ́dó pɔlu ɖè ."
"mǐ nɔ zán eblée lɛ 4 : 12 ɖò wema mǐtɔn lɛ mɛ hwɛhwɛ dó xlɛ́ ɖɔ biblu ɖó hlɔnhlɔn bo nɔ huzu gbɛzán mɛ lɛ tɔn , bɔ é ka sɔgbe tawun ɖɔ è ni ɖɔ mɔ̌ ."
"é ɖò mɔ̌ có , enyi è gbéjé nǔ ɖěɖee lɛlɛ̌ dó eblée lɛ 4 : 12 lɛ é kpɔ́n ɔ , é na d’alɔ mɛ tawun ."
wusyɛn dó lanmɛ nú klisanwun eblée lɛ wɛ pɔlu ɖè ɖɔ ye ni wà nǔ sɔgbe kpo linlin mawu tɔn lɛ kpo .
linlin enɛ lɛ gègě wɛ è wlan dó nùwlanwlan mímɛ́ lɛ mɛ .
pɔlu na kpɔ́ndéwú izlayɛli - ví e è ɖè sín kannumɔgbenu ɖò ejipu lɛ é tɔn .
"ye ɖó nukúnɖiɖo bo na byɔ tò e mɛ “ nyibunɔsin kpo wǐin kpo nɔ sà tɔ̀ ” ɖè ɔ mɛ , bo na mɔ gbɔjɛ jɔ gbɔjɛ . — tín . 3 : 8 ; sɛ́n . 12 : 9 , 10 ."
linlin e mawu ɖó bo ɖexlɛ́ é nɛ .
"amɔ̌ , izlayɛli - ví lɛ wá tlitó bo gɔn nǔ ɖi , bɔ é sín enɛ wu bɔ gègě yetɔn sɔ́ byɔ gbɔjɛ enɛ ɔ mɛ ǎ ."
"( kɛ́n . 14 : 30 ; joz . 14 : 6 - 10 ) é ɖò mɔ̌ có , pɔlu ɖɔ gɔ́ na ɖɔ “ akpá e mawu dó nú mǐ ɖɔ mǐ na byɔ fí e emi na na gbɔjɛ mǐ ɖè ɔ ” kpó ɖò te ."
( ebl . 3 : 16 - 19 ; 4 : 1 ) é ɖò wɛn ɖɔ “ akpá ” enɛ ɔ ɖò linlin mawu tɔn e é ɖexlɛ́ é mɛ .
"lee klisanwun eblée lɛ bló gbɔn é ɔ , mǐ hɛn ɔ , mǐ na xà linlin enɛ ɔ lobo wà nǔ sɔgbe xá ."
pɔlu ɖè xó sín bǐbɛ̌mɛ 2 : 2 kpo ðɛhan 95 : 11 kpo mɛ bo dó ɖexlɛ́ ɖɔ mawuxówema ɔ mɛ wɛ akpá enɛ ɔ gosin .
é ɖó na víví nú mǐ ɖɔ “ akpá e mawu dó nú mǐ ɖɔ mǐ na byɔ fí e emi na na gbɔjɛ mǐ ɖè ɔ lɛ́ kpó ɖò te . ”
"mǐ ɖeji ɖɔ nukúnɖiɖo e biblu na mǐ ɖɔ mǐ na byɔ gbɔjɛ mawu tɔn mɛ é na jɛnu nugbǒ , bɔ mǐ ko ɖè afɔ e mǐ na ɖè bá mɔ tɛn dó byɔ mɛ lɛ é ."
mǐ wà mɔ̌ gbɔn gǎndido bá nyì mɔyizi sɛ́n ɔ alǒ bá wà azɔ̌ ɖevo lɛ dó nyɔ́ jehovah nukúnmɛ gblamɛ ǎ .
"loɔ , gbɔn nùɖiɖi gblamɛ ɔ , mǐ wà nǔ sɔgbe kpo linlin mawu tɔn e é ɖexlɛ́ é kpo bo ka kpó ɖò mɔ̌ wà wɛ ."
"gɔ́ na ɔ , lee mǐ ko mɔ̌ gbɔn ɖò bǐbɛ̌mɛ é ɔ , gbɛtɔ́ livi mɔkpan wɛ jɛ biblu kplɔ́n jí bo jɛ linlin mawu tɔn e é ɖexlɛ́ lɛ é kplɔ́n jí , gbɔn gbɛ̀ ɔ bǐ mɛ ."
"nǔ enɛ sísɛ́ ye mɛ gègě bɔ ye huzu gbɛzán yetɔn , bo ɖó nùɖiɖi , lobo huzu klisanwun e ko bló baptɛm lɛ é ."
"lee ye ɖò huzuhuzu lɛ bló gbɔn wɛ é xlɛ́ céɖécéɖé ɖɔ “ mawuxó ɔ ɖò gbɛ̀ , bo ɖó hlɔnhlɔn . ”"
"linlin mawu tɔn e é ɖexlɛ́ ɖò biblu mɛ é ko huzu gbɛzán mǐtɔn , bo ka na fɔ́n bo ɖò hlɔnhlɔn tɔn zán wɛ ɖò gbɛzán mǐtɔn mɛ ."
3 tan gbɛzán : gǎndido bá zé kpɔ́ndéwú ðagbe lɛ ð’ayǐ
28 novembre 2016 – 4 décembre 2016
8 “ mi flín ðɔ mi ðó na yí ye mɛ e nɔ wá ba jonɔ mi lɛ é ganji ”
5 - 11 décembre 2016
13 kpé nukún dó hwiɖée wu ðò gbigbɔ lixo hwenu e a ðò sinsɛnzɔ́ wà wɛ ðò tò ðevo mɛ é
"ðò xwè e wá yì lɛ é mɛ ɔ , mɛ e gosin akɔ vovo mɛ gbɔn gbɛ̀ ɔ bǐ mɛ lɛ é nɔ wá agun mǐtɔn lɛ mɛ ."
xota nukɔntɔn ɔ d’alɔ mǐ bɔ mǐ na nɔ keya nú ayǐ ɖevo jí nu e nɔ wá kplé lɛ ɖò agun mǐtɔn mɛ lɛ é nugbǒ nugbǒ tɔn .
xota wegɔ ɔ ɖɔ xó dó lee mɛ ɖěɖee ɖò sinsɛnzɔ́ wà wɛ ɖò ayǐ ɖevo jí lɛ é sixu kpé nukún dó yeɖée wu ɖò gbigbɔ lixo gbɔn é jí .
18 a ka nɔ “ hɛn nùnywɛ e nyɔ́ zán é ” à ?
12 - 18 décembre 2016
21 hɛn nùɖiɖi towe lidǒ ðò nǔ e ðó nukún wɛ a ðè ɔ mɛ
19 - 25 décembre 2016
26 ði nǔ nú akpá e jehovah dó lɛ é
xota elɔ lɛ gbéjé akpáxwé wè e nùɖiɖi ɖó bɔ è tinmɛ ɖò eblée lɛ 11 : 1 mɛ é kpɔ́n .
xota wegɔ ɔ xlɛ́ ɖɔ nùɖiɖi kún nyí nukúnnú mimɔ jɛ nyɔna ɖěɖee jehovah zé ɖ’ayǐ nú mǐ lɛ é wu kpowun ó .
31 a ka tuùn à ?
gǎndido bá zé kpɔ́ndéwú ðagbe lɛ ð’ayǐ
mɛ e tɔn wɛ é thomas mclain
“ a tuùn xwè ce à ? ” wɛ un kanbyɔ .
"“ un tuùn xwè e a ɖó é pɛ́ɛ́ , ” wɛ izak marais ɖɔ ; colorado wɛ un ɖè bɔ éyɛ ɖò patterson , new york bo tɛkan sɛ́dó mì ."
"è jì mì ɖò wichita , kansas , états - unis , ɖò 10 décembre 1936 ; nyɛ wɛ nyí mɛxo ɔ ɖò vǐ ɛnɛ e mɛjitɔ́ ce lɛ jì é mɛ ."
"mɛjitɔ́ ce lɛ , william kpo jean kpo , yí wǎn nú jehovah sinsɛn tawun ."
"gǎn’máa ce , emma wagner wɛ kplɔ́n nugbǒ biblu tɔn lɛ mamáa ce ."
"mɛ gègě wɛ emma wagner kplɔ́n nugbǒ mɔhun lɛ , gertrude steele e nyí mɛsɛ́dó ɖò porto rico nú xwè mɔkpan é ɖò ye mɛ . * enɛ wu ɔ , kpɔ́ndéwú ɖagbe gègě wɛ un ɖó bo na xwedó ."
kpɔ́ndéwú ðagbe lɛ flínflín
tɔ́ ce ɖò te ɖò ali ɖé kpá bo ɖò xójlawema lɛ xwlé aligbɔntɔ́ lɛ wɛ
"samedi gbadanu ɖokpo hwenu e un ɖó xwè atɔ́ɔ́n é ɔ , nyì kpo tɔ́ ce kpo ɖò xójlawema atɔxwɛ kpo consolation ( réveillez - vous ! ɖò égbé ) kpo xwlé aligbɔntɔ́ lɛ wɛ ɖò ali ɖé tó ."
wɛkɛ hwan wegɔ ɔ ko ɖí bú tò ɔ hwenɛnu .
"dotóo ahannumunɔ ɖé wá xwetɔ́n bo bɛ́ adǎn dó tɔ́ ce jí , ɖó wǔ e é ɖó zɔ nú ahwan é wu , bo ɖɔ ɖɔ xɛsinɔ wɛ n’i bɔ é hɔn nú ahwankpá mɛ byɔbyɔ ."
"dotóo ɔ dlɔ́n dó tɔ́ ce nukúnmɛ bo ɖɔ , “ etɛwu a ma xò mì ǎ , nǔ xɛsinɔ elɔ wɛ ! ”"
xɛsi ɖi mì amɔ̌ lee tɔ́ ce wà nǔ gbɔn é sù nukún ce mɛ tawun .
xójlawema lɛ xwlé ahwan e kplé é wɛ jɛn é ɖè kpowun .
ye mɛ wè lɛ bǐ ɖido .
un nɔ wá flín akɔnkpinkpan e jehovah na tɔ́ ce é b’ɛ nɔ sù nukún ce mɛ tawun .
"hwenu e un ɖó xwè tantɔn é ɔ , mɛjitɔ́ ce lɛ sà xwé yetɔn kpo cɔ́fu yetɔn lɛ kpo , bo gbá xɔ e è nɔ sɛ̀ tɛn na é kpɛví ɖé , lobo sɛ̀ tɛn yì colorado bo na wà sinsɛnzɔ́ ɖò fí e hudo sukpɔ́ ɖè é ."
"mǐ jɛ agban ɖó grand junction kpá , bɔ mɛjitɔ́ ce lɛ nyí gbexosin - alijitɔ́ bo nɔ wà glezɔ́ kpo kanlinnyinyizɔ́ kpo nú hwenu klewun ɖé ."
"jehovah dó nú kàn e ye ɖó dó sinsɛnzɔ́ ɔ wu é , bɔ è ɖó agun ɖé ayǐ ."
"ðò 20 juin 1948 ɔ , tɔ́ ce bló baptɛm nú nyì kpo mɛ ɖevo e yí gbè nú nugbǒ biblu tɔn lɛ é kpo ɖò tɔsisa ɖé mɛ ɖò só ɖé jí ; billie nichols kpo asì tɔn kpo ɖò mɛ enɛ lɛ mɛ ."
"ye wá wà nukúnkpénuwutɔ́zɔ́ ɖò nukɔnmɛ , bɔ vǐ sunnu yetɔn kpo asì tɔn kpo lɔ wà azɔ̌ enɛ ."
"xɔ́ntɔn vívɛ́ wɛ mǐ kpo mɛ e ɖ’alɔ ɖò axɔsuɖuto ɔ sín azɔ̌ mɛ hwebǐnu lɛ é kpo nyí , ɖò taji ɔ , kpo xwédo steele tɔn kpo : don kpo earlene kpo , dave kpo julia kpo , gɔ́ nú si kpo martha kpo ."
"bɔ mǐ nɔ ɖɔ xó ɖó kpɔ́ dó nǔ gbigbɔ tɔn lɛ jí , b’ɛ wà ɖagbe nú mì tawun ."
tɛnsisɛ ðevo
"hwenu e un ɖó xwè 19 é ɔ , xɔ́ntɔn mǐtɔn bud hasty ɖɔ nyì ni wá wà gbexosin - alijitɔ́zɔ́ xá emi ɖò tofɔligbé états - unis tɔn ."
"nukúnkpénuwutɔ́ lɛdo tɔn ɔ byɔ mǐ ɖɔ mǐ ni yì ruston ɖò louisiane , fí e kúnnuɖetɔ́ gègě ko gbɔjɔ ɖè é ."
"è ɖɔ nú mǐ ɖɔ mǐ ni nɔ bló kplé lɛ bǐ ɖò aklunɔzán gbla lɛ bǐ mɛ , enyi mɛ nabi ɖebǔ na bo wá ɔ nɛ ."
mǐ mɔ fí e mǐ sixu bló kplé ɖè é ɖé lobo jlaɖó .
"mǐ flɛ́ kplé lɛ ɖě ǎ , amɔ̌ , mǐ mɛ wè lɛ jɛn nɔ wá , kaka nú táan ɖé ."
"mǐ nɔ kpé nukún dó akpáxwé kplé lɛ tɔn wu mɛjijɛmɛjijɛ , bɔ mɛ ɖě ɔ nɔ na xósin lɛ bǐ ."
"enyi é jɛ wazexlɛ́ lɛ jí ɔ , mǐ mɛ wè lɛ bǐ nɔ xá ataa ɔ jí , b’ɛ sɔ́ nɔ kpò kpléwatɔ́ ɖě ǎ !"
"é wá yá é ɔ , nɔví nyɔnu mɛxomɔ ɖé jɛ kplé lɛ wá jí ."
"gudo mɛ ɔ , biblu kplɔntɔ́ ɖé lɛ kpo mɛ e ko gbɔjɔ é ɖé lɛ kpo jɛ wìwá jí , bɔ é sɔ́ lín cobonu agun ɔ wá d’agba ǎ ."
"gbè ɖokpo ɔ , nyì kpo bud kpo xò gò sinsɛngán église du christ tɔn ɖé , bɔ é ɖɔ xó dó wemafɔ e un ma tuùn ǎ é ɖé lɛ jí ."
nǔ enɛ vɛ́ nú mì kpɛɖé bo zɔ́n bɔ un lin tamɛ kpɔ́n ɖesu dó nǔ e un ɖi nǔ na lɛ é jí .
"nú aklunɔzán gblamɛ ɖokpo ɔ , un nɔ fyɔ kalozíìn kaka jɛ zǎn xwete bá mɔ xósin nú nǔ e é kanbyɔ lɛ é ."
"nǔ enɛ d’alɔ mì tawun bɔ un sɔ́ nugbǒ ɔ dó ɖó nyiɖesunɔ tɔn , bɔ akpàkpà ɖò sísɔ́ mì wɛ bonu má lɛ́ xò gò sinsɛngán ɖevo ."
"hwenu kpɛɖé gudo ɔ , nukúnkpénuwutɔ́ lɛdo tɔn byɔ mì ɖɔ má sɛ̀ tɛn yì el dorado , arkansas bo d’alɔ agun e ɖò finɛ é ."
"hwenu e un ɖò dɔ̌n é ɔ , un nɔ lɛkɔ wá gbɛ̌ta e nɔ yí mɛ dó ahwankpá mɛ é nukɔn hwɛhwɛ ɖò colorado ."
"ðò kɔlilɛ ɖokpo hwenu ɔ , nyì kpo gbexosin - alijitɔ́ ɖevo lɛ kpo dó mɔ̌to ce ɖó kpɔ́ , bɔ mǐ bló alitawovi ɖé ɖò texas bɔ mɔ̌to ce gblé bǐ ."
"mǐ ylɔ nɔví sunnu ɖé b’ɛ wá kplá mǐ yì xwé tɔn gbè , lobɔ mǐ lɛ́ xwedó è yì kplé ."
"ye ɖɔ ɖò kplé ɔ jí ɖɔ mɔ̌ wɛ mǐ bló alitawovi ɖé é nɛ , nɔví lɛ nyɔ́ xomɛ dó mǐ wu bo na akwɛ mǐ ."
"mǐ kpéwú bo wá yì wichita , fí e xwédo ce sín xɔ́ntɔn vívɛ́ e . f ."
“ doc ” mccartney nyí gbexosin - alijitɔ́ ɖè é .
"nyì kpo vǐ sunnu tɔn hoxo lɛ , frank kpo francis kpo vɛ́ tawun , b’ɛ ka lɛ́ kpó ɖò mɔ̌ égbé ."
"ye ɖó mɔ̌to xóxó ɖé bo sà nú mì yí , nabi e è xɔ cɛ gblègblé ɔ yí é pɛ́ɛ́ ."
"azɔn nukɔntɔn e un mɔ ɖɔ , ɖó un sɔ́ axɔsuɖuto ɔ ɖó tɛn nukɔntɔn mɛ wutu ɔ , jehovah na nǔ e sín hudo un ɖó é mì é nɛ ."
"hwenɛnu e un wá ba mccartney lɛ kpɔ́n é ɔ , ye xlɛ́ mì nɔví nyɔnu ɖɛkpɛɖɛkpɛ e yí wǎn nú yɛhwexɔsuɖuto ɔ sín nǔ lɛ é ɖé , b’ɛ nɔ nyí bethel crane ."
"ðibla yì xwè ɖokpo mɔ̌ gudo ɔ , nyì kpo bethel kpo wlí alɔ ɖò 1958 , bɔ mǐ nyí gbexosin - alijitɔ́ ɖò el dorado ."
mɛylɔylɔ awǎjijɛnɔ lɛ
"ee mǐ lin tamɛ dó kpɔ́ndéwú ɖagbe e mǐ mɔ hwenu e mǐ ɖò susu wɛ lɛ é jí gudo é ɔ , mǐ ɖɔ ɖɔ mǐ na zé mǐɖée jó bo wà nǔ ɖebǔ e tutoblonunu jehovah tɔn na byɔ mǐ é ."
xomɛ hun mǐ tawun ɖɔ don steele lɔmɔ̌ wá klasi enɛ .
"ee nyì kpo bethel kpo yí kúnnuɖewema gudo é ɔ , è sɛ́ mǐ dó nairobi , kenya ."
"avǐ sɔ́ mǐ hwenu e mǐ gosin new york é , amɔ̌ , xomɛ hun mǐ tawun hwenu e nɔví lɛ wá kpé mǐ ɖò jɔmɛhunjayǐtɛn nairobi tɔn é ."
mǐ yawu yí wǎn nú kenya kpo sinsɛnzɔ́ e wà wɛ mǐ ɖè ɖò finɛ é kpo .
mɛ nukɔntɔn e mǐ kplɔ́n biblu xá bɔ ye yì nukɔn lɛ é wɛ nyí chris kpo mary kanaiya kpo .
ye kpó ɖò gbeji ɖò sinsɛnzɔ́ hwebǐnu tɔn ɔ mɛ ɖò kenya .
"xwè e bɔ d’ewu é mɛ ɔ , è sɛ́ mǐ dó kampala , ouganda , bɔ mǐ nyí mɛsɛ́dó nukɔn nukɔntɔn e wá tò enɛ mɛ lɛ é ."
"hwenu awǎjijɛ tɔn wɛ nyí hwe enɛ lɛ nu ɖó mɛ gègě ɖó jló tawun bo na kplɔ́n nugbǒ biblu tɔn lɛ , bɔ ye huzu kúnnuɖetɔ́ mǐ ɖɔhun ."
"amɔ̌ , ee mǐ bló xwè atɔn adaɖé ɖò aflika gudo é ɔ , mǐ lɛkɔ wá yì états - unis bo na ɖó xwédo ɖé ayǐ ."
"gbè e gbè mǐ gosin aflika é ɔ , avǐ e sɔ́ mǐ é syɛn hú new york gigosin tɔn ."
mǐ yí wǎn nú aflikanu lɛ tawun bo ɖó nukún ɖɔ mǐ na lɛkɔ gbè ɖokpo .
azɔ̌ yɔyɔ̌ ðé
mǐ jɛ agban ɖó gbadahweji colorado tɔn fí e mɛjitɔ́ ce lɛ nɔ nɔ é .
"mǐ sɔ́ mɛjitɔ́ e mǐ nyí dìn é sín azɔ̌ sɔ́ ylɔ ɖɔ nùjɔnǔ tawun , bo kanɖeji bo na dó nugbǒ ɔ dó ayi mɛ nú vǐ nyɔnu mǐtɔn ɖɛkpɛɖɛkpɛ lɛ ."
mǐ jló na zé kpɔ́ndéwú ɖagbe e è sɔ́ ɖ’ayǐ nú mǐ lɛ é ɖ’ayǐ .
"é nyɔ́ ɖɔ è ni nɔ flín ɖɔ kpɔ́ndéwú ɖagbe ɖé nɔ kplɔ́n vǐ tawun có , enɛ ko xlɛ́ ɖɔ vǐ ɔ sù ɔ , é kún na jó jehovah dó ó ǎ ."
nɔví ce sunnu kpɛví ɔ kpo nɔví ce nyɔnu ɖokpo kpo gosin nugbǒ ɔ mɛ .
"lee mǐ ɖó nukún gbɔn é ɔ , ye lɛ́ wá xwedó kpɔ́ndéwú ɖagbe e è sɔ́ ɖ’ayǐ nú ye é ."
vǐ nyɔnu mǐtɔn lɛ kpinkplɔn víví nú mǐ tawun bɔ mǐ tɛnkpɔn hwebǐnu bo nɔ wà nǔ lɛ ɖi xwédo ɖé .
"ðó mǐ nɔ nɔ aspen , colorado kpá wutu ɔ , mǐ mɛ bǐ kplɔ́n kɛkɛví kunkun gbɔn glasi jí ( ski ) , bonu mǐ na dó sixu nɔ kun ɖó kpɔ́ hweɖelɛnu ."
"hwenu e mǐ nɔ ɖò lɔnyiji - lɔnfɔnkan yihun enɛ da wɛ é ɔ , mǐ nɔ mɔ hwenu bo nɔ ɖɔ xó ɖó kpɔ́ xá vǐ nyɔnu mǐtɔn lɛ ."
"ye ɖò kpɛví có , ye nɔ kàn nǔ lehun lɛ byɔ : “ etɛ un na wà hwenu e na sù é ? ” kpo “ asú alɔkpa tɛ ka jló mì ? ” kpo ."
mǐ tɛnkpɔn bo dó nǔ xɔ akwɛ gbigbɔ tɔn lɛ dó vǐ nyɔnu mǐtɔn lɛ sín linlin kpo ayi kpo mɛ .
"sinsɛnzɔ́ hwebǐnu tɔn gbé wɛ mǐ ɖɔ nú ye ɖɔ ye ni nya , lobo da mɛ e ɖò nǔ mɔhun gbé nya wɛ é kɛɖɛ ."
mǐ tɛnkpɔn bo d’alɔ ye bonu ye ni mɔ nukúnnú jɛ wu ɖɔ alɔwliwli ɖò vǔ kún nyɔ́ ó .
"mǐ nɔ ɖɔ nú ye ɖɔ , “ é hwe bǐ ɔ , mi tò ɖó xwè 23 hwɛ̌ . ”"
"ði lee mɛjitɔ́ mǐtɔn lɛ bló gbɔn xá mǐ é ɔ , mǐ dó gǎn bo nɔ yì kplé lɛ ɖó kpɔ́ bo nɔ lɛ́ yì kúnnuɖegbe hwɛhwɛ ɖó kpɔ́ ."
mǐ bló tuto bɔ mɛ e ɖò sinsɛnzɔ́ hwebǐnu tɔn mɛ é ɖé lɛ nɔ xwé mǐtɔn gbè .
"gɔ́ na ɔ , mǐ nɔ ɖɔ hwenu e mǐ zán ɖò mɛsɛ́dózɔ́ ɔ mɛ é sín xó kpo awǎjijɛ kpo ."
mǐ nɔ ɖɔ ɖɔ mǐ mɛ ɛnɛ lɛ bǐ sixu wá yì aflika ɖó kpɔ́ gbè ɖokpo .
vǐ nyɔnu mǐtɔn lɛ jló tawun bo na wà mɔ̌ .
"mǐ nɔ bló sinsɛn - biblo xwédo tɔn ɖò gbesisɔmɛ , bɔ hwe enɛ lɛ nu ɔ , mǐ nɔ bló wazexlɛ́ nǔ e sixu jɛ ɖò wemaxɔmɛ lɛ é tɔn ."
vǐ nyɔnu mǐtɔn lɛ nɔ bló kúnnuɖetɔ́ e è kàn nǔ byɔ b’ɛ ɖò xósin na wɛ é .
"nùkpinkplɔn gbɔn mɔ̌ nɔ víví nú ye , bo nɔ na ye jiɖiɖe ."
"ye ɖò susu wɛ é ɔ , ye nɔ wá hlun nǔ ɖɔ dó sinsɛn - biblo xwédo tɔn ɔ biblo wu hweɖelɛnu ."
"akpɔ̀ ɖó mì gbè ɖokpo , bɔ un ɖɔ nú ye ɖɔ ye ni yì xɔ yetɔn lɛ mɛ , lé mǐ kún sɔ́ na kplɔ́n nǔ ɔ ó ."
mǐ jɛ mimɔ jí ɖɔ mǐ ɖò alɔdo ye wɛ nugbǒ bonu nǔ gbigbɔ tɔn lɛ na xɔ akwɛ ɖò nukún yetɔn mɛ .
"ye wá yí wǎn nú nùkplɔnkplɔn ɔ , bɔ mǐ nɔ jó ye dó bɔ ye nɔ vo bo nɔ ɖɔ nǔ e ɖò ayi yetɔn mɛ lɛ é ."
"amɔ̌ , enyi ye ɖɔ hweɖelɛnu ɖɔ emi kún yí gbè nú nugbǒ ɔ sín akpáxwé ɖé lɛ ó ɔ , é nɔ vɛwǔ nú mǐ ."
"é ɖò mɔ̌ có , mǐ tuùn nǔ e ɖò ayi yetɔn mɛ tawun lɛ é ."
"enyi mǐ sɔ́ xó jlɛ́ dó xó wu xá ye gudo ɔ , linlin e jehovah nɔ ɖó dó nǔ lɛ jí é nɔ jɛji nú ye ."
gbesisɔ xá huzuhuzu ðevo lɛ
tutoblonunu mawu tɔn sín alɔdo kpo alixlɛ́mɛ kpo zɔ́n bɔ mǐ wà nǔ e wu mǐ kpé é bǐ bo kplɔ́n ye bɔ ye yí wǎn nú jehovah .
"é sù nukún mǐtɔn mɛ tawun hwenu e ye fó wemaxɔmɛ linsinmɛ tɔn bo huzu gbexosin - alijitɔ́ é , bɔ ye kplɔ́n azɔ̌ bo na kpé nukún dó yeɖée wu ɖò akwɛzinzan lixo ."
"ye sɛ̀ tɛn yì cleveland , tennessee , ye kpo nɔví nyɔnu wè ɖevo kpo , bo na wà sinsɛnzɔ́ ɖò fí e hudo sukpɔ́ ɖè é ."
"mǐ jɛ dò yetɔn tawun , amɔ̌ , é víví nú mǐ ɖɔ ye ɖò gbɛ̀ yetɔn zán wɛ ɖò sinsɛnzɔ́ hwebǐnu tɔn ɔ mɛ ."
mǐ wà nukúnkpénuwutɔ́ lɛdo tɔn alɔgɔtɔ́ tɔn kpo nukúnkpénuwutɔ́ kpléɖókpɔ́ ɖaxó tɔn kpo sín azɔ̌ .
"cobonu vǐ nyɔnu mǐtɔn lɛ na sɛ̀ tɛn yì tennessee ɔ , ye yì londres , angleterre bo ɖisa yì alaxɔ dɔ̌n tɔn mɛ ."
"stephany ko ɖó xwè 19 hwenɛnu , é xò gò paul norton e nyí dɔnkpɛvu ɖé bo nɔ wà sinsɛnzɔ́ ɖò betɛli é ɖò finɛ ."
"paul kpo stephany kpo wlí alɔ , amɔ̌ , é tó ɖó xwè 23 hwɛ̌ ."
"brian kpo kimberly kpo wlí alɔ ɖò xwè e bɔ d’ewu é mɛ , hwenu e é ɖó xwè 25 é ."
mǐ kɛ alɔ wè bo yí asú e ye mɛ ɖokpo ɖokpo da lɛ é .
"mǐdɛɛ lɛ , paul , stephany , kimberly kpo brian kpo ɖò alaxɔ malawi tɔn mɛ ɖò 2002"
"vǐ nyɔnu mǐtɔn lɛ ɖɔ nú mǐ ɖɔ kpɔ́ndéwú e mǐ kpo mɛjitɔ́ mǐtɔn lɛ kpo zé ɖ’ayǐ nú emi é d’alɔ emi , bɔ emi setónú nú gbeɖiɖe jezu tɔn e ɖɔ ɖɔ ‘ axɔsuɖuto mawu tɔn ni mya nukún nú mi jɛ nukɔn ’ é , enyi emi na bo tlɛ ɖò akwɛyózó mɛ ɔ nɛ ."
"( mat . 6 : 33 ) ðò avril 1998 ɔ , è ylɔ paul kpo stephany kpo nú klasi 105gɔ́ galadi tɔn , bɔ enɛ gudo ɔ , è sɛ́ ye dó malawi , ɖò aflika ."
"awǎjijɛ mǐtɔn túnflá , ɖó ali e nu mɛ winnyawinnya lɛ sixu zán gbɛ̀ yetɔn ɖè é ɖě sɔ́ nyɔ́ hú mɔ̌ ǎ ."
mɛylɔylɔ awǎjijɛnɔ ðevo
janvier 2001 wɛ è tɛkan e xó un ɖɔ ɖò bǐbɛ̌mɛ é sɛ́dó mì .
"nɔví marais e nyí azɔ̌xɔsa lilɛdogbeɖevomɛ tɔn sín nukúnkpénuwutɔ́ é tinmɛ nú mì ɖɔ nɔví lɛ ɖò tuto bló wɛ bo na kplɔ́n nukúnnú mimɔ jɛ glɛnsigbe mɛ lilɛdogbeɖevomɛtɔ́ lɛ gbɔn gbɛ̀ ɔ bǐ mɛ , bɔ ye ɖò linlin wɛ ɖɔ è na kplɔ́n azɔ̌ mì bɔ na nyí ɖokpo ɖò nùkplɔnmɛtɔ́ lɛ mɛ . xwè 64 wɛ un ɖó hwenɛnu ."
"nyì kpo bethel kpo xoɖɛ dó xó ɔ tamɛ , lobo ɖɔ xó d’eji xá nɔ mǐtɔn lɛ bá sè wěɖexámɛ yetɔn lɛ ."
"ye na ɖó hudo mǐtɔn có , ye mɛ wè lɛ bǐ ba ɖɔ mǐ ni yì ."
un wá ylɔ nɔví marais bo ɖɔ ɖɔ xomɛ hun mǐ tawun bɔ mǐ ɖò gbesisɔmɛ nú wǔjɔmɛ jiwǔ enɛ .
"enɛ gudo ɔ , è mɔ kansɛ́ɛ sín azɔn nú nɔ ce ."
un ɖɔ n’i ɖɔ mǐ na nɔ ayǐ bo na gɔ́ nú nɔví ce nyɔnu linda bɔ mǐ na kpé nukún dó wǔ tɔn .
"“ a na wà nǔ mɔhun ɖě ǎ , ” wɛ mamáa ɖɔ ."
"“ enyi a ma yì ǎ ɔ , azɔn ɔ na lɛ́ nyla d’eji . ”"
nǔ ɖokpo ɔ wɛ linda lin .
gbigbɔ mɛɖée sísɔ́ dó savɔ̌ tɔn yetɔn kpo nɔví xá ɔ mɛ tɔn lɛ sín alɔdo kpo sù nukún mǐtɔn mɛ tawun .
"ði lee é na ko dó wusyɛn lanmɛ nú mǐ gbɔn é ɔ , mǐ zé mǐɖée bǐ jó nú azɔ̌ mǐtɔn yɔyɔ̌ ɔ ."
"é víví nú mǐ tawun ɖɔ alaxɔ malawi tɔn mɛ , fí e w’azɔ̌ ɖè wɛ vǐ nyɔnu mǐtɔn lɛ kpo asú yetɔn lɛ kpo ɖè é wɛ è sɛ́ mǐ dó jɛ nukɔn ."
mɛɖée vívɔ́ mɔ jiwǔ ɖé wɛ nyí enɛ !
"ee mǐ wà mɛkpinkplɔn sín azɔ̌ enɛ nú xwè atɔn adaɖé gudo é ɔ , è byɔ mǐ ɖɔ mǐ ni lɛkɔ wá malawi , bá dó nǔ e gbò kúnnuɖetɔ́ ɖěɖee è doya na , ɖó wǔ ɖiɖó zɔ nú gbɛ̀ ɔ wutu lɛ é sín tan wema mɛ . *"
mǐ ɖò kúnnuɖegbe kpo vivǔ mǐtɔn nyɔnu lɛ kpo
"avǐ lɛ́vɔ sɔ́ mǐ ɖò 2005 hwenu e mǐ lɛkɔ wá yì xwé ɖò basalt , colorado é , bɔ nyì kpo bethel kpo kpó ɖò gbexosin - alijitɔ́ nyí wɛ ."
"dìn e un ɖò xwè 80 sɛkpɔ wɛ é ɔ , xomɛ nɔ hun mì tawun ɖɔ dɔnkpɛ ɖěɖee un wà azɔ̌ xá nú xwè mɔkpan lɛ é lɔ dó ta azɔ̌ e un nɔ wà ɖ’ayǐ lɛ é mɛ ."
"awǎjijɛ e mǐ mɔ lɛ é ɔ , kpɔ́ndéwú ɖagbe e è sɔ́ ɖ’ayǐ nú mǐ bɔ mǐ lɔ tɛnkpɔn bo sɔ́ ɖ’ayǐ nú vǐ mǐtɔn lɛ kpo vivǔ mǐtɔn lɛ kpo , bɔ ye ɖu lè tɔn é wu wɛ é sín tawun ."
"bonu a na kplɔ́n nǔ dó mɛsɛ́dózɔ́ e xwédo steele tɔn sín hagbɛ̌ ɖé lɛ wà é wu hǔn , kpɔ́n atɔxwɛ glɛnsigbe tɔn 1er mai 1956 , wex . 269 - 272 , kpo flansegbe tɔn 1er mai 1972 wex . 216 - 220 kpo ."
"ði kpɔ́ndéwú ɔ , kpɔ́n tan gbɛzán tɔn trophim nsomba tɔn ɖò atɔxwɛ 15 avril 2015 tɔn mɛ , wex . 14 - 18 ."
“ mi flín ðɔ mi ðó na yí ye mɛ e nɔ wá ba jonɔ mi lɛ é ganji ”
“ mi flín ɖɔ mi ɖó na yí ye mɛ e nɔ wá ba jonɔ mi lɛ é ganji . ” — ebl .
13 : 2 .
"han lɛ : 124 , 79"
nɛ̌ bowozi ka ɖè linlin e jehovah nɔ ɖó dó jonɔ lɛ wu é xlɛ́ ɖò lee é wà nǔ xá hwliti gbɔn é mɛ gbɔn ?
nɛ̌ mǐ ka sixu ɖè xomɛnyínyɔ́ xlɛ́ jonɔ lɛ gbɔn ?
"1 , 2 . ( a ) wuvɛ̌ tɛ lɛ jonɔ gègě ka nɔ mɔ ɖò égbé ?"
( kpɔ́n fɔtóo e ɖò bǐbɛ̌mɛ é . ) ( b ) etɛ mɛsɛ́dó pɔlu ka flín mǐ ? nùkanbyɔ tɛ lɛ nùflínmɛ enɛ ka sɔ́ nyì atɛ jí ?
"xwè ko hú 30 dìn bɔ , osei [ 1 ] e ma nyí kúnnuɖetɔ́ hwenɛnu ǎ é gosin ghana bo wá elɔpu ."
é flín ɖɔ : “ un yawu ɖ’ayi wu ɖɔ gègě mɛ lɛ tɔn kún keya nú mì ó .
jɔhɔn ɔ lɔ fá hú glasi .
"ðó osei sè gbè ganji ǎ wutu ɔ , é nɔ azɔ̌ jɔ azɔ̌ ɖé ma mɔ kaka nú xwè ɖokpo jɛji ."
"ðó é lín dó mɛ tɔn lɛ wutu ɔ , é nɔ mɔ ɖɔ emi ɖò emiɖokponɔ bɔ xwé nɔ jló è ."
2 lin tamɛ dó lee a na jló ɖɔ mɛ ɖevo lɛ ni wà nǔ xá we gbɔn hwenu e a na ɖò ninɔmɛ mɔhun mɛ é jí .
"enyi è yí we kpo akpàkpà sɔ́ mɛ kpo ɖò kpléxɔ axɔsuɖuto ɔ tɔn mɛ , ma keya nú tò e mɛ a gosin é alǒ sinmɛ e agbaza towe ɖó é ɔ , é na sù nukún towe mɛ à cé ?"
"nugbǒ ɔ , biblu dó wusyɛn lanmɛ nú klisanwun nugbǒ lɛ ɖɔ : “ mi flín ɖɔ mi ɖó na nɔ yí ye mɛ e nɔ wá ba jonɔ mi lɛ é ganji . ”"
"( ebl . 13 : 2 ) enɛ wu ɔ , mi nú mǐ ni gbéjé nùkanbyɔ elɔ lɛ kpɔ́n : linlin tɛ jehovah ka ɖó dó jonɔ lɛ wu ?"
etɛwu é ka sixu byɔ ɖɔ mǐ ni ɖyɔ linlin e mǐ nɔ ɖó dó jonɔ lɛ wu é ?
nɛ̌ mǐ ka sixu d’alɔ mɛ e gosin tò ɖevo mɛ lɛ é bɔ ye na vo ɖò agun ɔ mɛ gbɔn ?
linlin e jehovah ðó dó jonɔ lɛ wu é
"sɔgbe kpo tíntɔ́n 23 : 9 kpo ɔ , nɛ̌ togun mawu tɔn hwexónu tɔn ɔ ka ɖó na wà nǔ xá jonɔ lɛ gbɔn ?"
"etɛwu ? 3 ee jehovah hwlɛn togun tɔn sín ejipu gudo é ɔ , é na ye sɛ́n ɖěɖee xlɛ́ ɖɔ é nyɔ́ xomɛ bunɔ ɖé dó akɔta tɛnmɛ tɛnmɛ e nyì ahwan xwedó ye lɛ é wu é . ( tín ."
"12 : 38 , 49 ; 22 : 20 ) ðó jonɔ lɛ nɔ ɖò hudo mɛ wutu ɔ , jehovah bló tuto nǔ gègě tɔn ɖ’ayǐ nú ye kpo xomɛnyínyɔ́ kpo ."
"nǔkún cyancyan ɖò gle lɛ mɛ nyí ɖokpo ɖò acɛ e ye ɖó lɛ é mɛ . — lev . 19 : 9 , 10 ."
"4 jehovah ɖegbe nú izlayɛli - ví lɛ kpowun ɖɔ ye ni nɔ ɖó sísí nú jonɔ lɛ ǎ , é nyɔ́ wà ɔ , é byɔ ye ɖɔ ye ni sè wuvɛ̌ xá jonɔ lɛ ."
( xà tíntɔ́n 23 : 9 . ) ye tuùn “ nǔ e nɔ gbò toɖevomɛnu é . ”
"cobonu ejipunu lɛ tlɛ na sɔ́ eblée lɛ dó ɖó kannumɔ ɔ , é cí ɖɔ ye ko nɔ gbɛ́ wǎn nú ye ɖó akɔ kínklán alǒ sinsɛn ɖokpo ɔ mɛ e ye ma ɖè ǎ é wutu . ( bǐb . 43 : 32 ; 46 : 34 ; tín ."
"1 : 11 - 14 ) izlayɛli - ví lɛ jiya tawun hwenu e ye nyí jonɔ ɖò tò ɖevo mɛ é , amɔ̌ , jehovah byɔ ye ɖɔ ye ni wà nǔ xá jonɔ lɛ ‘ tò yetɔn mɛ nu wɛ ye nyí ɖɔhun . ’ — lev . 19 : 33 , 34 ."
etɛ ka na d’alɔ mǐ bɔ jonɔ lɛ sín nǔ na nɔ ɖu ayi mɛ nú mǐ jehovah ɖɔhun ?
"5 ðò égbé ɖesu ɔ , mǐ sixu kudeji ɖɔ toɖevomɛnu e nɔ wá kplé lɛ ɖò agun mǐtɔn lɛ mɛ lɛ é sín nǔ nɔ ɖu ayi mɛ nú jehovah ."
"( sɛ́n . 10 : 17 - 19 ; mal . 3 : 5 , 6 ) enyi mǐ lin tamɛ dó wuvɛ̌ e ye nɔ mɔ lɛ é , ɖi mɛ kínklán ɖó vo alǒ gbemase jí ɔ , mǐ na ba ali e nu mǐ na ɖè xomɛnyínyɔ́ kpo wanyiyi nɔví nɔví tɔn kpo xlɛ́ ye ɖè lɛ é . — 1 pi . 3 : 8 ."
é ka byɔ ðɔ mǐ ni ðyɔ linlin e mǐ nɔ ðó dó jonɔ lɛ wu é wɛ à ?
etɛ ka ɖexlɛ́ ɖɔ klisanwun xwè kanweko nukɔntɔn ɔ tɔn lɛ tɛnkpɔn bo ɖu ɖò linlin agɔ ɖiɖó dó mɛ ɖevo lɛ wu syɛnsyɛn jí ?
6 klisanwun xwè kanweko nukɔntɔn ɔ tɔn lɛ tɛnkpɔn bo ɖu ɖò linlin agɔ ɖiɖó dó mɛ ɖevo lɛ wu e kpa zinkpo ɖò jwifu lɛ tɛntin é jí .
"ðò pantekotu xwè 33 h.m . tɔn ɔ , ye mɛ e nɔ nɔ jeluzalɛmu lɛ é yí jonɔ mɛ ɖěɖee gosin xá vovo lɛ mɛ bo huzu klisanwun yɔyɔ̌ lɛ é tɔn ."
"( mɛ . 2 : 5 , 44 - 47 ) lee nùɖitɔ́ ayǐ ɖevo jí tɔn lɛ sín nǔ ɖu ayi mɛ nú klisanwun jwifu lɛ gbɔn é xlɛ́ ɖɔ ye mɔ nukúnnú jɛ xókwin “ jonɔyiyi ” ɔ sín tinmɛ wu , é wɛ nyí “ xomɛnyínyɔ́ dó jonɔ lɛ wu . ”"
"7 é ɖò mɔ̌ có , ee agun klisanwun nukɔntɔn lɛ tɔn ɖò jijɛji wɛ é ɔ , ninɔmɛ e vlɛ́ mɛ kínklán ɖó vo é ɖé wá xwetɔ́n ."
jwifu e nɔ dó glɛkigbe lɛ é hlun nǔ ɖɔ jí è kún ɖò nǔ wà xá asúkúsi emitɔn lɛ wɛ ganji ó .
"( mɛ . 6 : 1 ) bo na dó ɖeɖɛ tagba ɔ ɔ , mɛsɛ́dó lɛ ɖè sunnu tɛnwe bonu ye na nɔ bló bɔ è na dovɛ̌ nú mɛɖebǔ ǎ ."
"sunnu enɛ lɛ bǐ wɛ ɖó glɛki nyikɔ , bɔ enɛ xlɛ́ ɖɔ mɛsɛ́dó lɛ jló na kɔn fífá dó tagba ɖebǔ e sixu ko ɖò klisanwun nukɔntɔn lɛ tɛntin bo kúnkplá fí e nu è nyí é é mɛ . — mɛ . 6 : 2 - 6 ."
"8 , 9 . ( a ) etɛ ka sixu ɖexlɛ́ ɖɔ mǐ ɖò linlin agɔ ɖó dó mɛ ɖevo lɛ wu wɛ alǒ mǐ ɖò akɔ klán wɛ ? ( b ) etɛ mǐ ka ɖó na hɔn ɖɔ na sín ayi mǐtɔn mɛ ? ( 1 pi . 1 : 22 )"
"8 mǐ bǐ wɛ nɔ wà nǔ sɔgbe xá aca fí e nu mǐ nyí é tɔn , enyi mǐ mɔ nukúnnú jɛ wu kpo mǐ gbɔ kpo ɔ nɛ ."
"( hlɔ . 12 : 2 ) gɔ́ na ɔ , mǐ na ko sè bɔ nɔzo mǐtɔn lɛ , azɔ̌gbɛ́ mǐtɔn lɛ , alǒ azɔ̌mɛvigbɛ́ mǐtɔn lɛ na ɖɔ xó nyanya lɛ dó mɛ e nyí fí ɖevo nu , akɔ ɖevo , alǒ ɖó anyǔ ɖevo lɛ é wu ."
bǎ tɛ mɛ linlin agɔ enɛ lɛ ka nɔ wà nǔ dó mǐ wu ɖó ?
"enyi mɛɖé cá nú tò e mɛ mǐ gosin é , vlafo gbɔn sìn didó aca mǐtɔn ɖé lɛ jí gblamɛ ɔ , nɛ̌ mǐ ka nɔ wà nǔ gbɔn ?"
"9 mɛsɛ́dó piyɛ́ɛ ɖó linlin agɔ dó mɛ e ma nyí jwifu ǎ lɛ é wu nú táan ɖé , amɔ̌ , kpɛɖé kpɛɖé ɔ , é tɛnkpɔn bo ɖè linlin mɔhun lɛ sín ayi mɛ ."
"( mɛ . 10 : 28 , 34 , 35 ; ga . 2 : 11 - 14 ) mɔ̌ ɖokpo ɔ , enyi mǐ ɖ’ayi wu ɖɔ linlin agɔ ɖiɖó alǒ akɔ kínklán sín wuntun ɖé vá dó mǐ wu ɔ , mǐ ɖó na ván kàn tawun bo hɔn ɖɔ na sín ayi mǐtɔn mɛ ."
"( hlɔ . 3 : 9 , 10 , 21 - 24 ) enɛ wu ɔ , aniwu mǐ ka na nɔ mɔ ɖɔ mǐ hugǎn mɛ ɖě lɛ ? ( 1 kɔ ."
"4 : 7 ) mǐ ɖó na ɖó linlin ɖokpo ɔ mɛsɛ́dó pɔlu ɖɔhun , éyɛ gbɛ́ nǔ nú klisanwun yí ami dó ɖè lɛ ɖɔ : “ mi sɔ́ nyí jonɔ abǐ mɛ e gosin fí ɖevo bo wá é ǎ ; loɔ , . . . [ mi ] ɖò hɛnnu mawu tɔn mɛ . ”"
"( efɛ . 2 : 19 ) gǎndido bá ɖu ɖò linlin agɔ lɛ ɖiɖó dó mɛ e nyí fí ɖevo nu lɛ é wu jí na d’alɔ mǐ bɔ mǐ na sɔ́ mɛ yɔyɔ̌ ɔ dó . — kolo . 3 : 10 , 11 ."
lee mǐ sixu nyɔ́ xomɛ dó jonɔ lɛ wu gbɔn é
"10 , 11 ."
"nɛ̌ bowozi ka ɖó linlin e jehovah ɖó dó jonɔ lɛ wu é , ɖò lee é wà nǔ xá hwliti mɔwabunu ɔ gbɔn é mɛ gbɔn ?"
"10 é ɖò wɛn ɖɔ bowozi ɖó linlin e jehovah ɖó dó jonɔ lɛ wu é , ɖò lee é wà nǔ xá hwliti mɔwabunu ɔ gbɔn é mɛ ."
"hwenu e bowozi wá gle tɔn lɛ kpɔ́n gbé ɖò nǔkún - yiya hwenu é ɔ , é ɖ’ayi nyɔnu jonɔ azɔ̌syɛnsyɛnwatɔ́ ɖé wu , b’ɛ ɖò nǔkún cyan wɛ ɖò fí e nǔkún - yatɔ́ tɔn lɛ ko gbɔn dín é ."
"nyɔnu ɔ ɖó acɛ bo na cyan nǔkún ɔ mɔ̌ có , ee bowozi sè ɖɔ é tó byɔ gbè hwɛ̌ é ɔ , é nyɔ́ xomɛ dó wǔ tɔn bo ɖɔ n’i ɖɔ é ni cyan ɖò nǔkún sín kɔ e è ko lí lɛ é mɛ . — xà hwliti 2 : 5 - 7 , 15 , 16 ."
"11 xóɖɔɖókpɔ́ e bɔ d’ewu é xlɛ́ ɖɔ hwliti kpo ninɔmɛ nùɖémaɖó tɔn e mɛ é ɖè , ɖó é nyí jonɔ wutu é kpo ɖu ayi mɛ nú bowozi nugbǒ ."
"hwɛjijɔ ɖokpo wɛ nyí ɖɔ , é ɖɔ nú hwliti ɖɔ é ni nɔ kpɔ́ kpo nyɔnu lɛ kpo , bonu sunnu e ɖò azɔ̌ wà ɖò gle ɔ mɛ lɛ é ni ma dó jɛngwinjɛngwin n’i ó ."
"é tlɛ lɛ́ bló bɔ hwliti na mɔ nùɖuɖu kpo sìn kpo b’ɛ na kpé è , azɔ̌watɔ́ e é yí lɛ é ɖɔhun ."
"gɔ́ na ɔ , bowozi ɖɔ xó dó ɖè nyɔnu jonɔ wamamɔnɔ enɛ kpò ǎ , loɔ , é dó wusyɛn lanmɛ n’i . — hwliti 2 : 8 - 10 , 13 , 14 ."
ðagbe tɛ xomɛnyínyɔ́ mǐtɔn ka sixu wà nú jonɔ e gosin tò ɖevo mɛ lɛ é ?
"12 é nyí wanyiyi cejɛnnabi ma ɖó tɔn e hwliti ɖó nú asú tɔn nɔ nɔemíi é kɛɖɛ wɛ jiwǔ nú bowozi ǎ , loɔ , jehovah sɛntɔ́ e é huzu é lɔ jiwǔ n’i ."
"xomɛnyínyɔ́ bowozi tɔn ɔ , xomɛ e jehovah nyɔ́ dó nyɔnu e wá ‘ hɔn hwla cí mawu izlayɛli tɔn sín awa glɔ ’ é ɖé wu é sín xlɛ̌ wɛ ."
"( hwli . 2 : 12 , 20 ; nùx . 19 : 17 ) ðò égbé ɖesu ɔ , walɔ xomɛnyínyɔ́ tɔn mǐtɔn lɛ sixu d’alɔ “ gbɛtɔ́ alɔkpa lɛ bǐ ” bɔ ye na tuùn nugbǒ ɔ , bo mɔ lě dò e jehovah yí wǎn nú ye sɔ́ é . — 1 tim . 2 : 3 , 4 , nwt ."
mǐ ka nɔ dó gbè jonɔ e nɔ wá kpléxɔ axɔsuɖuto ɔ tɔn mɛ lɛ é kpo wanyiyi kpo à ?
( kpɔ́n akpáxwé 13 kpo 14 kpo )
"13 , 14 . ( a ) etɛwu mǐ ka ɖó na nɔ dó gǎn bo dó gbè jonɔ lɛ ɖò kpléxɔ axɔsuɖuto ɔ tɔn mɛ ? ( b ) enyi jonɔ lɛ sisɛkpɔ nɔ vɛwǔ nú we ɔ , nɛ̌ a ka sixu ɖu ɖ’eji gbɔn ?"
13 mǐ sixu ɖè xomɛnyínyɔ́ xlɛ́ mɛ yɔyɔ̌ e gosin ayǐ ɖevo jí lɛ é gbɔn gbè didó ye ɖò kpléxɔ axɔsuɖuto ɔ tɔn mɛ kpo wanyiyi kpo gblamɛ .
mǐ sixu ko ɖ’ayi wu ɖɔ jonɔ lɛ nɔ kú winnya hweɖelɛnu bo nɔ sɛ̀ yeɖée xwè .
kplɔ́n e ye yí é alǒ ninɔmɛ yetɔn sixu zɔ́n bɔ ye na mɔ ɖɔ emi kún nyí nǔtí ɖò akɔ ɖevo lɛ alǒ toɖevomɛnu lɛ kpá ó .
"enɛ wu ɔ , mǐ ɖó na ɖè afɔ nukɔntɔn ɔ bo xlɛ́ ye ɖɔ mǐ nɔ keya nú ye nugbǒ nugbǒ ."
"enyi jw language ɖò gbè towe mɛ ɔ , é sixu d’alɔ we bɔ a na kplɔ́n lee a na dó gbè jonɔ lɛ gbɔn dó anɔnugbe yetɔn mɛ é . — xà filipunu lɛ 2 : 3 , 4 ."
14 jonɔ lɛ sisɛkpɔ sixu nɔ vɛwǔ nú we .
"amɔ̌ , bonu a na ɖu ɖ’eji ɔ , a sixu ɖɔ xó towe ɖé nú ye ."
"zaan ɔ , a sixu ɖ’ayi wu ɖɔ vogbingbɔn kaka ɖé kún ɖò tɛntin mitɔn ó , bɔ akɔ ɖokpo ɖokpo ɖó walɔ tɔn ɖagbe lɛ kpo nǔjɛdo tɔn lɛ kpo ."
d’alɔ mɛ lɛ bǐ bonu ye ni vo
etɛ ka na d’alɔ mǐ bɔ mǐ na nɔ ɖó suúlu dó mɛ e ɖò aca tò ɔ tɔn kplɔ́n wɛ lɛ é wu ?
"15 bonu a na d’alɔ mɛ ɖevo lɛ bɔ ye na vo ɖò agun ɔ mɛ ɔ , kanbyɔ hwiɖée dó nùjɔnǔ mɛ ɖɔ , ‘ enyi nyì wɛ nyí jonɔ ɖò tò ɖevo mɛ ɔ , nɛ̌ un ka na ba ɖɔ è ni wà nǔ xá mì gbɔn ? ’"
( mat . 7 : 12 ) nɔ ɖó suúlu dó jonɔ e ɖò aca tò ɔ tɔn lɛ kplɔ́n wɛ é wu .
"ma ɖó nukún ɖɔ ye ɖó na zunfan aca mǐtɔn lɛ ó , loɔ , etɛwu a ma ka na yí ye ɖó lee ye ɖè é ǎ ? — xà hlɔmanu lɛ 15 : 7 ."
"16 , 17 . ( a ) afɔ tɛ lɛ mǐ ka sixu ɖè bo na mɔ tɛn dó sɛkpɔ mɛ e nyí ayǐ ɖevo jí nu lɛ é ? ( b ) etɛ lɛ mɔ̌ mǐ ka sixu wà dó d’alɔ jonɔ e ɖò agun mǐtɔn mɛ lɛ é ?"
"16 enyi mǐ kplɔ́n nǔ dó mɛ ɖěɖee gosin tò ɖevo mɛ lɛ é sín aca kpo nǔwiwa tò yetɔn tɔn lɛ kpo wu ɔ , é sixu bɔwǔ nú mǐ bɔ mǐ na wà nǔ ɖó kpɔ́ xá ye ."
"mǐ sixu ɖè hwenu ɖò táan e mǐ nɔ zán nú sinsɛn - biblo xwédo tɔn mǐtɔn é mɛ , bo ba dò nú nǔ dó mɛ ɖěɖee ɖò agun mǐtɔn alǒ xá mǐtɔn mɛ bɔ mǐ ma tuùn ganji ǎ lɛ é wu ."
nǔ ɖevo e è sixu wà bo sɛkpɔ mɛ e gosin ayǐ ɖevo jí lɛ é wɛ nyí ɖɔ è na ylɔ ye bɔ ye na wá ɖu nùɖé ɖó kpɔ́ xá mǐ ɖò xwé mǐtɔn gbè .
"ðó jehovah “ hun ali nú mɛ e ma nyí jwifu ǎ lɛ . . . bonu ye lɔ na sixu ɖi nǔ ” wutu ɔ , mǐ lɔ hɛn ɔ , mǐ na hun hɔn mǐtɔn lɛ nú jonɔ e nyí “ nɔví ɖò nùɖiɖi mɛ ” mǐtɔn lɛ é à cé ? — mɛ . 14 : 27 ; ga . 6 : 10 ; jɔb . 31 : 32 ."
mǐ ka nɔ yí jonɔ mɛ e gosin tò ɖevo mɛ lɛ é tɔn kpo xomɛnyínyɔ́ kpo à ?
( kpɔ́n akpáxwé 16 kpo 17 kpo )
"17 enyi mǐ nɔ nɔ kpɔ́ xá xwédo jonɔ ɖé ɔ , mǐ na mɔ nukúnnú jɛ bǎ e mɛ ye ɖò gǎn dó wɛ bá wà nǔ sɔgbe xá aca mǐtɔn lɛ ɖó é wu ganji ."
mǐ sixu ɖ’ayi wu ɖɔ ye ɖó hudo alɔdo tawun ɖé lɛ tɔn bá kplɔ́n gbè ɔ .
"gɔ́ na ɔ , mǐ ka sixu jlɛ́ azɔ̌xɔsa xá ɔ mɛ tɔn ɖěɖee sixu d’alɔ ye bɔ ye na mɔ xɔ ɖagbe alǒ azɔ̌ é nú ye à ?"
nǔ mɔhun lɛ wiwa sixu hɛn gbɛzán nùɖitɔ́ hàtɔ́ ɖé tɔn kpɔ́n te tawun . — nùx . 3 : 27 .
"18 nugbǒ ɔ , jonɔ lɛ ɖó na wà nǔ e wu ye kpé é bǐ bá sɔgbe xá aca tò yɔyɔ̌ e mɛ ye wá é tɔn ."
hwliti sɔ́ kpɔ́ndéwú ɖagbe ɖé ɖ’ayǐ ɖò ali enɛ nu .
( hwli . 2 : 7 ) é bló un ɖó acɛ sín nǔ cí nǔ ɖɔ mɛ ɖevo lɛ ɖu nùɖé sín axɔ dó è wɛ ɖɔhun ǎ .
"wegɔ ɔ , é sɔ́ jlǒ dó ɖexlɛ́ ɖɔ xomɛ e è nyɔ́ dó emi wu é sù nukún emitɔn mɛ ."
"( hwli . 2 : 13 ) enyi jonɔ lɛ ɖè jujɔ mɔhun lɛ xlɛ́ ɔ , mɛ e ɖò xá ɔ mɛ lɛ é kpo nùɖitɔ́ hàtɔ́ yetɔn lɛ kpo na ɖibla ɖó sísí nú ye hugǎn ."
hwɛjijɔ tɛ lɛ wu mǐ ka nɔ yí jonɔ e ɖò tɛntin mǐtɔn lɛ é ganji ?
19 xomɛ mǐtɔn hun ɖɔ jehovah gbɔn fɛ́nú tɔn gblamɛ bo hun ali nú akɔta lɛ bǐ bɔ ye na sè wɛnɖagbe ɔ .
"jonɔ ɖé lɛ tíìn bɔ ɖò tò yetɔn mɛ ɔ , ye sixu nɔ ma kpéwú bá kplɔ́n biblu alǒ vo bo dó gbɛ̌ xá togun jehovah tɔn ."
"amɔ̌ dìn e ali hun nú ye bɔ ye na nɔ kpɔ́ xá mǐ é ɔ , é jɛxa ɖɔ mǐ ni d’alɔ ye bonu ye ma sɔ́ nɔ mɔ ɖě ɖɔ emi nyí jonɔ ɖò tɛntin mǐtɔn ó à cé ?"
"enyi nǔ e mǐ sixu na ye é alǒ alɔ e mǐ sixu dó ye é na bo ma tlɛ hwɛ́n nùɖé ǎ ɔ , xomɛ e mǐ nɔ nyɔ́ dó ye wu é nɔ nyí xlɛ̌ wanyiyi e jehovah ɖó nú ye é tɔn ."
"enɛ wu ɔ , ɖó mǐ nɔ ‘ wà nǔ mawu ɖɔhun ’ wutu ɔ , mi nú mǐ ni wà nǔ e wu mǐ kpé é bǐ bo yí jonɔ e ɖò tɛntin mǐtɔn lɛ é ganji . — efɛ . 5 : 1 , 2 ."
kpé nukún dó hwiɖée wu ðò gbigbɔ lixo hwenu e a ðò sinsɛnzɔ́ wà wɛ ðò tò ðevo mɛ é
“ un hɛn nǔ e a ɖɔ lɛ ayi mɛ . ” — ðɛh .
119 : 11 .
"han lɛ : 142 , 92"
etɛ ka d’alɔ daniyɛli kpo mɛ e wlan ðɛhan 119gɔ́ ɔ é kpo bɔ ye nɔ ganji ɖò gbigbɔ lixo ?
nɛ̌ mɛ e ɖò sinsɛnzɔ́ wà wɛ ɖò tò ɖevo mɛ lɛ é ka sixu kpé nukún dó yeɖée wu ɖò gbigbɔ lixo gbɔn ?
nɛ̌ mɛjitɔ́ lɛ ka sixu kplɔ́n vǐ yetɔn lɛ ɖò gbigbɔ lixo hwenu e ye ɖò sinsɛnzɔ́ wà wɛ ɖò ayǐ ɖevo jí é gbɔn ?
"1 - 3 . ( a ) ðebǔ wɛ ninɔmɛ mǐtɔn na bo ɖè ɔ , etɛ ka ɖó na ɖò tɛn nukɔntɔn ɔ mɛ nú mǐ ? ( b ) wuvɛ̌ tawun tawun tɛ lɛ mɛ e ɖò gbè ɖevo kplɔ́n wɛ lɛ é ka nɔ mɔ ?"
"kúnnuðetɔ́ jehovah tɔn afatɔ́n mɔkpan wɛ ɖò alɔ ɖó wɛ ɖò nǔmimɔ e ɖɔ è na jla wɛnɖagbe ɔ “ tò bǐ , akɔta bǐ , gbè bǐ kpodo togun bǐ kpo ” é sín jijɛ mɛ ɖò égbé ."
( nǔɖe . 14 : 6 ) a ɖò mɛ e ɖò gbè ɖevo kplɔ́n wɛ lɛ é mɛ wɛ à ?
"a nyí mɛsɛ́dó alǒ ɖò sinsɛnzɔ́ wà wɛ ɖò ayǐ ɖevo e jí hudo sukpɔ́ ɖè é vlafo wɛ à , alǒ a jɛ kplé lɛ yì jí ɖò agun e nɔ dó gbè ɖevo ɖò tò towe mɛ é mɛ jí wɛ à ?"
"2 ðó mǐ nɔ sɛ̀n mawu wutu ɔ , mǐ bǐ wɛ ɖó na sɔ́ ganjininɔ mǐ kpo xwédo mǐtɔn kpo tɔn ɖò gbigbɔ lixo ɖó tɛn nukɔn nukɔntɔn ɔ mɛ ."
"( mat . 5 : 3 , nwt ) amɔ̌ , hweɖelɛnu ɔ , nùkplɔnkplɔn mɛɖesunɔ tɔn e ɖó lè e sixu nɔ vɛwǔ nú mǐ , ɖó nǔ e ko nɔ hɛn alɔnu mǐtɔn ján ayihɔngbe ayihɔngbe lɛ é wutu ."
"mɛ ɖěɖee ka nɔ wà sinsɛnzɔ́ ɖò ayǐ ɖevo jí lɛ é ɔ , wuvɛ̌ ɖevo lɛ wɛ ye nɔ mɔ ."
"3 gɔ́ nú gbè ɖevo kpinkplɔn ɔ , ye mɛ e ɖò sinsɛnzɔ́ wà wɛ ɖò ayǐ ɖevo jí lɛ é ɖó na mɔ nǔ jɛ wu ɖɔ emi nɔ na nùɖuɖu syɛnsyɛn ayi emitɔn ɖò gbigbɔ lixo hwɛhwɛ . ( 1 kɔ ."
"2 : 10 ) enyi ye ma sixu mɔ nukúnnú jɛ gbè agun ɔ tɔn mɛ mlɛ́mlɛ́ ǎ ɔ , nɛ̌ ye ka sixu wà mɔ̌ gbɔn ?"
etɛwu mɛjitɔ́ klisanwun lɛ ka ɖó na mɔ nǔ jɛ wu ɖɔ xó mawu tɔn ɔ nɔ byɔ ayi vǐ yetɔn lɛ tɔn mɛ ?
nǔ e sixu sɔ́ ganjininɔ ðò gbigbɔ lixo ðó axɔ nu é
etɛ ka sixu sɔ́ ganjininɔ mǐtɔn ɖò gbigbɔ lixo ɖó axɔ nu ?
4 nukúnnú ma mɔ jɛ xó mawu tɔn mɛ ɖò gbè ɖevo mɛ sixu sɔ́ ganjininɔ mǐtɔn ɖò gbigbɔ lixo ɖó axɔ nu tawun .
"ðò xwè kanweko atɔ́ɔ́ngɔ j.h.m . tɔn , hwenu e nɛɛmíi sè ɖɔ vǐ ɖé lɛ ɖò jwifu e lɛkɔ sín babilɔnu lɛ é mɛ bo kún sixu dó ebléegbe ó é ɔ , é ɖu ayi mɛ n’i tawun ."
"mɛsɛntɔ́ mawu tɔn e vǐ enɛ lɛ nyí é wɛ ɖò bubú dó ye wɛ nɛ , ɖó ye sixu mɔ nukúnnú jɛ xó mawu tɔn mɛ mlɛ́mlɛ́ ǎ wutu . — nɛɛ . 8 : 1 , 2 , 8 ."
etɛ wu mɛjitɔ́ e ɖò sinsɛnzɔ́ wà wɛ ɖò ayǐ e jí è nɔ dó gbè ɖevo ɖè lɛ é ɖé lɛ ka ɖ’ayi ?
5 mɛjitɔ́ klisanwun e ɖò sinsɛnzɔ́ wà wɛ ɖò ayǐ e jí è nɔ dó gbè ɖevo ɖè lɛ é ɖé lɛ wá ɖ’ayi wu ɖɔ jlǒ e vǐ emitɔn lɛ ɖó nú nugbǒ ɔ é ɖò ɖiɖekpo wɛ .
"ðó vǐ lɛ nɔ mɔ nukúnnú jɛ nǔ e è nɔ ɖɔ ɖò kplé lɛ jí é mɛ mlɛ́mlɛ́ ǎ wutu ɔ , tuto gbigbɔ tɔn e è nɔ xwlé mɛ ɖò kpléxɔ axɔsuɖuto ɔ tɔn mɛ é nɔ byɔ ayi yetɔn mɛ ganji ǎ ."
"pedro [ 1 ] e gosin tofɔligbé amɛlika tɔn bo sɛ̀ tɛn nú xwédo tɔn yì australie é ɖɔ : “ enyi è ɖò nǔ gbigbɔ tɔn lɛ xó ɖɔ wɛ ɔ , é byɔ ɖɔ è ni zán ayi mɛtɔn kpo lee nǔ nɔ cí nú mɛ é kpo . ” — luk . 24 : 32 ."
"6 enyi mǐ ɖò nǔ xà dó gbè ɖevo mɛ wɛ ɔ , é sixu nɔ ma byɔ ayi mǐtɔn mɛ , lee gbè mǐtɔn ɖesunɔ tɔn na byɔ mɛ gbɔn é ."
"gɔ́ na ɔ , enyi è ma kpéwú bá ɖɔ xó ɖó kpɔ́ ganji ɖò gbè ɖevo mɛ ǎ ɔ , é sixu byɔ ɖɔ è ni gbà tamɛ tawun bo lɛ́ dó gǎn ɖesu ɖò gbigbɔ lixo ."
"enɛ wu ɔ , hwenu e mǐ ɖò biblo wɛ bonu jlǒ e mǐ ɖó bá sɛ̀n jehovah ɖò ayǐ e jí è nɔ dó gbè ɖevo ɖè é ma na kú ǎ é ɔ , mǐ ɖó na lɛ́ nya xɛ ɖò ganjininɔ mǐtɔn ɖò gbigbɔ lixo jí . — mat . 4 : 4 ."
ye nya xɛ ðò ganjininɔ yetɔn ðò gbigbɔ lixo jí
"nɛ̌ babilɔnunu lɛ ka tɛnkpɔn bo na xwè daniyɛli dó ahwan mɛ , b’ɛ na xwedó aca yetɔn kpo sinsɛn yetɔn kpo gbɔn ?"
"( dan . 1 : 3 - 7 ) nyikɔ e è sun daniyɛli é dó gesí bɛlu , ee nyí nǔmɛsɛn taji babilɔnu tɔn é ."
axɔsu nabukodonɔzɔ́ɔ na ko ba ɖɔ daniyɛli ni lin ɖɔ nǔmɛsɛn babilɔnu tɔn ɔ hugǎn mawu emitɔn jehovah ɔ . — dan . 4 : 5 .
etɛ ka d’alɔ daniyɛli b’ɛ nɔ ganji ɖò gbigbɔ lixo hwenu e é ɖò tò ɖevo mɛ é ?
"8 è na nùɖuɖu e axɔsu ɔ nɔ ɖu é daniyɛli có , é “ tuùn dó ayi tɔn mɛ ” ɖɔ emi kún na “ hɛn emiɖée blí ó . ”"
"( dan . 1 : 8 ) ðó é kpó ɖò “ wema mímɛ́ lɛ ” kplɔ́n dó anɔnugbe tɔn mɛ wɛ wutu ɔ , é nɔ ganji ɖò gbigbɔ lixo hwenu e é ɖò tò ɖevo mɛ é ."
"( dan . 9 : 2 ) mɔ̌ mɛ ɔ , ɖò xwè 70 mɔ̌ ɖò babilɔnu wìwá tɔn gudo ɔ , è kpò ɖò ebléegbe nyikɔ tɔn ylɔ ɛ na wɛ . — dan . 5 : 13 ."
ðagbe tɛ xó mawu tɔn ka wà nú ɖɛhan wlantɔ́ ɔ bɔ mǐ mɔ ɖò ðɛhan 119gɔ́ ɔ mɛ ?
"9 mɛ e wlan ðɛhan 119gɔ́ ɔ é mɔ hlɔnhlɔn ɖò xó mawu tɔn mɛ , bɔ gbɛzinzan tɔn dó gbɔn vo ."
é ɖó na ɖí xwi xá jujɔ wangbɛnumɛ tɔn axɔsuzɔwatɔ́ ɖé lɛ tɔn .
"( ðɛh . 119 : 23 , 61 ) é ɖò mɔ̌ có , é jó nǔ e mawu ɖɔ lɛ é dó bɔ ye byɔ ayi tɔn mɛ ganji . — xà ðɛhan 119 : 11 , 46 ."
kpé nukún dó hwiðée wu ðò gbigbɔ lixo
"10 , 11 . ( a ) hwenu e mǐ ɖò xó mawu tɔn kplɔ́n wɛ é ɔ , etɛ gbé mǐ ka ɖó na nya ? ( b ) nɛ̌ é ka sixu kpa mǐ gbɔn ?"
"10 azɔ̌ yɛhwexɔsuɖuto ɔ tɔn lɛ kpo agbazazɔ́ mǐtɔn lɛ kpo sixu nɔ hɛn alɔnu mǐtɔn ján tawun ; é ɖò mɔ̌ có , mǐ bǐ wɛ ɖó na ba hwenu nú nùkplɔnkplɔn mɛɖesunɔ tɔn kpo sinsɛn - biblo xwédo tɔn kpo . ( efɛ ."
"5 : 15 , 16 ) amɔ̌ , wexwɛ gègě gbígbéjé kpɔ́n alǒ nǔsisɔ nú xósin e mǐ na na ɖò kplé lɛ jí lɛ é kɛɖɛ gbé wɛ mǐ na nɔ nya ǎ ."
"11 bonu é na kpa mǐ ɔ , mǐ ɖó na nɔ jlɛ̌ jí ɖò hudo mɛ ɖevo lɛ tɔn hinhɛn dó ayi mɛ hwenu e mǐ ɖò nǔ kplɔ́n wɛ é kpo tamɛ linlin dó nǔ e hudo mǐɖesunɔ ɖò gbigbɔ lixo é jí kpo mɛ ."
"nùjlɛdonǔwu ɖé ɖíe : nùɖatɔ́ ɖé ɖó na nɔ ɖɔ́ nùɖuɖu lɛ kpɔ́n hwɛ̌ cobo má , amɔ̌ , é sixu kpó nú enɛ kɛɖɛ ǎ ."
"enyi lanmɛ tɔn na nɔ ganji ɔ , é ɖó na nɔ ɖa nùɖuɖu hunsin ɖagbe tɔn e éɖesunɔ na nɔ ɖu lɛ é ."
"mɔ̌ ɖokpo ɔ , mǐ ɖó na tɛnkpɔn bo na nɔ na nùɖuɖu gbigbɔ tɔn ayi mǐtɔn sɔgbe kpo hudo mǐɖesunɔ tɔn lɛ kpo ."
etɛwu mɛ e ɖò sinsɛnzɔ́ wà wɛ ɖò ayǐ e jí è nɔ dó gbè ɖevo ɖè lɛ é gègě ka mɔ ɖɔ nǔ kplɔnkplɔn hwɛhwɛ dó anɔnugbe yetɔn mɛ ɖó lè ?
12 mɛ e ɖò sinsɛnzɔ́ wà wɛ ɖò ayǐ e jí è nɔ dó gbè ɖevo ɖè lɛ é gègě mɔ ɖɔ biblu kplɔnkplɔn hwɛhwɛ dó anɔnugbe yetɔn mɛ ɖó lè tawun .
( mɛ .
"2 : 8 ) mɛsɛ́dó lɛ lɔmɔ̌ tlɛ mɔ ɖɔ , bonu ye na dó sixu gbídɔn ɖò gbě ɖevo e jí è ɖè azɔ̌ nú ye sɛ́dó é ɔ , ye kún sixu kpɛnzɔn mɔjɛmɛ nugbǒ ɔ tɔn kpɛ e ye nɔ ɖó ɖò kplé lɛ hwenu é kɛɖɛ ó ."
"13 alain e ko ɖò gbè e nɔ nyí persan é kplɔ́n wɛ sín xwè tantɔn mɔ̌ ɖíe é ɖɔ jí : “ enyi un sɔnǔ nú kplé lɛ dó persan mɛ ɔ , un nɔ ba na sɔ́ ayi ɖó gbè ɔ ɖesunɔ jí ."
nǔ nugbǒ ɔ ni byɔ vǐ towe lɛ sín ayi mɛ
etɛ mɛjitɔ́ lɛ ka ɖó na bló ? etɛwu ?
14 mɛjitɔ́ klisanwun lɛ ɖó na bló bɔ xó mawu tɔn na byɔ vǐ yetɔn lɛ sín ayi mɛ kpɛɖé kpɛɖé .
"ee serge kpo asì tɔn muriel kpo wà sinsɛnzɔ́ ɖò ayǐ e jí è nɔ dó gbè ɖevo ɖè é nú xwè atɔn jɛji gudo é ɔ , ye ɖ’ayi wu ɖɔ vǐ sunnu emitɔn e ɖó xwè 17 é kún sɔ́ nɔ ɖó awǎjijɛ ɖò azɔ̌ yɛhwexɔsuɖuto ɔ tɔn lɛ mɛ ó ."
15 . ( a ) etɛ lɛ ka sixu sísɛ́ mɛjitɔ́ lɛ bɔ ye na lɛkɔ yì agun e nɔ dó gbè e vǐ yetɔn lɛ sè ganji é ɖé mɛ ? ( b ) etɛ sɛ́nflínmɛ 6 : 5 - 7 ka byɔ ɖò mɛjitɔ́ lɛ sí ?
15 etɛ lɛ ka sixu sísɛ́ mɛjitɔ́ lɛ bɔ ye na lɛkɔ yì agun e nɔ dó gbè e vǐ yetɔn lɛ sè ganji é ɖé mɛ ?
"nukɔntɔn ɔ , ye ɖó na kpɔ́n ɖɔ emi ka ɖó hwenu kpo nǔwukpikpé kpo dóó , bo na kplɔ́n wǎn yí nú jehovah vǐ emitɔn lɛ bo lɛ́ kplɔ́n gbè ye hwe ɖokpo ɔ nu à jí ."
"wegɔ ɔ , ye sixu ɖ’ayi wu ɖɔ nǔ gbigbɔ tɔn lɛ kún sɔ́ nɔ jlǒ vǐ emitɔn lɛ ó , alǒ ɖɔ ayǐ e jí è nɔ dó gbè ɖevo ɖè bɔ ye ɖò sinsɛnzɔ́ wà ɖè wɛ é kún sɔ́ nɔ jló ye ó ."
"ðò ninɔmɛ mɔhun lɛ mɛ ɔ , mɛjitɔ́ klisanwun lɛ sixu mɔ ɖɔ kɔlilɛ yì agun e nɔ dó gbè e vǐ yetɔn lɛ sè ganji é ɖé mɛ kaka jɛ hwenu e vǐ yetɔn lɛ na lidǒ ɖò nugbǒ ɔ mɛ é wɛ na nyɔ́ . — xà sɛ́nflínmɛ 6 : 5 - 7 ."
nɛ̌ mɛjitɔ́ ɖé lɛ ka bló tuto bo na nɔ kplɔ́n vǐ yetɔn lɛ ɖò gbigbɔ lixo hwenu e ye ɖò ayǐ ɖevo jí é gbɔn ?
"16 ðò alɔ ɖevo mɛ ɔ , mɛjitɔ́ ɖé lɛ mɔ wlɛnwín bo nɔ kplɔ́n vǐ yetɔn lɛ ɖò anɔnugbe yetɔn mɛ , hwenu e ye nɔ yì kplé lɛ ɖò agun alǒ kánɖó e nɔ dó gbè ɖevo é mɛ é ."
charles e ɖó nyɔnuví atɔn bɔ xwè yetɔn bɛ́sín 9 jɛ 13 é nɔ yì kplé lɛ ɖò kánɖó e nɔ dó lingala - gbè é ɖé mɛ .
é tinmɛ ɖɔ : “ mǐ wá gbeta ɔ kɔn bo nɔ kplɔ́n nǔ vǐ lɛ lobo nɔ lɛ́ bló sinsɛn - biblo xwédo tɔn ɖò anɔnugbe mǐtɔn mɛ .
"17 kevin e ɖó nyɔnuví wè bɔ ye ɖó xwè atɔ́ɔ́n kpo tantɔn kpo é bló tuto ɖé lɛ , bo na nɔ sú nukúnnúmɔjɛnǔmɛ e ye ma ɖó ɖò kplé lɛ jí , ɖò agun e nɔ dó gbè ɖevo é ɖé mɛ ǎ é sín dò ."
"é tinmɛ ɖɔ : “ nyì kpo asì ce kpo nɔ kplɔ́n nǔ xá vǐ lɛ ɖokpo ɖokpo ɖò anɔnugbe yetɔn , flansegbe mɛ ."
"18 . ( a ) nugbodòdó tɛ ka ɖò hlɔmanu lɛ 15 : 1 , 2 mɛ bo sixu d’alɔ we bɔ a na tuùn nǔ e nyɔ́ nú vǐ towe lɛ hugǎn é ? ( b ) wě tɛ lɛ mɛjitɔ́ ɖevo lɛ ka ɖè xá mɛ ?"
( kpɔ́n tinmɛ e ɖò vivɔnu é . )
"18 nugbǒ ɔ , xwédo ɖokpo ɖokpo wɛ na kpɔ́n nǔ e na nyɔ́ nú vǐ yetɔn lɛ ɖò gbigbɔ lixo hugǎn é . [ 2 ] ( ga . 6 : 5 ) muriel e xó mǐ ɖɔ wá yì é ɖɔ ɖɔ emi kpo asú emitɔn kpo gbɔ bo sɔ́ nùjlomɛ emitɔn lɛ dó savɔ̌ , ɖó ɖagbe vǐ sunnu emitɔn tɔn ɖò gbigbɔ lixo wutu ."
"( xà hlɔmanu lɛ 15 : 1 , 2 . ) ee serge kpɔ́n gudo é ɔ , é mɔ ɖɔ gbeta ɖagbe ɔ kɔn wɛ ye wá ."
"é ɖɔ : “ sín hwenu e mǐ lɛkɔ wá agun e nɔ dó flansegbe é ɖé mɛ é ɔ , vǐ sunnu mǐtɔn yì nukɔn tawun ɖò gbigbɔ lixo bo bló baptɛm ."
gbexosin - alijitɔ́ hwebǐnu tɔn wɛ é nyí dìn .
é tlɛ ɖò linlin wɛ bo na lɛkɔ yì kánɖó e nɔ dó jonɔgbe é ɖé mɛ ! ”
nǔ xó mawu tɔn ni byɔ ayi towe mɛ
"19 , 20 ."
nɛ̌ mǐ ka sixu xlɛ́ ɖɔ mǐ yí wǎn nú xó mawu tɔn gbɔn ?
"19 ðó jehovah nyí mawu wanyiyinɔ ɖé wutu ɔ , é bló bɔ xó tɔn biblu ɔ ɖò gbè kanweko mɔkpan mɛ , bonu ‘ gbɛtɔ́ alɔkpa lɛ bǐ ni dó sixu ɖó nukúnnúmɔjɛnǔmɛ e sɔgbe é dó nugbǒ ɔ wu . ’ ( 1 tim . 2 : 4 , nwt ) é tuùn ɖɔ enyi gbɛtɔ́ lɛ nɔ xà linlin emitɔn lɛ dó gbè e nɔ byɔ ayi yetɔn mɛ hugǎn é mɛ ɔ , ye sixu sú hudo gbigbɔ tɔn e ye ɖó é sín dò ganji ."
"20 é ɖò mɔ̌ có , mǐ na bo ɖò ninɔmɛ ɖebǔ mɛ ɔ , mǐ ɖó na tɛnkpɔn bo nɔ na nùɖuɖu gbigbɔ tɔn syɛnsyɛn lɛ ayi mǐtɔn ."
"enyi mǐ nɔ kplɔ́n mawuxówema ɔ hwɛhwɛ dó gbè e nɔ byɔ ayi mǐtɔn mɛ hugǎn é mɛ ɔ , mǐ kpo xwédo mǐtɔn kpo na kpó ɖò ganji ɖò gbigbɔ lixo , bɔ mǐ na xlɛ́ ɖɔ mǐ hɛn nǔ e mawu ɖɔ lɛ é dó ayi mɛ . — ðɛh . 119 : 11 ."
"[ 2 ] ( akpáxwé 18gɔ́ ɔ ) bonu a na mɔ nugbodòdó biblu tɔn e sixu d’alɔ xwédo towe é ɖevo lɛ hǔn , kpɔ́n xota “ ovi lẹ go pinpọ́n whẹ́n to tògodo — avùnnukundiọsọmẹ po alemọyi etọn lẹ po ” ɖò atɔxwɛ ( gungbe ) 15 octobre 2002 mɛ ."
octobre 2016
xota nùkplɔnkplɔn tɔn lɛ nú : 28 novembre – 25 décembre 2016
luxembourg
ye zán tlati etɛ a ka nɔ lin dó biblu wu ? dó dɔn ayi mɛ ɔ tɔn wá xó mawu tɔn jí
mɛ nabi e ðò tò ɔ mɛ é
562 958
2 058
3 895
a ka nɔ “ hɛn nùnywɛ e nyɔ́ zán é ” à ?
hwenuxó ce zɔn víin bo jɛ nyaví wamamɔnɔ ɖé jí ɖò gletoxo línlín ɖé mɛ .
xá ɔ mɛ nu lɛ nɔ lin ɖɔ yɛyinɔ wɛ n’i bo nɔ ko è .
"enyi jonɔ lɛ wá ɔ , gletoxo ɔ mɛ nu ɖé lɛ nɔ cá n’i ɖò xɔ́ntɔn yetɔn lɛ nukɔn ."
"ye nɔ dlɛn cɛnji wè dó è , kpɔnwun ɖokpo gan ɖokpo kpo kpɔnwun wè gan ɖokpo kpo ."
bo nɔ ɖɔ : “ sɔ́ ee jló we é . ”
nyaví ɔ nɔ sɔ́ kpɔnwun ɖokpo gan ɔ bo nɔ kanwezun ɖido .
"gbè ɖokpo ɔ , jonɔ lɛ ɖokpo kanbyɔ nyaví ɔ ɖɔ : “ a tuùn ɖɔ kpɔnwun wè gan ɔ xɔ akwɛ hú kpɔnwun ɖokpo gan ɔ donu wè à cé ? ”"
"nyaví ɔ ko nǔ dó nu kpá bo ɖɔ : “ ɛɛn , un tuùn . ”"
jonɔ ɔ kanbyɔ ɛ ɖɔ : “ bɔ etɛwu a ka sɔ́ kpɔnwun ɖokpo gan ɔ lo ?
"enyi a sɔ́ kpɔnwun wè gan ɔ ɔ , akwɛ enɛ ɖɔhunkɔ donu wè wɛ a sɔ́ nɛ hǔn ! ”"
"nyaví ɔ ka ɖɔ : “ amɔ̌ nú un sɔ́ kpɔnwun wè gan ɔ ɔ , mɛ lɛ ma sɔ́ na nɔ da ayihun ɔ ɖě xá mì nɛ ."
a tuùn kpɔnwun ɖokpo gan nabi e un ko cyan é à ? ”
"nyaví e xó hwenuxó enɛ ɖɔ é ɖè jijɔ e mɛxo lɛ sixu ɖu lè tɔn é ɖé xlɛ́ , é wɛ nyí nùnywɛ e nyɔ́ zán é ."
biblu ɖɔ : “ hɛn nùnywɛ e nyɔ́ zán é kpo nǔwukpikpé nǔlinkpɔ́n tɔn kpo .
"enɛ ɔ , a na nɔ ɖi zɔnlin ɖò ayijayǐ mɛ ɖò ali towe jí , bɔ a na klɛ́n afɔ gbeɖé ǎ . ”"
"( nùx . 3 : 21 , 23 , nwt ) mɔ̌ mɛ ɔ , nǔ e “ nùnywɛ e nyɔ́ zán é ” nyí é kpo lee mǐ sixu zán gbɔn é kpo tuùntuùn na zɔ́n bɔ mǐ na nɔ ayijayǐ mɛ ."
"enɛ nɔ d’alɔ mǐ bɔ “ afɔ ” mǐtɔn lɛ nɔ lidǒ , lobɔ mǐ nɔ klɛ́n afɔ ɖò gbigbɔ lixo ǎ ."
etɛ ka nyí nùnywɛ e nyɔ́ zán é ?
nùnywɛ e nyɔ́ zán é gbɔn vo nú nùtuùntuùn kpo nukúnnúmɔjɛnǔmɛ kpo .
mɛ e tuùn nǔ é nɔ mɔ dò nú nǔ gègě .
mɛ e ɖó nukúnnúmɔjɛnǔmɛ é sixu mɔ lee nùɖé cá kàn xá ɖevo gbɔn é .
mɛ e ɖó nùnywɛ é nɔ kpéwú bo nɔ zán nùtuùntuùn kpo nukúnnúmɔjɛnǔmɛ kpo ɖó kpɔ́ ɖò ali ɖagbe ɖé nu .
"ði kpɔ́ndéwú ɔ , mɛɖé sixu kpéwú bo xà wema etɛ biblu ka kplɔ́n mɛ tawun ? ɖò táan klewun ɖé mɛ bo lɛ́ mɔ nukúnnú jɛ mɛ ."
"hwenu e é ɖò biblu kplɔ́n wɛ é ɔ , é sixu nɔ na xósin lɛ ganji ."
é sixu jɛ kplé agun tɔn lɛ wá jí bo tlɛ nɔ na xósin ɖagbe lɛ .
"enɛ lɛ bǐ sixu xlɛ́ ɖɔ é ɖò nukɔn yì wɛ ɖò gbigbɔ lixo , amɔ̌ , enɛ ka ko xlɛ́ ɖɔ é ɖó nùnywɛ jɛn nɛ à ?"
é nyí mɔ̌ dandan ǎ .
é sixu nyí ɖɔ ayi tɔn nɔ yawu wlí nǔ wɛ .
"é ɖò mɔ̌ có , enyi é nɔ zán nǔ e é tuùn é kpo nukúnnúmɔjɛnǔmɛ e é ɖó é kpo dó wà nǔ sɔgbe xá nugbǒ ɔ lee é jɛxa gbɔn é ɔ , é ɖò nùnywɛtɔ́ huzu wɛ nɛ ."
"enyi gbeta e kɔn é nɔ wá lɛ é nɔ ɖó nu , nɔ xlɛ́ ɖɔ é nɔ lin nǔ kpɔ́n ganji hwɛ̌ ɔ , é ɖò wɛn ɖɔ é nɔ ɖè nùnywɛ e nyɔ́ zán é xlɛ́ nɛ ."
"matie 7 : 24 - 27 kpi lǒ e jezu dó dó nya wè ɖé lɛ wu , bɔ ye mɛ ɖokpo ɖokpo gbá xɔ é sín tan ."
é ɖɔ dó ye mɛ we lɛ ɖokpo wu ɖɔ é nyí gbɛtɔ́ “ ayiɖotenanɔ . ”
"ðó nya enɛ ɔ dó nukún nǔ e sixu wá jɛ ɖò sɔgudo é mɛ kpɔ́n wutu ɔ , é gbá xɔ tɔn nyì só jí ."
é mɔ nǔ sɛ́dó zɔ bo wà nǔ sɔgbe xá .
é ɖɔ ɖɔ xɔ emitɔn gbigbá dó kɔgudu mɛ na ɖè akwɛ kpò alǒ yá ǎ .
"é nyɔ̌nùí , bo lin nǔ e nǔwiwa tɔn lɛ na jì ɖò nukɔnmɛ é kpɔ́n ."
"enɛ wu ɔ , hwenu e jɔhɔn ɖaxó nyì é ɔ , xɔ tɔn mu ǎ ."
"nùkanbyɔ ɔ dìn wɛ nyí ɖɔ , nɛ̌ mǐ ka sixu ɖó jijɔ ɖagbe enɛ e nyí nùnywɛ e nyɔ́ zán é bo lɛ́ hɛn gbɔn ?"
nɛ̌ un ka sixu ðó gbɔn ?
"nukɔntɔn ɔ , micée 6 : 9 ɖɔ : “ mɛ ɖěɖee ɖó nùnywɛ e nyɔ́ zán lɛ é na ɖi xɛsi nú nyikɔ [ mawu tɔn ] . ”"
"bonu a na sí mɛɖé ɔ , a ɖó na tuùn lee é nɔ lin nǔ gbɔn é hwɛ̌ ."
"enɛ gudo ɔ , a sixu ɖeji dó wǔ tɔn bo kplɔ́n nǔ ɖò gɔ̌n tɔn , gbɔn nǔwiwa éɖɔhun gblamɛ ."
"enyi nǔ e nǔwiwa mǐtɔn lɛ na wà dó kancica e mǐ ɖó kpo jehovah kpo é wu ɖò nukɔnmɛ é nɔ ɖu ayi mɛ nú mǐ , bonu mǐ nɔ lɛ́ sɔ́ gbeta mǐtɔn lɛ jinjɔn nugbodòdó tɔn lɛ jí ɔ , mǐ na ɖó nùnywɛ e nyɔ́ zán é ."
"wegɔ ɔ , nùnywɛxó 18 : 1 ɖɔ : “ gbɛtɔ́ e nɔ ɖɔ emiɖokpo tɔn jɛn na nyɔ́ ɔ , wǔ wɛ é nɔ ɖó zɔ nú mɛ bǐ ; [ é nɔ gbɛ́ nùnywɛ e nyɔ́ zán lɛ é bǐ , nwt ] . ”"
"enyi mǐ ma cɔ́ mǐɖée ǎ ɔ , mǐ sixu ɖó wǔ zɔ nú jehovah kpo togun tɔn kpo ."
"bonu nǔ ma na nyí mɔ̌ nú mǐ ǎ ɔ , mǐ ɖó na nɔ zán hwenu kpo mɛ ɖěɖee nɔ ɖi xɛsi nú nyikɔ mawu tɔn bo nɔ ɖó sísí nú nugbodòdó tɔn lɛ é kpo ."
"enyi é nyɔ́ bló ɔ , mǐɖesunɔ ɖó na nɔ yì kpléxɔ axɔsuɖuto ɔ tɔn mɛ , bo na nɔ dó gbɛ̌ kpo agun klisanwun tɔn kpo hwɛhwɛ ."
"hwenu e mǐ ɖò kplé lɛ jí é ɔ , mǐ ɖó na hun linlin mǐtɔn kpo ayi mǐtɔn kpo , bonu nǔ e ɖɔ wɛ è ɖè lɛ é na byɔ ye mɛ ."
"gɔ́ nú enɛ ɔ , enyi mǐ nɔ xoɖɛ sɛ́dó jehovah bo nɔ ɖɔ nǔ e ɖò ayi mǐtɔn mɛ é bǐ n’i ɔ , mǐ na sɛkpɔ ɛ ."
"( nùx . 3 : 5 , 6 ) enyi mǐ hun linlin mǐtɔn kpo ayi mǐtɔn kpo hwenu e mǐ ɖò biblu kpo wema e tutoblonunu jehovah tɔn sɔnǔ na lɛ é kpo xà wɛ é ɔ , mǐ nɔ ɖ’ayi nǔ e nǔwiwa mǐtɔn lɛ na wá jì ɖò nukɔnmɛ lɛ é wu , bo nɔ wà nǔ sɔgbe xá ."
"enyi nɔví e ko zin lɛ é ɖè wě xá mǐ ɔ , mǐ ɖó na lɛ́ wà nǔ sɔgbe kpo wěɖexámɛ yetɔn kpo ."
"( nùx . 19 : 20 ) mɔ̌ mɛ ɔ , mǐ sɔ́ na “ gbɛ́ nùnywɛ e nyɔ́ zán lɛ é bǐ ” ǎ , loɔ , mǐ na ɖò jijɔ taji enɛ hɛn lidǒ wɛ ."
nɛ̌ é ka na d’alɔ xwédo ce gbɔn ?
nùnywɛ e nyɔ́ zán é sixu hɛn xwé .
"ði kpɔ́ndéwú ɔ , biblu byɔ asì ɖé ɖɔ é ni nɔ “ sí ” asú tɔn . ( efɛ ."
5 : 33 ) nɛ̌ asú ɖé ka sixu mɔ sísí ɖaxó mɔhun gbɔn ?
"enyi é ba gannugánnú alǒ kpo adǎn kpo ɔ , é na mɔ kaka sɔyi ǎ ."
"bo na dó gbɛ́ tagba ɔ , asì sunnu mɔhun tɔn sixu nɔ ɖó sísí kpɛɖé n’i hwenu e é ɖò ayǐ é ."
"amɔ̌ , nú é ma ka ɖò ayǐ ǎ ɔ , asì tɔn ka na ba na sí i à ?"
é na vɛwǔ tawun .
sunnu ɔ ɖó na lin tamɛ dó nǔ e na zɔ́n bɔ asì tɔn na ɖó sísí n’i hwebǐnu é jí .
"enyi é nɔ ɖè sínsɛ́n gbigbɔ tɔn xlɛ́ , bo nyí wanyiyinɔ kpo xomɛnyɔtɔ́ kpo ɔ , é na ɖu sísí ɖaxó asì tɔn tɔn sín lè ."
"nugbǒ ɔ , asì klisanwun ɖé ɖó na ɖó sísí nú asú tɔn , enyi é jɛxa kpo é gbɔ kpo ɔ nɛ . — ga . 5 : 22 , 23 ."
biblu lɛ́vɔ ɖɔ ɖɔ asú ɖé ɖó na yí wǎn nú asì tɔn .
"( efɛ . 5 : 28 , 33 ) nyɔnu ɖé sixu lin ɖɔ , enyi emi sɔ́ nǔ e ma sɔgbe ǎ bɔ asú emitɔn ka ɖó acɛ bo na tuùn lɛ é hwla dó é ɔ , é na kpó ɖò wǎn yí nú emi wɛ ."
"è ka na ɖɔ xó jɔ xó ɔ , nùnywɛ enɛ ka nyɔ́ zán à ?"
"enyi asú ɔ wá mɔ nǔ e é sɔ́ hwla é ɖò nukɔnmɛ ɔ , etɛ ka na jɛ ?"
é ka na yí wǎn n’i d’eji à ?
é sixu vɛwǔ n’i tawun .
"amɔ̌ , enyi é ba hwenu e nyɔ́ é bo tinmɛ nǔ e ma sɔgbe ǎ lɛ é kpo fífá kpo ɔ , nugbǒɖiɖɔ tɔn na ɖibla sù asú tɔn nukúnmɛ ."
wanyiyi e sunnu ɔ ɖó n’i é na jɛji dìn lo .
lee a nɔ kplɔ́n vǐ towe lɛ gbɔn ɖò égbé é na wà nǔ dó xóɖɔɖókpɔ́ xá ye ɖò sɔgudo wu
"vǐ lɛ ɖó na nɔ setónú nú mɛjitɔ́ yetɔn lɛ , bɔ è ɖó na kplɔ́n ye lee jehovah ba gbɔn é ."
"( efɛ . 6 : 1 , 4 ) xlɛ́xlɛ́ wɛ enɛ ka ɖè ɖɔ mɛjitɔ́ lɛ ɖó na slɛ́ nǔ ɖěɖee vǐ lɛ ɖó na wà lɛ é kpo ee ye ma ɖó na wà ǎ lɛ é kpo gbɛ́ɖɛ́ɖɛ́ à ?"
"sɛ́n e mɛjitɔ́ lɛ ba ɖɔ vǐ lɛ ni nyì é alǒ enyi ye wà nǔ nyì dò ɔ , tó e è na dɔn nú ye é tuùntuùn kpowun ko kpé ǎ ."
mɛjitɔ́ e ɖó nùnywɛ e nyɔ́ zán é nɔ d’alɔ vǐ tɔn b’ɛ nɔ mɔ nukúnnú jɛ nǔ e wu é ɖó na setónú é wu .
"ði kpɔ́ndéwú ɔ , mǐ ni ɖɔ ɖɔ vǐ ɖé dó mɛmasigbe nú mɛjitɔ́ tɔn lɛ ɖokpo ."
adǎnwiwa alǒ sɛ́nbá bibɔ ɖó vǐ ɔ wǔ afɔjiafɔji sixu ɖè è kpò alǒ zɔ́n b’ɛ cí xwii .
"amɔ̌ , xomɛsin sixu ɖò ayi tɔn mɛ dɔ̌n , bo sixu zɔ́n b’ɛ hɔn nú mɛjitɔ́ tɔn lɛ ."
mɛjitɔ́ ɖěɖee nɔ ɖè nùnywɛ e nyɔ́ zán é xlɛ́ lɛ é na lin tamɛ dó ali e nu ye na kplɔ́n vǐ yetɔn lɛ ɖè é kpo nǔ e é na wà dó ye jí ɖò sɔgudo é kpo jí .
"mɛjitɔ́ lɛ ɖó na nɔ yawu wà nǔ , ɖó akpɔ̀ e ye mɔ hwenɛnu é wutu ǎ ."
"vlafo ye sixu kplá vǐ ɔ jɛ vo bo sɔ́ xó jlɛ dó xó wu xá ɛ kpo fífá kpo kpodo wanyiyi kpan , bo tinmɛ n’i ɖɔ jehovah jló ɖɔ é ni sí mɛjitɔ́ tɔn lɛ bá ɖu lè tɔn kaka sɔyi ."
"enɛ ɔ , hwenu e vǐ ɔ na ɖè sísí xlɛ́ mɛjitɔ́ tɔn lɛ é ɔ , é na mɔ ɖɔ jehovah ɖó sísí na wɛ emi ɖè gbɔn mɔ̌ . ( efɛ ."
"6 : 2 , 3 ) wlɛnwín ɖagbe enɛ sixu byɔ vǐ ɔ sín ayi mɛ tawun ."
"é na mɔ ɖɔ mɛjitɔ́ emitɔn lɛ nɔ wlíbò nú emi nugbǒ nugbǒ , bɔ sísí e é ɖó nú ye é na lɛ́ jɛji ."
"mɔ̌ mɛ ɔ , ali na hun nú vǐ ɔ b’ɛ na nɔ ba alɔdo hwenu e tagba ɖaxó ɖaxó lɛ na wá xwetɔ́n é ."
mɛjitɔ́ ɖé lɛ sixu mɔ ɖɔ emi taa wá dó akpɔ̀ nú vǐ emitɔn lobo gɔn kplɔ́n na ɛ .
"amɔ̌ , etɛ ka na jɛ hwenu e vǐ ɔ na wá sù é ?"
é ka na ɖi xɛsi nú jehovah lobo mɔ ɖɔ nùnywɛnú wɛ é nyí ɖɔ è ni xwedó nugbodòdó mawu tɔn lɛ à ?
"é ka na ba na hun linlin tɔn lɛ kpo ayi tɔn kpo nú jehovah à , alǒ é na cí zɔ nú gbigbɔ sín nǔ lɛ ? — nùx . 13 : 1 ; 29 : 21 ."
atínkpatɔ́ ɖagbe ɖé nɔ tó bló tuto nǔ e na kpa wɛ é ɖè é tɔn jɛ nukɔn .
"mɛjitɔ́ ɖěɖee ɖó nùnywɛ e nyɔ́ zán lɛ é nɔ zán hwenu gègě dó kplɔ́n nugbodòdó jehovah tɔn lɛ kpo lee ye sixu zán ye gbɔn é kpo , bɔ mɔ̌ mɛ ɔ , ye nɔ ɖi xɛsi nú nyikɔ tɔn ."
"enyi ye ma ɖó wǔ zɔ nú jehovah kpo tutoblonunu tɔn kpo ǎ ɔ , ye nɔ ɖó nùnywɛ e nyɔ́ zán é lobo nɔ dó hɛn xwédo yetɔn lidǒ ."
"ayihɔngbe ayihɔngbe ɔ , gbeta e sixu wà ɖagbe alǒ nyanya dó gbɛzán mǐtɔn wu nú xwè mɔkpan lɛ é kɔn wiwa nɔ ba mǐ ."
"mǐ ɖó na nɔ yawu site dó zɛn e ɖò mǐ sɔ́ wɛ é jí ǎ , loɔ , mǐ ɖó na nɔ nɔte bo lin nǔ kpɔ́n hwɛ̌ ."
"lin tamɛ dó nǔ e é na jì , b’ɛ na nɔ ayǐ kaka sɔyi lɛ é jí ."
"ba alixlɛ́mɛ jehovah tɔn lɛ , bo zán nùnywɛ tɔn ."
"enɛ ɔ , mǐ na hɛn nùnywɛ e nyɔ́ zán é , b’ɛ na na mǐ gbɛ̀ . — nùx . 3 : 21 , 22 ; nwt ."
hɛn nùɖiɖi towe lidǒ ðò nǔ e ðó nukún wɛ a ðè ɔ mɛ
“ nùɖiɖi ɖíɖó wɛ nyí è ni ɖeji dó nǔ e ɖó nukún wɛ è ɖè ɔ wu . ” — ebl .
"han lɛ : 81 , 134"
nɛ̌ jehovah sɛntɔ́ hwexónu tɔn lɛ ka hɛn nùɖiɖi yetɔn lidǒ gbɔn ?
etɛ lɛ ka sixu hɛn nùɖiɖi mǐtɔn lidǒ bɔ mǐ ɖó ?
lè tɛ lɛ ka ɖò nùɖiɖi e lidǒ é ɖé ɖiɖó mɛ ?
"1 , 2 . ( a ) vogbingbɔn tɛ ka ɖò nukúnɖiɖo xɔ akwɛ klisanwun nugbǒ lɛ tɔn kpo mɛ e ɖò satáan sín gbɛ̀ mɛ lɛ é tɔn kpo tɛntin ? ( b ) nùkanbyɔ taji tɛ lɛ mǐ ka na gbéjé kpɔ́n dìn ?"
nukúnðiðo e klisanwun nugbǒ lɛ ɖó é jiwǔ mɛ nya !
"enyi mǐ ɖò mɛ yí ami dó ɖè lɛ mɛ alǒ ɖò “ lɛngbɔ̌ ɖevo lɛ ” mɛ ɔ , mǐ mɛ bǐ wɛ ɖò nukún ɖó wɛ bo na mɔ lee linlin e jehovah ɖó ɖò bǐbɛ̌mɛ é na jɛnu , bɔ è na bló bɔ nyikɔ tɔn na nyí nǔ mímɛ́ gbɔn é ."
"( jaan 10 : 16 ; mat . 6 : 9 , 10 ) nukúnɖiɖo ɖagbe hugǎn ɖěɖee gbɛtɔ́ lɛ sixu ɖó é nɛ ."
"mǐ lɛ́vɔ ɖò te kpɔ́n gbɛ̀ mavɔmavɔ e sín akpá mawu dó é , bo na ɖu lè “ jinukúnsin yɔyɔ̌ ” ɔ alǒ “ ayikúngban yɔyɔ̌ ” ɔ tɔn . ( 2 pi . 3 : 13 ) hwe ɖokpo ɔ nu ɔ , mǐ ɖó nukún ɖɔ togun mawu tɔn na fɔ́n bo ɖò vunvun wɛ ɖò gbigbɔ lixo ."
"2 mɛ ɖěɖee ɖò gbɛ̀ satáan tɔn mɛ lɛ é lɔ ɖó nukúnɖiɖo alɔkpa ɖé lɛ , amɔ̌ , ye nɔ xò nǔ kpɔ́n ɖɔ ye ka na wá jɛnu gbeɖé à jí ."
"ði kpɔ́ndéwú ɔ , akɔnyitɔ́ livi mɔkpan wɛ nɔ ɖó nukún ɖɔ emi na ɖu ɖogowungba ɖé , amɔ̌ é na vɛwǔ ɖɔ ye ni kudeji ɖɔ nǔ na nyí mɔ̌ ."
"ðò alɔ ɖevo mɛ ɔ , ‘ jiɖiɖe ’ dó nukúnɖiɖo klisanwun tɔn mǐtɔn wu wɛ nùɖiɖi jɔ nùɖiɖi nyí ."
"( ebl . 11 : 1 ) amɔ̌ , a sixu kanbyɔ ɖɔ , nɛ̌ un ka sixu ɖeji dó nukúnɖiɖo ce wu d’eji gbɔn ?"
lè tɛ lɛ nùɖiɖi e lidǒ é ɖé ɖiɖó nú nǔ e ɖó nukún wɛ un ɖè é ka na hɛn wá nú mì ?
etɛ jí nùɖiɖi klisanwun nugbǒ lɛ tɔn ka jinjɔn ?
3 nùɖiɖi nyí jijɔ ɖé bonu è jì gbɛtɔ́ hwɛhutɔ́ lɛ kpo é kpo ǎ ; mɔ̌ jɛn è ma ka nɔ ɖó kpowun ǎ é nɛ .
gbigbɔ mímɛ́ mawu tɔn wɛ nɔ zɔ́n bɔ klisanwun tónúsétɔ́ ɖé nɔ ɖó nùɖiɖi .
"( ga . 5 : 22 , nwt ) jehovah ɖó nùɖiɖi alǒ ɖó hudo tɔn bonu biblu ɖɔ ǎ ."
"ðó jehovah nyí nǔbǐwukpétɔ́ bo lɛ́ nyɔ̌nùí hú nǔ bǐ wutu ɔ , nǔ ɖebǔ sixu ɖó linlin tɔn lɛ te bɔ ye na gɔn jijɛ ǎ ."
"tɔ́ mǐtɔn jixwé tɔn ɔ kudeji tawun ɖɔ nyɔna e sín akpá emi dó lɛ é na jɛnu , bɔ é nɔ cí n’i ɖɔ ye ko jɛ wɛ ɖɔhun ."
"enɛ wu ɔ , é ɖɔ : “ é sɔgbe lo ! ”"
"( xà nǔɖexlɛ́mɛ 21 : 3 - 6 . ) nùɖiɖi klisanwun tɔn ɔ jinjɔn nugbǒ elɔ jí ɖɔ jehovah nyí “ mawu gbejinɔtɔ́ , ” bo nɔ ɖè akpá e é dó lɛ é hwebǐnu . — sɛ́n ."
7 : 9 .
kpɔ́ndéwú nùðiði tɔn hwexónu tɔn lɛ
nukúnɖiɖo tɛ sunnu kpo nyɔnu kpo nùɖitɔ́ e jɛ nukɔn nú klisanwun lɛ é ka ɖó ?
4 wemata 11gɔ́ wema eblée lɛ tɔn slɛ́ nùɖitɔ́ sunnu kpo nyɔnu kpo 16 sín nyikɔ .
mɛ e mawu sɔ́ d’ayi mɛ na b’ɛ wlan wema enɛ é ɖɔ ɖɔ “ è ɖekúnnu ɖagbe nú ye ɖó nùɖiɖi yetɔn wu . ”
"( ebl . 11 : 39 ) ye mɛ bǐ wɛ “ ɖeji ” ɖɔ mawu na ɖè “ kúnkan ” e sín akpá é dó é tɔ́n , bɔ é na gbidi gǔfínfɔ́n satáan tɔn bo na bló bɔ linlin e jehovah ɖó ɖò bǐbɛ̌mɛ é na jɛnu . ( bǐb ."
"3 : 15 , nwt ) nùɖitɔ́ enɛ lɛ kú cobɔ “ kúnkan ” e sín akpá è dó , b’ɛ nyí jezu klisu é wá hun gbɛ̀ ninɔ ɖò jixwé sín ali ."
"( ga . 3 : 16 , nwt ) é ɖò mɔ̌ có , ɖó akpá e jehovah dó lɛ é nɔ gblá ǎ wutu ɔ , è na fɔ́n ye sín kú , bɔ ye na huzu gbɛtɔ́ maɖóblɔ̌ lɛ ɖò palaɖisi mɛ ɖò ayikúngban jí . — ðɛh . 37 : 11 ; eza . 26 : 19 ; 1 kɔ . 15 : 55 ."
etɛ jí ablaxamu kpo xwédo tɔn sín hagbɛ̌ lɛ kpo ka sɔ́ ayi yetɔn bǐ ɖó ? nɛ̌ ye ka hɛn nùɖiɖi yetɔn lidǒ gbɔn ?
"5 eblée lɛ 11 : 13 ɖɔ dó mɛ e nɔ gbɛ̀ jɛ nukɔn nú táan klisanwun lɛ tɔn é ɖé lɛ wu ɖɔ : “ ye mɛ enɛ lɛ bǐ ɔ , nùɖiɖi mɛ wɛ ye bǐ kú dó . ye mɔ nǔ e sín akpá mawu dó lɛ yí ǎ ; ye ka mɔ ɖɔ nǔ enɛ lɛ na jɛ bɔ xomɛ hun ye tlala . ”"
ablaxamu ɖò mɛ enɛ lɛ mɛ .
é ka hɛn nukúnɖiɖo awǎjijɛnɔ e ɖò gbɛ̀ ninɔ ɖò “ kúnkan ” e sín akpá è dó é glɔ é mɛ é d’ayi mɛ céɖécéɖé à ?
"jezu na xósin e zawě é ɖé nú nùkanbyɔ enɛ hwenu e é ɖɔ xó elɔ nú gbeklanxamɛtɔ́ tɔn lɛ é : “ awǎjijɛ ɖaxó wɛ nyí nú tɔ́gbó mitɔn ablaxamu , ɖó é ɖò nukún ɖó wìwá ce wɛ ; é ka mɔ nugbǒ , bɔ xomɛ hun i . ”"
"( jaan 8 : 56 ) mɔ̌ ɖokpo ɔ wɛ é nyí nú sala , izaki , jakɔbu , kpo mɛ gègě ɖevo e sɔ́ ayi ɖó axɔsuɖuto sɔgudo tɔn e ɖó nukún wɛ ye ɖè , bɔ “ mawu ɖesu ɖè wě tɔn ” é jí lɛ é kpo . — ebl . 11 : 8 - 11 ."
6 nɛ̌ ablaxamu kpo xwédo tɔn kpo ka hɛn nùɖiɖi yetɔn lidǒ gbɔn ?
"ye na ko kplɔ́n nǔ dó mawu wu gbɔn tó ɖiɖó mɛxomɔ nùɖitɔ́ lɛ , nǔɖexlɛ́mɛ mawu tɔn lɛ , alǒ wema hwexónu tɔn ɖejid’ewu lɛ xixa gblamɛ ."
"ðò taji hú mɔ̌ ɔ , ye wɔn nǔ e ye kplɔ́n lɛ é ǎ , loɔ , akpá e mawu dó lɛ é kpo nǔ e é byɔ ɖò mɛ sí lɛ é kpo xɔ akwɛ ɖò nukún yetɔn mɛ , lobɔ ye lin tamɛ dó ye jí ."
"ðó sunnu kpo nyɔnu kpo enɛ lɛ ɖeji dó nukúnɖiɖo yetɔn wu sɔmɔ̌ wutu ɔ , ye ɖò gbesisɔmɛ bo na jiya lɛ bǐ dó nɔ gbeji nú mawu ."
etɛ lɛ jehovah ka na mǐ kpo xomɛnyínyɔ́ kpo bonu mǐ na hɛn nùɖiɖi mǐtɔn lidǒ ? etɛ mǐ ka ɖó na wà nú nǔ enɛ lɛ ?
"7 jehovah na mǐ xó tɔn biblu ɔ blebu kpo xomɛnyínyɔ́ kpo , bonu mǐ na dó sixu hɛn nùɖiɖi mǐtɔn lidǒ ."
"enyi mǐ na ɖó awǎjijɛ bɔ nǔ e mǐ wà ɔ bǐ na nyɔ́ nú mǐ ɔ , mǐ ɖó na nɔ xà xó mawu tɔn hwɛhwɛ , bɔ nú é nyɔ́ bló ɔ , ayihɔngbe ayihɔngbe ."
( ðɛh .
"1 : 1 - 3 ; xà mɛsɛ́dó 17 : 11 . ) gɔ́ na ɔ , ɖi jehovah sɛntɔ́ e jɛ nukɔn nú klisanwun lɛ é ɖɔhun ɔ , mǐ ɖó na kpó ɖò tamɛ lin dó akpá é mawu dó lɛ é jí wɛ , lobo nɔ setónú nú sɛ́n tɔn lɛ ."
"jehovah lɛ́vɔ kɔn nyɔna dó mǐ jí , bo nɔ na mǐ nùɖuɖu gbigbɔ tɔn gbɔn “ [ deví ] gbejinɔtɔ́ , ayiɖotenanɔ ɔ ” gblamɛ b’ɛ nɔ túnflá ."
"( mat . 24 : 45 ) enɛ wu ɔ , enyi nǔ e mǐ nɔ kplɔ́n ɖò nǔ gbigbɔ tɔn e jehovah nɔ na mǐ lɛ é mɛ é nɔ xɔ akwɛ ɖò nukún mǐtɔn mɛ ɔ , mǐ na cí nùɖitɔ́ hwexónu tɔn e “ ɖeji ” dó nukúnɖiɖo axɔsuɖuto ɔ tɔn yetɔn wu lɛ é ɖɔhun ."
nɛ̌ ɖɛxixo ka sixu hɛn nùɖiɖi mǐtɔn lidǒ gbɔn ?
8 ðɛxixo lɔmɔ̌ zɔ́n bɔ nùɖiɖi kúnnuɖetɔ́ e jɛ nukɔn nú klisanwun lɛ é tɔn lidǒ .
nùɖiɖi yetɔn lidǒ hwenu e ye nɔ mɔ bɔ mawu nɔ na sìnkɔn nú ɖɛ yetɔn lɛ é . ( nɛɛ .
"1 : 4 , 11 ; ðɛh . 34 : 5 , 16 , 18 ; dan . 9 : 19 - 21 ) mǐ lɔ hɛn ɔ , mǐ na ɖɔ nǔ e ɖò ayi mɛ ɖu nú mǐ wɛ lɛ é bǐ nú jehovah , lobo tuùn ɖɔ é na ɖótó mǐ bo na na hlɔnhlɔn mǐ bɔ mǐ na dɛ kpo awǎjijɛ kpo ."
"hwenu e mawu na sìnkɔn nú ɖɛ mǐtɔn lɛ é ɔ , nùɖiɖi mǐtɔn nɔ lidǒ d’eji ."
"ðó sínsɛ́n gbigbɔ tɔn sín akpáxwé ɖé wɛ nùɖiɖi nyí wutu ɔ , mǐ ɖó na fɔ́n bo ɖò gbigbɔ mímɛ́ mawu tɔn byɔ wɛ , lee jezu dó wusyɛn lanmɛ nú mǐ ɖɔ mǐ ni nɔ bló gbɔn é . — luk . 11 : 9 , 13 ."
"gɔ́ nú ɖɛxixo dó mǐɖesunɔ tamɛ ɔ , mɛ ɖevo tɛ lɛ sín tamɛ mǐ ka ɖó na nɔ xoɖɛ dó ?"
"9 amɔ̌ , alɔdo mawu tɔn kɛɖɛ wɛ mǐ na nɔ byɔ ɖò ɖɛ mǐtɔn lɛ mɛ ǎ ."
“ nùjiwǔ ” e jehovah bló bɔ mǐ sixu dokú tɔn n’i bo lɛ́ kpa susu n’i ayihɔngbe ayihɔngbe é “ sukpɔ́ ” tawun .
"( ðɛh . 40 : 6 ) gɔ́ na ɔ , ɖɛ mǐtɔn lɛ ɖó na nɔ ɖexlɛ́ ɖɔ mǐ “ flín mɛ e ɖò ganxó lɛ , [ mǐ ] ɖesunɔ wɛ ɖò ganxó ɖɔhun . ”"
"mǐ ɖó na nɔ lɛ́vɔ xoɖɛ dó kplékplé nɔví lɛ tɔn mǐtɔn e gbɔn gbɛ̀ ɔ bǐ mɛ é sín takúnmɛ , ɖò taji ɔ , dó “ agunnukɔntɔ́ [ mǐ ] tɔn lɛ ” tamɛ ."
"hwenu e mǐ mɔ bɔ jehovah na sìnkɔn nú ɖɛ mǐtɔn lɛ é ɔ , é nɔ byɔ lanmɛ nú mǐ tawun ! — ebl . 13 : 3 , 7 ."
ye nɔ gbeji
"10 ðò eblée lɛ wemata 11gɔ́ ɔ mɛ ɔ , mɛsɛ́dó pɔlu tinmɛ tagba e nu mawu sɛntɔ́ e è ma ɖɔ nyikɔ yetɔn ǎ lɛ é gègě dɛ ɖè é ."
"ði kpɔ́ndéwú ɔ , mɛsɛ́dó ɔ ɖɔ nyɔnu nùɖitɔ́ ɖěɖee vǐ sunnu yetɔn lɛ kú bɔ è fɔ́n ye nú ye lɛ é xó ."
"enɛ gudo ɔ , é ɖɔ mɛ ɖevo lɛ xó bɔ “ ye gbɛ́ ɖɔ emi kún na gosin nǔ e ɖɔ wɛ emi ɖè ɔ gudo ó , bo na sixu wá fɔ́n sín kú , bo na mɔ gbɛ̀ e na nyɔ́ hú gbɛ̀ elɔ é . ”"
"( ebl . 11 : 35 ) mǐ sixu kanɖeji ɖɔ mɛ lě lě lɛ xó ɖɔ wɛ pɔlu ɖè ǎ có , ye mɛ ɖé lɛ tíìn bɔ è nyì awinnyaglo dó ye kaka bɔ ye kú , ɖó ye setónú nú mawu bo wà jlǒ tɔn wutu , ɖi nabɔti kpo zekaliya kpo . ( 1 axɔ ."
"21 : 3 , 15 ; 2 tan 24 : 20 , 21 ) ali hun nú daniyɛli kpo xɔ́ntɔn tɔn lɛ kpo bɔ ye na sà gbejininɔ yetɔn bo “ gosin nǔ e ɖɔ wɛ [ ye ] ɖè ɔ gudo . ”"
"loɔ , nùɖiɖi e ye ɖó dó hlɔnhlɔn mawu tɔn wu é zɔ́n bɔ , nú è na ɖɔ ɔ , ye “ sú kinnikinni lɛ sín nu dó ” bo “ xò myɔ e ɖò jiji wɛ hɛhɛ ɔ cí . ” — ebl . 11 : 33 , 34 ; dan . 3 : 16 - 18 , 20 , 28 ; 6 : 14 , 17 , 22 - 24 ."
"11 gbeyiɖɔ ɖé lɛ tíìn , ɖi micée kpo jelemíi kpo , bɔ “ è ɖɔ slamɛ ye wu . . . bo sú ye dó gankpa mɛ . ”"
"18 : 13 ; 22 : 24 - 27 ; jel . 20 : 1 , 2 ; 28 : 10 , 11 ; 32 : 2 ."
mɛ̌ ka sɔ́ kpɔ́ndéwú nukúnɖeji bǐ ɔ ɖ’ayǐ dó mɛtɛnkpɔn lɛ nu didɛ ɖè wu ?
"etɛ ka d’alɔ ɛ b’ɛ wà mɔ̌ ? 12 ee pɔlu ɖɔ xó dó nùɖitɔ́ sunnu kpo nyɔnu kpo vovo lɛ wu gudo é ɔ , é wá tɛɖɛ̌ kpɔ́ndéwú nukúnɖeji bǐ ɔ jí , é wɛ nyí aklunɔ mǐtɔn jezu klisu ."
"eblée lɛ 12 : 2 ɖɔ : “ é yí gbè bɔ è hu i ɖó [ yatín ] jí ; é kpɔ́n winnya e è nɔ mɔ ɖò kú mɔhunkɔtɔn mɛ ɔ ǎ , ɖó é ɖò awǎjijɛ e è sɔ́ ɖó te n’i ɔ flín wɛ , bɔ égbé dìn ɔ , é ɖò ayijinjɔn ɖò axɔsuzinkpo mawu tɔn kpá ɖò ɖisixwé . ”"
"nugbǒ ɔ , mǐ ɖó na “ flín ” nùɖiɖi sín kpɔ́ndéwú e jezu sɔ́ ɖ’ayǐ ɖò mɛtɛnkpɔn e syɛn hú bǐ lɛ é nukɔn é ."
"( xà eblée lɛ 12 : 3 . ) jezu ɖɔhun ɔ , klisanwun mawutamɛkúdótɔ́ nukɔntɔn lɛ , ɖi ahwanvu antipasi , gbɛ́ ɖɔ emi kún na sà gbejininɔ emitɔn ó ."
( nǔɖe .
2 : 13 ) ajɔ e ye na mɔ é wɛ nyí ɖɔ è na fɔ́n ye sín kú dó jixwé ; ajɔ enɛ hugǎn ‘ gbɛ̀ nyɔ́ hú gbɛ̀ ’ e nùɖitɔ́ hwexónu tɔn lɛ ɖò nukún ɖó wɛ é .
"( ebl . 11 : 35 ) hweɖenu ɖò hwenu e è ɖó axɔsuɖuto ɔ ayǐ ɖò 1914 gudo é ɔ , è fɔ́n nùɖitɔ́ yí ami dó ɖè mɔhun e ko kú lɛ é bǐ sín kú , bɔ ye huzu nùɖíɖó gbigbɔ tɔn lɛ ɖò jixwé bo na ɖu axɔsu xá jezu dó gbɛtɔ́ lɛ jí . — nǔɖe . 20 : 4 ."
kpɔ́ndéwú nùðiði tɔn hwe mǐtɔn nu tɔn lɛ
mɛtɛnkpɔn tɛ lɛ rudolf graichen ka mɔ ? etɛ ka d’alɔ ɛ b’ɛ dɛ ɖò ye nu ?
"13 mawu sɛntɔ́ hwe mǐtɔn nu tɔn livi mɔkpan wɛ ɖò kpɔ́ndéwú jezu tɔn xwedó wɛ , gbɔn nukúnɖiɖo yetɔn hinhɛn d’ayi mɛ céɖécéɖé gblamɛ , bo nɔ lɔn bonu mɛtɛnkpɔn ɖebǔ na vɔ́da nú nùɖiɖi yetɔn ǎ ."
lin tamɛ dó kpɔ́ndéwú rudolf graichen e è jì ɖò allemagne ɖò 1925 é tɔn jí .
é flín ɖiɖe nǔ e jɛ bɔ biblu ɖɔ lɛ é tɔn ɖěɖee è tɛ́ gbɔn dǒ wu ɖò xwé tɔn gbè lɛ é .
"é wlan ɖɔ : “ ðiɖe ɖokpo xlɛ́ hla kpo lɛngbɔví kpo , gbɔ̌ví kpo kpɔ kpo , nyibuví kpo kinnikinni kpo , bɔ ye bǐ ɖò fífá mɛ lobɔ yɔkpɔvu ɖokpo ɖò ye kplá wɛ . . . ."
ðiɖe mɔhun lɛ wà ɖagbe nú mì kpɔ́n . ”
"( eza . 11 : 6 - 9 ) jɛ nukɔn hwɛ̌ ɔ , kponɔ nazi gestapo tɔn lɛ doya nú rudolf syɛnsyɛn , bɔ nukɔnmɛ ɔ , kponɔ communiste stasi zǎnzǎnhweji allemagne tɔn tɔn lɛ lɔ doya n’i syɛnsyɛn ; nǔ enɛ lɛ jɛ nú xwè mɔkpan có , é jó nùɖiɖi ɖaxó e é ɖó nú palaɖisi ayikúngban jí tɔn é dó ǎ ."
"14 mɛtɛnkpɔn syɛnsyɛn ɖevo e rudolf mɔ lɛ é wɛ nyí ɖɔ nɔ tɔn kú ɖò yadonumɛkpá ravensbrück tɔn mɛ , ɖó adɔtwɛndɔtwɛn sín azɔn ( typhoïde ) wutu , bo lɛ́ mɔ bɔ tɔ́ tɔn d’alɔ wema ɖé mɛ bo ɖɔ ɖɔ emi kún sɔ́ nyí kúnnuɖetɔ́ jehovah tɔn ó , ɖó nùɖiɖi tɔn wá vɔ́da bǐ wutu ."
"ee rudolf tɔ́n sín gankpa mɛ gudo é ɔ , é ɖu vivǐ wǔjɔmɛ ɖé lɛ tɔn : é nyí nukúnkpénuwutɔ́ lɛdo tɔn , bɔ è lɛ́ ylɔ ɛ b’ɛ yì wemaxɔmɛ galadi tɔn ."
"è ɖè azɔ̌ n’i b’ɛ nyí mɛsɛ́dó ɖò chili , b’ɛ lɛ́vɔ wà nukúnkpénuwutɔ́ lɛdo tɔn sín azɔ̌ ɖò finɛ ."
"amɔ̌ , mɛtɛnkpɔn rudolf tɔn lɛ ko fó ǎ ."
"ee é wlí alɔ xá patsy mɛsɛ́dó gbɛ̌ tɔn ɖé , b’ɛ ɖó xwè ɖokpo gudo é ɔ , vǐ yɛyɛ̌ yetɔn nyɔnu kú ."
"nukɔnmɛ ɔ , asivɛ́ tɔn e ɖó xwè 43 kpowun é lɔmɔ̌ kú ."
"rudolf ko dɛ ɖò mɛtɛnkpɔn enɛ lɛ bǐ nu , bɔ é wá ɖó mɛxoxwe bo tlɛ ɖò azɔn jɛ wɛ có , é kpó ɖò gbexosin - alijitɔ́ hwebǐnu tɔn kpo mɛxo agun tɔn ɖé kpo nyí wɛ , hwenu e gbɛzán tɔn sín tan tɔ́n ɖò atɔxwɛ [ flansegbe ] 1er août 1997 tɔn , wexwɛ 20 - 25 mɛ é . [ 1 ]"
kpɔ́ndéwú kúnnuɖetɔ́ jehovah tɔn dìn tɔn e ɖò didɛ wɛ ɖò yadonumɛ lɛ nu é tɔn tɛ lɛ mǐ ka ɖó ?
"15 è ɖò ya dó nú kúnnuɖetɔ́ jehovah tɔn lɛ wɛ syɛnsyɛn magbokɔ có , ye kpó ɖò awǎ jɛ wɛ ɖó nukúnɖiɖo yetɔn wu ."
"ði kpɔ́ndéwú ɔ , nɔví mǐtɔn sunnu kpo nyɔnu kpo gègě wɛ è wlí dó ganxó ɖò érythrée , singapour , kpo corée du sud kpo , bɔ gègě yetɔn tíìn b’ɛ nɔ nyí ɖɔ ye wà nǔ sɔgbe xá xó e jezu ɖɔ bo ɖɔ ɖɔ è ma sɔ́ hwǐ ó é wutu wɛ é nɔ sín ."
"( mat . 26 : 52 ) isaac , negede , kpo paulos kpo ɖò gantɔ́ kanweko mɔkpan enɛ lɛ mɛ ; yedɛɛ lɛ ko ɖò gankpa érythrée tɔn ɖé mɛ sín xwè 20 jɛji ɖíe !"
"è ɖè nɔví sunnu enɛ lɛ nyite bonu ye na kpé nukún dó mɛjitɔ́ yetɔn e ko kpò lɛ é wu , bo d’asì ǎ , lobo nɔ lɛ́vɔ ɖò ya dó nú ye wɛ syɛnsyɛn có , ye kpó ɖò gbeji ."
"lee nukúnmɛ yetɔn zawě gbɔn , bɔ mǐ mɔ ɖò tɛn ɛntɛnɛti tɔn mǐtɔn jw.org jí é xlɛ́ ɖɔ ye hɛn nùɖiɖi yetɔn lidǒ ."
gantɔ́cɔ́tɔ́ e nɔ cɔ́ ye lɛ é tlɛ wá jɛ sísí ɖó nú ye jí .
kpɔ́ndéwú nùɖiɖi tɔn hwe mǐtɔn nu tɔn e ɖò agun towe mɛ lɛ é ka ɖò lè hɛn wá nú we wɛ à ?
( kpɔ́n akpáxwé 15 kpo 16 kpo )
nɛ̌ nùɖiɖi e lidǒ é ka sixu cyɔn alɔ jǐ towe gbɔn ?
16 kúnnuɖetɔ́ jehovah tɔn gègě tíìn bɔ è doya nú yedɛɛ lɛ syɛnsyɛn ǎ .
mɛtɛnkpɔn e nùɖiɖi yedɛɛ lɛ tɔn mɔ lɛ é gbɔn vo .
ye mɛ gègě dɛ ɖò hɛ̌n nu alǒ jiya ɖò tohwan abǐ adlà j’ayǐ hwenu .
"mɛ ɖevo lɛ cí mɔyizi kpo tɔ́gbó lɛ kpo ɖɔhun , ɖó ye jó gbɛ̀ fɛɛ mɛ ninɔ alǒ gbɛtɔ́ nukúnɖeji nyínyí dó ."
ye ɖí xwi xá gbɛ̀ nukúnkɛ́n kpo cejɛnnabi kpo tɔn zinzan .
etɛ ka dó wusyɛn lanmɛ nú ye bɔ ye wà mɔ̌ ?
"wanyiyi e ye ɖó nú jehovah é , kpo nùɖiɖi ɖaxó e ye ɖó ɖɔ é na jla nǔagɔwiwa lɛ bǐ ɖó bo na na gbɛ̀ mavɔmavɔ sín ajɔ mɛsɛntɔ́ tɔn gbejinɔtɔ́ lɛ ɖò nǔjlɔjlɔwiwa sín gbɛ̀ yɔyɔ̌ ɖé mɛ é kpo wɛ . — xà ðɛhan 37 : 5 , 7 , 9 , 29 ."
etɛ jí a ka kú dó bo na wà ? etɛ jí mǐ ka na ɖɔ xó dó ɖò xota e na bɔ d’ewu é mɛ ?
"17 ðò xota elɔ mɛ ɔ , mǐ mɔ lee tamɛ linlin dó akpá mawu tɔn lɛ jí kpo ɖɛxixo hwɛhwɛ kpo na hɛn nùɖiɖi mǐtɔn lidǒ gbɔn é ."
"enɛ na zɔ́n bɔ mǐ na dɛ ɖò mɛtɛnkpɔn e nùɖiɖi mǐtɔn na mɔ lɛ é nu , hwenu e mǐ sɔ́ ayi mǐtɔn bǐ ɖó nukúnɖiɖo klisanwun tɔn mǐtɔn jí kpo ‘ jiɖiɖe ’ kpo é ."
"amɔ̌ , ɖi lee xota e bɔ d’ewu é na xlɛ́ gbɔn é ɔ , nùɖiɖi e xó biblu ɖɔ é byɔ nǔ hú mɔ̌ ."
"[ 1 ] ( akpáxwé 14 ) lɛ̌vɔ kpɔ́n xota « les épreuves n’ont pas terni mon espérance » ɖò réveillez - vous ! 22 avril 2002 tɔn mɛ , bo kpɔ́n tan gbɛzán tɔn andrej hanák e nɔ nɔ slovaquie é tɔn ."
ði nǔ nú akpá e jehovah dó lɛ é
“ nùɖiɖi ɖiɖó wɛ nyí . . . è ni ganjɛ nǔ e è ma mɔ ǎ é wu ɖɔ é tíìn . ” — ebl .
11 : 1 .
"han lɛ : 54 , 125"
nɛ̌ kpɔ́ndéwú nɔwée tɔn ka d’alɔ mǐ bɔ mǐ mɔ nǔ jɛ nǔ e nùɖiɖi ɖiɖó nyí é wu gbɔn ?
etɛwu nùɖiɖi kpo wanyiyi kpo bǐ ka ɖò taji ?
linlin tɛ mǐ ka ɖó na ɖó dó nùɖiɖi klisanwun tɔn wu ?
nǔ xɔ akwɛ wɛ nùɖiɖi klisanwun tɔn nyí .
gbɛtɔ́ lɛ bǐ wɛ ɖó ǎ .
"( 2 tɛ . 3 : 2 ) é ɖò mɔ̌ có , jehovah na nùɖiɖi mɛ e nɔ sɛ̀n ɛ lɛ é ɖokpo ɖokpo ɖó bǎ ɖé mɛ . ( hlɔ ."
"12 : 3 ; ga . 5 : 22 , nwt ) mɛ e ɖó nùɖiɖi lɛ é bǐ wɛ é ɖó na sù nukún mɛ na ɖesu ."
"2 , 3 . ( a ) nyɔna tɛ lɛ sín ali wɛ hun nú mɛ e ɖó nùɖiɖi é ? ( b ) nùkanbyɔ tɛ lɛ mǐ ka na gbéjé kpɔ́n dìn ?"
2 jezu klisu ɖɔ ɖɔ tɔ́ emitɔn jixwé tɔn ɔ nɔ dɔn mɛ lɛ wá éɖesunɔ gɔ́n gbɔn vǐ tɔn jí .
"( jaan 6 : 44 , 65 ) nǔ e mɛɖé na ɖi nú jezu é na zɔ́n bɔ è na sɔ́ mɛ enɛ sín hwɛ lɛ kɛ ɛ ."
enɛ ɔ ka nɔ hun kancica ɖagbe ɖiɖó xá jehovah sín ali nú mɛ kaka sɔyi . ( hlɔ .
6 : 23 ) etɛ mǐ ka wà bo jɛxa nyɔna jiwǔ mɔhun ?
"ðó mǐ nyí hwɛhutɔ́ wutu ɔ , kú wɛ jɛxa mǐ ."
"( ðɛh . 103 : 10 ) amɔ̌ , jehovah mɔ ɖɔ mǐ hɛn ɔ mǐ na wà ɖagbe ."
"ðò fɛ́nú tɔn mɛ ɔ , é hun ayi mǐtɔn bɔ mǐ mɔ nukúnnú jɛ wɛnɖagbe ɔ wu ."
"bɔ mǐ jɛ nǔ ɖi nú jezu jí bo jɛ gbɛ̀ mavɔmavɔ ɖó nukún jí . — xà 1 jaan 4 : 9 , 10 ."
"3 amɔ̌ , etɛ ka nyí nùɖiɖi ɔ tawun ?"
nyɔna e mawu d’akpá ɖɔ emi na kɔn dó mǐ jí é hinhɛn dó ayi mɛ kpowun wɛ é nyí à ?
"hú mɔ̌ ɔ , ali tɛ lɛ nu mǐ ka ɖó na ɖó nùɖiɖi ɖè ?"
“ ði nǔ ðò ayi towe mɛ ”
tinmɛ nǔ e wu nùɖiɖi ma nyí tamɛ linlin sín xó ɖé kpowun ǎ é .
4 nukúnnú mimɔ jɛ jlǒ mawu tɔn mɛ ko kpé bonu è na ɖò nùɖiɖi ǎ .
"nùɖiɖi ɔ , hlɔnhlɔn aditi ɖé wɛ é nyí bo nɔ sísɛ́ mɛ bɔ è nɔ wà nǔ sɔgbe kpo jlǒ mawu tɔn kpo ."
"enyi mɛɖé ɖi nǔ nú tuto mɛhwlɛngán tɔn e mawu sɔ́ ɖ’ayǐ é ɔ , é nɔ jɛ wɛnɖagbe ɔ jla mɛ ɖevo lɛ jí ."
"mɛsɛ́dó pɔlu tinmɛ ɖɔ : “ enyi a sɔ́ nu towe dó ɖɔ na ɖò mɛ bǐ nukɔn ɖɔ jezu wɛ nyí aklunɔ lobo ɖi nǔ ɖò ayi towe mɛ ɖɔ mawu fɔ́n ɛ sín kú ɔ , mawu na hwlɛn we gán ."
"nú mɛɖé ɖɔ kpo nu tɔn kpo ɖò mɛ bǐ nukɔn ɖɔ jezu wɛ nyí aklunɔ ɔ , é na sín enɛ wu bɔ mawu na hwlɛn mɛ enɛ gán . ” — hlɔ . 10 : 9 , 10 ; 2 kɔ . 4 : 13 ."
etɛwu nùɖiɖi ka dò taji sɔmɔ̌ ? nɛ̌ mǐ ka sixu hɛn ɛ lidǒ gbɔn ?
"5 é ɖò wɛn ɖɔ enyi mǐ jló na ɖu gbɛ̀ mavɔmavɔ sín vivǐ ɖò ayikúngban jí ɔ , mǐ ɖó na ɖó nùɖiɖi lobo hɛn ɛ lidǒ ."
nùɖiɖi ɖiɖó cí lee atín ɖé nɔ ɖó hudo sìn tɔn gbɔn é ɖɔhun .
atín ɖé nɔ gɔn ma sù gbeɖé ǎ .
"atín e ɖò gbɛ̀ é sixu wá ja ama ɖó sìn e é ma mɔ ǎ é wutu , alǒ sixu kpó ɖò susu wɛ ɖó fífá kpɛɖé kpɛɖé e mɔ wɛ é ɖè é wutu ."
"enyi atín e ɖò ganji ɖ’ayǐ é ɖé ma sɔ́ wá mɔ sìn ǎ ɔ , é na kú jɛn wɛ ."
mɔ̌ wɛ é nɔ nyí nú nùɖiɖi mǐtɔn lɔmɔ̌ .
"enyi è dovɛ̌ na ɔ , é na fyɔ lobo kú ."
"( luk . 22 : 32 ; ebl . 3 : 12 ) amɔ̌ , enyi mǐ kpé nukún d’ewu ganji ɔ , é na kpó ɖò gbɛ̀ , bo na kpó ɖò “ nukɔn yì wɛ ” bɔ mǐ na “ lidǒ ɖò nùɖiɖi mɛ . ” — 2 tɛ . 1 : 3 ; ti . 2 : 2 ."
lee biblu jlɛ́ nùðiði gbɔn é
6 eblée lɛ 11 : 1 mɛ wɛ lee biblu jlɛ́ nùɖiɖi gbɔn é ɖè .
"( xà . ) nǔ e è mɔ nɔ mɔ ǎ é wè jí wɛ nùɖiɖi dɔn ayi mɛ tɔn dó : ( 1 ) “ nǔ e ɖó nukún wɛ è ɖè ɔ , ” é sixu nyí nǔ ɖěɖee sín akpá è dó ɖɔ é na wá jɛ bɔ é ma ka ko jɛ ǎ lɛ é , ɖi nǔ nyanya lɛ bǐ sín vivɔ kpo gbɛ̀ yɔyɔ̌ e na wá é kpo ."
( 2 ) ‘ nǔ e tíìn bɔ è ma mɔ ǎ é . ’
"ðò wemafɔ elɔ mɛ ɔ , xókwin glɛkigbe tɔn e è lilɛ dó “ è ni ganjɛ . . . wu ” é dó gesí “ kúnnuɖenú e ɖò gannaganna ” ɖɔ nǔ e è ma nɔ mɔ ǎ é tíìn nugbǒ é , ɖi jehovah mawu , jezu klisu , wɛnsagun lɛ , kpo nǔ e wà wɛ axɔsuɖuto jixwé tɔn ɔ ɖè lɛ é kpo ."
"( ebl . 11 : 3 ) nɛ̌ mǐ ka nɔ xlɛ́ ɖɔ nukúnɖiɖo mǐtɔn ɖò gbɛ̀ , bo nɔ lɛ́ xlɛ́ ɖɔ mǐ ɖi nǔ nú nǔ e è ma nɔ mɔ ǎ , bɔ xó mawu tɔn ɖɔ lɛ é gbɔn ?"
"mǐ nɔ wà mɔ̌ gbɔn xó mǐtɔn lɛ kpo nǔwiwa mǐtɔn lɛ kpo gblamɛ , ye mɛvo ɔ , mǐ sixu ɖó nùɖiɖi jɔ nùɖiɖi ɔ ǎ ."
nɛ̌ kpɔ́ndéwú nɔwée tɔn ka d’alɔ mǐ bɔ mǐ mɔ nukúnnú jɛ nǔ e nùɖiɖi ɖiɖó nyí é mɛ gbɔn ?
"7 eblée lɛ 11 : 7 tɛɖɛ̌ jí ɖɔ nùɖiɖi e nɔwée ɖó é wɛ “ zɔ́n bɔ nǔ e ɖò na jɛ wɛ , bɔ mawu ɖɔ n i , bɔ mɛɖé ma ka ɖò mimɔ wɛ ǎ lɛ ɔ , é sɔ́ dó ylɔ nùjɔnǔ ."
"é setónú nú mawu , bo bló tɔjihun ɖokpo , bɔ é kpodo xwédo tɔn kpo byɔ mɛ bo gán . ”"
nɔwée ɖè nùɖiɖi e é ɖó é xlɛ́ gbɔn tɔjihun jinganjingan ɖé biblo gblamɛ .
nɔwée ka cí xwii alǒ ɖɔ nú ye ɖɔ ye ni yì kpé nukún dó azɔ̌ yetɔn wu wɛ à ?
gbeɖé kpɔ́n !
nùɖiɖi e é ɖó é sísɛ́ ɛ bɔ é ɖekúnnu kpo adɔgbigbo kpo bo gbò hwɛɖonumɛ mawu tɔn e jawě é sín akpá nú mɛ e nɔ gbɛ̀ ɖò táan ɖokpo ɔ mɛ kpo é kpo lɛ é .
"é cí ɖɔ xó e jehovah ɖɔ nú nɔwée é pɛ́pɛ́pɛ́ wɛ é vɔ́ ɖɔ nú gbɛtɔ́ lɛ ɖɔhun : “ un na gbɔ bo hu gbɛtɔ́ lɛ bǐ , ɖó ye ɖò daka xò gbɔn ayikúngban ɔ bǐ jí wɛ . . . nyɛ na bló bɔ tɔ̀ na ɖi sìn kpé fí bǐ , bɔ nǔ e ko sixu ɖò gbɛ̀ ɖò ayikúngban jí é bǐ na kú ."
un na sú nǔ e ɖó funfún ɖò ayikúngban jí é bǐ sín kún dó . ”
"gɔ́ na ɔ , é ɖò wɛn ɖɔ nɔwée lɛ́ tinmɛ ali ɖokpo e nu gbɛtɔ́ lɛ sixu gán ɖè é nú ye , gbɔn gbeɖiɖe mawu tɔn vívɔ́ ɖɔ nú ye gblamɛ : “ a na byɔ tɔjihun ɔ mɛ . ”"
"mɔ̌ mɛ ɔ , nɔwée lɛ́vɔ ɖè nùɖiɖi tɔn xlɛ́ gbɔn “ mawuxóɖɔtɔ́ nǔ jlɔjlɔ tɔn ɖé ” nyínyí gblamɛ . — bǐb ."
"6 : 13 , 17 , 18 ; 2 pi 2 : 5 , nwt ."
etɛ mawu ka sɔ́ dó ayi mɛ nú ahwanvu jaki b’ɛ tinmɛ dó nǔ e nùɖiɖi klisanwun tɔn nugbǒ ɔ nyí é wu ?
"8 é cí ɖɔ mɛsɛ́dó pɔlu wlan xó e mawu sɔ́ d’ayi mɛ n’i dó nǔ e nùɖiɖi nyí é wu é ɔ , é kún lín cobonu jaki wlan wema tɔn ó ɖɔhun ."
"pɔlu ɖɔhun ɔ , jaki tinmɛ ɖɔ nùɖiɖi klisanwun tɔn nugbǒ ɔ kún nyí ɖɔ è ni ɖó nùɖiɖi kpowun ó ; é byɔ ɖɔ è ni wà nùɖé ."
"jaki wlan ɖɔ : “ xlɛ́ lee nùɖiɖi towe sixu tíìn nǔwiwa lɛ mɛvo gbɔn é mì ; enɛ ɔ , nyɛ na xlɛ́ nùɖiɖi ce we gbɔn nǔwiwa ce lɛ mɛ . ”"
( ja . 2 : 18 ) jaki lɛ́ yì nukɔn bo ɖè vogbingbɔn e ɖò nùɖiɖi ɖiɖó kpowun kpo nùɖiɖi ɖiɖexlɛ́ kpo tɛntin é xlɛ́ .
"awovi lɛ ɖi nǔ ɖɔ mawu tíìn , amɔ̌ ye ka ɖó nùɖiɖi nugbǒ ɔ ǎ ."
"é nyɔ́ wà ɔ , ye nɔ wà nǔ kpo gbejimanɔ kpo bonu jlǒ mawu tɔn lɛ ni ma jɛnu ó ."
"( ja . 2 : 19 , 20 ) ðò alɔ ɖevo mɛ ɔ , jaki dó gesí nya gbejinɔtɔ́ hwexónu tɔn ɖevo bo kanbyɔ ɖɔ : “ tɔ́gbó mǐtɔn ablaxamu ɔ , nɛ̌ mawu ka mɔ ɛ dó mɔ hwɛjijɔnɔ na gbɔn ?"
"enɛ gudo ɔ , bo na dó tɛɖɛ̌ nǔ taji e wutu nùɖiɖi ɖó na zɔn kpɔ́ xá nǔwiwa lɛ é jí ɔ , jaki ɖɔ gɔ́ na ɖɔ : “ lee agbaza e mɛ [ gbigbɔ ] ma ɖè ǎ ɔ nyí nǔ kúkú gbɔn ɔ , mɔ̌ ɖokpo ɔ wɛ nùɖiɖi e ma nɔ ɖè éɖée xlɛ́ gbɔn nǔwiwa lɛ mɛ ǎ ɔ nyí nǔ kúkú gbɔn . ” — ja . 2 : 21 - 23 , 26 ."
nɛ̌ mɛsɛ́dó jaan ka d’alɔ mǐ bɔ mǐ mɔ nukúnnú jɛ wu ɖɔ nùɖiɖi ɖiɖexlɛ́ ɖò taji gbɔn ?
"9 xwè 30 jɛji gudo ɔ , mɛsɛ́dó jaan wlan wɛnɖagbe - wema tɔn kpo wema - sɛ́dó - mɛ atɔn kpo ."
é ka mɔ nukúnnú jɛ tinmɛ e biblu wlantɔ́ ɖě lɛ na dó nùɖiɖi klisanwun tɔn nugbǒ ɔ wu é mɛ ganji à ?
jaan zán xógbe glɛkigbe tɔn e è lilɛ dó “ ɖi nǔ ” é hú biblu wlantɔ́ ɖě lɛ bǐ .
"10 ði kpɔ́ndéwú ɔ , jaan tinmɛ ɖɔ : “ mɛ e ɖi nǔ nú vǐ ɔ , mɔ gbɛ̀ mavɔmavɔ ; mɛ e ma ka setónú nú vǐ ɔ ǎ ɔ , é na mɔ gbɛ̀ mavɔmavɔ ǎ ; loɔ , xomɛsin mawu tɔn ɖò jǐ tɔn . ”"
( jaan 3 : 36 ) nùɖiɖi klisanwun tɔn byɔ ɖɔ è ni setónú nú gbeɖiɖe jezu tɔn lɛ .
"jaan zán xógbe jezu tɔn ɖěɖee xlɛ́ ɖɔ nùɖiɖi ɖiɖexlɛ́ nyí nǔwiwa tɛgbɛ tɔn ɖé é hwɛhwɛ . — jaan 3 : 16 ; 6 : 29 , 40 ; 11 : 25 , 26 ; 14 : 1 , 12 ."
nɛ̌ mǐ ka sixu xlɛ́ ɖɔ nugbǒ ɔ e mǐ tuùn é sù nukún mǐtɔn mɛ gbɔn ?
"11 é ɖó na sù nukún mǐtɔn mɛ ɖɔ jehovah zán gbigbɔ mímɛ́ tɔn dó ɖè nugbǒ ɔ xlɛ́ mǐ , bo lɛ́ d’alɔ mǐ bɔ mǐ na ɖi nǔ nú wɛnɖagbe ɔ ."
( xà luki 10 : 21 . ) mǐ ɖó na gɔn kú dó nú jehovah ɖɔ é dɔn mǐ sɛkpɔ éɖesunɔ gbɔn vǐ tɔn e ‘ jɛ nùɖiɖi mǐtɔn jí bo na lɛ́ fó ’ é gblamɛ kpɔ́n gbeɖé ǎ . ’
( ebl . 12 : 2 ) .
"mǐ ɖó na hɛn nùɖiɖi mǐtɔn lidǒ gbɔn ɖɛxixo kpo xó mawu tɔn kpinkplɔn kpo gblamɛ , bo na dó xlɛ́ ɖɔ fɛ́nú mɔhun sù nukún mǐtɔn mɛ ɖesu . — efɛ . 6 : 18 ; 1 pi . 2 : 2 ."
ðè nùɖiɖi towe xlɛ́ gbɔn wɛnɖagbe ɔ jijla ɖò hwenu e ali tɔn ɖebǔ hun nú we é gblamɛ ( kpɔ́n akpáxwé 12gɔ́ ɔ ) 12 .
ali e nu mǐ ɖò mɔ̌ wá wɛ ɖè lɛ é ɖó na ɖò wɛn nú mɛ ɖevo lɛ .
"ði kpɔ́ndéwú ɔ , mǐ ɖó na kpó ɖò wɛnɖagbe axɔsuɖuto mawu tɔn tɔn ɔ jla wɛ bo na kpó ɖò nǔ kplɔ́n mɛ lɛ wɛ bonu ye ni huzu ahwanvu ."
"mǐ ɖó na lɛ́ kpó ɖò ‘ ɖagbe wà nú mɛ bǐ wɛ , ɖò taji ɔ , nú nɔví ɖò nùɖiɖi mɛ lɛ . ’"
"( ga . 6 : 10 ) mǐ nɔ lɛ́ dó gǎn bo nɔ “ ɖe gbɛtɔ́ xóxó e m [ ǐ ] nyí ɖ’ayǐ ɔ kpodo walɔ tɔn lɛ bǐ kpan nyì ayǐ , ” lobo nɔ cɔ́ mǐɖée dó nǔ ɖebǔ e sixu gbɔjɔ awakanmɛ nú mǐ ɖò gbigbɔ lixo é wu . — kolo . 3 : 5 , 8 - 10 ."
nùðidi e mǐ ðó nú mawu é ðò dòdó mǐtɔn mɛ
nɛ̌ ‘ nùɖiɖi ɖiɖó nú mawu ’ ka ɖò taji gbɔn ? etɛ é ka cá kàn xá ?
"etɛwu ? 13 biblu ɖɔ jí : “ nú mɛɖé ma ɖó nùɖiɖi ǎ ɔ , nǔ tɔn sixu nyɔ́ mawu nukúnmɛ ǎ ; ɖó mɛ e sɛkpɔ mawu ɔ ɖó na ɖi nǔ ɖɔ mawu tíìn , bo nɔ na ajɔ mɛ e ɖò biba ɛ wɛ lɛ . ”"
"( ebl . 11 : 6 ) mawuxó ɔ tinmɛ ɖɔ ‘ nùɖiɖi ɖiɖó nú mawu ’ ɖò “ nǔ e jí nùkplɔnmɛ ” e sín hudo mɛɖebǔ ɖó , bo na nyí klisanwun nugbǒ lobo na kpó ɖò mɔ̌ nyí wɛ é “ jinjɔn lɛ ” é mɛ ."
"( ebl . 6 : 1 ) klisanwun lɛ ɖó na tɛnkpɔn bo ɖó jujɔ taji ɖevo lɛ “ gɔ́ nú nùɖiɖi [ yetɔn ] ” bo na mɔ tɛn dó “ hɛn [ ye ] ɖée ɖò wanyiyi mawu tɔn mɛ . ” — xà 2 piyɛ́ɛ 1 : 5 - 7 ; ju . 20 , 21 ."
"14 , 15 ."
14 mɛ e wlan akpáxwé biblu tɔn e ðò glɛkigbe mɛ lɛ é ɖɔ xó dó nùɖiɖi jí azɔn kanweko mɔkpan dó ɖè lee é ɖò taji gbɔn é xlɛ́ .
è sɔ́ ɖɔ xó dó jujɔ klisanwun tɔn ɖevo jí sɔ ɛ ǎ .
xíxlɛ́ wɛ enɛ ka ɖè ɖɔ nùɖiɖi wɛ nyí jujɔ klisanwun tɔn e ɖò taji hú bǐ é à ?
"15 pɔlu sɔ́ nùɖiɖi jlɛ́ dó wanyiyi wu bo wlan ɖɔ : “ un na bo ɖó nùɖiɖi e sixu sɛ̀ tɛn nú só ɔ , bo ma ka ɖó wanyiyi ǎ ɔ , un nyí nǔtí ǎ . ” ( 1 kɔ ."
"13 : 2 ) jezu tɛɖɛ̌ jí ɖɔ wǎn yí nú mawu ɖò taji hú nǔ bǐ hwenu e é na xósin nú nùkanbyɔ , “ sɛ́n tɛ wɛ ka ɖò taji ɖò sɛ́n lɛ bǐ mɛ ? ” é ( mat . 22 : 35 - 40 ) jujɔ klisanwun tɔn gègě kaka jɛ nùɖiɖi jí , ɖò wanyiyi mɛ ."
"“ wanyiyi . . . nɔ hɛn nùɖiɖi mǐtɔn . . . ɖó te , ” wɛ biblu ɖɔ ."
"é nɔ ɖi nǔ nú nǔ e mawu ɖɔ dó xó tɔn e nyí nugbǒ é mɛ lɛ é . — 1 kɔ . 13 : 4 , 7 ."
nɛ̌ è ka tɛɖɛ̌ nùɖiɖi kpo wanyiyi kpo jí ɖò mawuxówema ɔ mɛ gbɔn ? amɔ̌ ɖětɛ ka hugǎn ɖě ?
"etɛwu ? 16 ðó nùɖiɖi kpo wanyiyi kpo ɖò taji tawun wutu ɔ , mɛ e wlan akpáxwé biblu tɔn e ðò glɛkigbe mɛ lɛ é tɛɖɛ̌ jujɔ wè enɛ lɛ jí ɖó kpɔ́ azɔn mɔkpan hwɛhwɛ , ɖò nukɛgbe ɖokpo ɔ alǒ ɖò xó ɖokpo ɔ lɛ mɛ ."
"pɔlu dó wusyɛn lanmɛ nú nɔví tɔn klisanwun lɛ ɖɔ “ nùɖiɖi kpo wanyiyi kpo ni nyí ganwu , bonu [ ye ] ni sɔ́ dó . ” ( 1 tɛ ."
"5 : 8 ) piyɛ́ɛ wlan ɖɔ : ‘ mi ɖò jezu mɔ wɛ dìn ǎ có , mi ka ɖi nǔ n’i . ’ ( 1 pi . 1 : 8 ) jaki ɖɔ nú nɔví tɔn yí ami dó ɖè lɛ ɖɔ : “ mawu cyan wamamɔnɔ gbɛ̀ elɔ mɛ tɔn lɛ , bonu ye na nyí dɔkunnɔ ɖò nùɖiɖi mɛ , bo na nyí axɔsuɖuto e sín akpá é dó nú mɛ e yí wǎn n’i lɛ ɔ sín vǐ . ”"
"( ja . 2 : 5 ) jaan wlan ɖɔ : “ nǔ e zɔ́n mǐ wɛ mawu ɖè ɔ wɛ nyí ɖɔ mǐ ni ɖi nǔ nú vǐ tɔn jezu klisu ɔ sín nyikɔ , bo ka yí wǎn nú mǐɖée . ” — 1 jaan 3 : 23 ."
"17 nùɖiɖi ɖò taji có , hwenu e akpá e mawu dó lɛ é na jɛnu , bɔ mǐ na mɔ nǔ e ɖó nukún wɛ mǐ mɛ klisanwun lɛ ɖè é ɔ , akpáxwé jujɔ enɛ ɔ tɔn gègě na wá vivɔnu ."
"enɛ wu wɛ pɔlu wlan ɖɔ : “ nǔ atɔn e na nɔ ayǐ sɔyi lɛ ɖíe : nùɖiɖi , nukúnɖiɖo kpo wanyiyi kpo ; wanyiyi wɛ ka hugǎn ye bǐ . ” — 1 kɔ . 13 : 13 ."
nùðiði didexlɛ́ kpligidi ðé
nɛ̌ è ka ɖò nùɖiɖi ɖexlɛ́ wɛ ɖò ali kpligidi ɖé nu gbɔn ɖò égbé ? mɛ̌ wu enɛ ka sín ?
"18 ðò hwe mǐtɔn nu ɔ , togun jehovah tɔn ko ɖò nǔ ɖi nú axɔsuɖuto mawu tɔn e è ko ɖ’ayǐ é wɛ ."
enɛ ɔ hɛn palaɖisi gbigbɔ tɔn e mɛ gbɛtɔ́ livi tantɔn jɛji ɖè é ɖé wá .
fí e sínsɛ́n gbigbɔ mímɛ́ mawu tɔn tɔn gɔ́ é ɖé wɛ .
"( ga . 5 : 22 , 23 , nwt ) nùɖiɖi kpo wanyiyi klisanwun jɔ klisanwun tɔn kpo ɖiɖexlɛ́ kpligidi ɖé wɛ nyí enɛ à cé !"
19 gbɛtɔ́ ɖebǔ sixu ɖɔ emi wu wɛ nǔ enɛ sín ǎ .
mawu mǐtɔn wɛ wà nǔ enɛ .
azɔ̌ jiwǔ enɛ ɔ “ sɔ́ mawu mavɔmavɔ sín nyikɔ sù ; é na nyí wuntun ɖé bo na súnsún gbeɖé ǎ . ”
"( eza . 55 : 13 ) nugbǒ ɔ , “ nùnamɛ mawu tɔn ” wɛ ɖɔ mǐ ni ‘ mɔ hwlɛngán gbɔn nǔ e mǐ ɖi é gblamɛ . ’"
"( efɛ . 2 : 8 ) palaɖisi gbigbɔ tɔn mǐtɔn ɔ na kpó ɖò ada gbló d’eji wɛ , bo na lɛ́ kpó ɖò ɖɛkpɛ nyɔ́ wɛ kaka jɛ hwenu e gbɛtɔ́ maɖóblɔ̌ , nǔjlɔjlɔwatɔ́ kpo awǎjijɛnɔ lɛ kpo na gɔ́ ayikúngban ɔ bǐ jí é , bɔ enɛ na sɔ́ nyikɔ mawu tɔn sù kaka sɔyi mavɔmavɔ ."
mi nú mǐ ni kpó ɖò nǔ ɖi nú akpá e jehovah dó lɛ é wɛ !
a ka tuùn à ?
wema tobutobu e na mɔjɛmɛ hlɛ́nhlɛ́n dó nǔ e jɛ ɖò hwexónu bɔ sɛ́n tuùn lɛ é wu é ɖokpo wɛ nyí digest tokpɔngán justinien tɔn sín wexwɛ 1468gɔ́ elɔ
"ðò matie 13 : 24 - 26 mɛ ɔ , jezu ɖɔ : “ axɔsuɖuto [ jixwé ] tɔn cí nya e dó jinukún ɖagbe kɛɖɛ dó gle tɔn mɛ ɔ ɖɔhun ; hwenu e mɛ lɛ bǐ ɖò amlɔ dɔ wɛ zǎnmɛ ɔ , kɛntɔ́ tɔn wá dó gbehan nyanya kɔn nyì gle tɔn mɛ bo yì ."
"wema wlantɔ́ vovo lɛ nɔ kanbyɔ ɖɔ nugbǒ jɛn lǒ enɛ ka nyí à jí , é ɖò mɔ̌ có , hlɔma hwexónu tɔn sín wema e sɛ́n tuùn lɛ é ɖexlɛ́ ɖɔ nugbǒ wɛ ."
“ gbehan nyanya didó ɖó gle ɖé mɛ bo na dó ba hlɔn . . . nyí sɛ́ngbigba ɖò hlɔma .
"nǔ e jɛ kaka bɔ è ɖè sɛ́n ɖé tɔn dó xó ɔ wu é xlɛ́ ɖɔ walɔ mɔhun nɔ tíìn hwɛhwɛ , ” wɛ xókwintinmɛwegbo biblu tɔn ɖé ɖɔ ."
"akɔwé sɛ́n tɔn alastair kerr tinmɛ ɖɔ jí , ɖò 533 h.m . tɔn ɔ , tokpɔngán hlɔma tɔn justinien sɛ̀ sìn xwè nú hlɔma sɛ́n ɔ kpo nǔ e akɔwé sɛ́n tɔn hwenu e è wlan sɛ́n ɔ é ( ɖibla yì 100 - 250 h.m . ) tɔn lɛ ɖɔ é sín akpáxwé ɖé lɛ kpo , bo ɖetɔ́n dó wema éɖesunɔ tɔn e nɔ nyí digest é mɛ ."
"sɔgbe kpo wema enɛ ( digest , 9.2.27.14 ) kpo ɔ , akɔwé sɛ́n tɔn ulpian dó gesí ninɔmɛ ɖé bɔ tokpɔngán hlɔma tɔn xwè kanweko wegɔ ɔ tɔn celsus kpé nukún d’ewu ."
è dó gbehan nyanya dó mɛ ɖevo sín gle mɛ b’ɛ sín enɛ wu bɔ jinukún ɖé gblé .
"digest ɖɔ xó dó nǔ ɖěɖee sɔgbe xá sɛ́n bɔ glenɔ ɔ na wà , lobɔ nǔdosintɔ́ ɔ na sú nǔ e é hɛn gblé dó wǔ tɔn é sín axɔ é jí ."
"nǔhɛngbledómɛwu mɔhun e jɛ ɖò axɔsuɖuto hlɔma tɔn mɛ ɖò hwexónu é xlɛ́ ɖɔ ninɔmɛ e xó jezu ɖɔ é ɔ , nugbǒ sésé wɛ ."
"ðò xwè kanweko nukɔntɔn ɔ mɛ ɔ , bǎ tɛ mɛ hlɔma ka na mɛɖesúsínínɔ acɛkpatɔ́ jwifu lɛ ɖó ɖò judée ?"
"ðò táan enɛ mɛ ɔ , hlɔmanu lɛ wɛ kp’acɛ dó judée nu , bɔ tokpɔngán ɖé kpo ahwankpá lɛ kpo sɔ́ afɔ yetɔn ɖó te ."
azɔ̌ taji e nyí tokpɔngán ɔ tɔn é wɛ nyí ɖɔ é na cyan takwɛ nú hlɔma tò ɔ bo na lɛ́ bló bɔ fífá kpo tuto jí ninɔ kpo na tíìn .
kún súsú dó nú azɔ̌ e ma sɔgbe xá sɛ́n ǎ lɛ é kpo tó dindɔn nú mɛ e na dɔn hunnyahunnya wá lɛ é kpo mya nukún nú hlɔmanu lɛ .
"amɔ̌ , ye nɔ jó ayihɔngbe ayihɔngbe sín nǔ e kàn tokpɔn ɔ lɛ é ɖiɖɔ dó alɔ mɛ nú kɔ́mɛgán lɛ hwɛhwɛ ."
hwɛɖɔxɔsa ðaxó jwifu lɛ tɔn sín kplé ɖé
hwɛɖɔxɔsa ðaxó jwifu lɛ tɔn nɔ kpé nukún dó nǔ e kàn jwifu lɛ sín sɛ́n é wu .
hwɛɖɔxɔsa kpɛví kpɛví lɛ gbɔn judée gbé ɔ bǐ jí .
"hwɛɖɔxɔsa mɔhun lɛ na ko nɔ ɖeɖɛ xó e kàn toví kpaà lɛ é kpo nǔ e ma sɔgbe xá sɛ́n ǎ lɛ é kpo , bɔ acɛkpatɔ́ hlɔma tɔn lɛ nɔ ɖó nu ɖ’emɛ ǎ ."
"é ɖò mɔ̌ có , fí e hwɛɖɔxɔsa jwifu lɛ tɔn sín acɛ nɔte ɖó é ɖokpo wɛ nyí adakaxotɔ́ lɛ huhu . ðò kpaà mɛ ɔ , hlɔmanu lɛ na acɛ enɛ mɛ ɖevo ǎ ."
"amɔ̌ , ninɔmɛ e ma xwedó tuto enɛ ǎ bɔ è tuùn ganji é ɖokpo wɛ nyí hwenu e hwɛɖɔxɔsa ðaxó jwifu lɛ tɔn sín hagbɛ̌ lɛ ɖɔhwɛ dó etyɛni bo zɔ́n bɔ è nyì awinnyaglo dó è kaka bɔ é kú é . — mɛ . 6 : 8 - 15 ; 7 : 54 - 60 ."
"mɔ̌ mɛ ɔ , hwɛɖɔxɔsa ðaxó jwifu lɛ tɔn ɖó acɛ gègě ɖò hwɛɖiɖɔ linu ."
"é ɖò mɔ̌ có , akɔwé emil schürer ɖɔ ɖɔ “ fí e acɛ tɔn fó ɖó bǐ é wɛ nyí ɖɔ acɛkpatɔ́ hlɔma tɔn lɛ ɖesunɔ sixu site bo ɖeɖɛ ninɔmɛ ɔ yeɖokponɔ , lee ye nɔ bló gbɔn hwenu e ye ɖ’ayi wu ɖɔ nùwanyido ɖé tíìn ɖò toxóɖiɖɔ linu é ɖɔhun . ”"
kpɔ́ndéwú enɛ tɔn ɖokpo wɛ nyí hwenu e ahwangán ɖaxó klodiwusi lisiyasi wlí mɛsɛ́dó pɔlu e nyí toví hlɔma tɔn é dó ganmɛ é . — mɛ . 23 : 26 - 30 .
3 xókwin klewun ɖé bo ka ðó agbɔ̌n tawun !
26 décembre 2016 – 1 janvier 2017
4 “ mi nɔ na akɔnkpinkpan miɖée ayihɔngbe ayihɔngbe ”
mɛsɛ́dó pɔlu lɔmɔ̌ mɔ ɖɔ akɔnkpinkpan nina mɛ ɖevo lɛ ɖò taji tawun .
kpɔ́ndéwú yetɔn na d’alɔ mǐ mɛ bǐ bɔ mǐ na bló bɔ xwé mǐtɔn gbè kpo kpléxɔ axɔsuɖuto ɔ tɔn mǐtɔn mɛ kpo na nyí nɔtɛn wanyiyi kpo akɔnkpinkpan nina mɛ kpo tɔn .
2 - 8 janvier 2017
9 è bló tuto nú mǐ sɔgbe kpo xó mawu tɔn kpo
9 - 15 janvier 2017
14 a ka nɔ ðó sísí ðaxó nú xó jehovah tɔn à ?
xota elɔ lɛ na xósin nùkanbyɔ elɔ lɛ tɔn : etɛwu mǐ ka ɖó na ɖó nukún ɖɔ è na bló tuto nú jehovah sɛntɔ́ lɛ ?
nɛ̌ mǐ ka sixu nɔ tuto jí sɔgbe kpo xó mawu tɔn kpo gbɔn ?
nɛ̌ mǐ ka sixu xlɛ́ ɖɔ mǐ nɔ nɔ gudo nú tutoblonunu jehovah tɔn kpo gbejininɔ kpo gbɔn ?
19 “ azɔ̌ ðaxó ðokpo wɛ ”
16 - 22 janvier 2017
21 è ylɔ mǐ sín ablu mɛ
23 - 29 janvier 2017
26 ye xógló sinsɛn nùvú
xota elɔ lɛ tinmɛ hwenu e togun mawu tɔn yì kannumɔgbenu babilɔnu tɔn é kpo gǎn ɖěɖee klisanwun yí ami dó ɖè lɛ dó ɖò xwè 1800 lɛ sín vivɔnu bo mɔ nukúnnú jɛ xó jehovah tɔn mɛ ganji é kpo .
"mǐ na lɛ́vɔ ba dò nú nǔ e jí biblu kplɔntɔ́ lɛ kú dó bo wà , b’ɛ kúnkplá babilɔnu ðaxó ɔ é , bɔ mǐ na lɛ́ mɔ hwenu e kannumɔgbenu babilɔnu tɔn ɔ wá vivɔnu dó é ."
xókwin klewun ɖé bo ka ðó agbɔ̌n tawun !
“ nyɔnu . ”
lee jezu nɔ ylɔ mɛ e ma nyí sunnu ǎ lɛ é ɖɔ hweɖelɛnu é nɛ .
"ði kpɔ́ndéwú ɔ , hwenu e é ɖò azɔn gbɔ nú wɔ̌nɖowǔnanɔ e ko nɔ tɔ́tɔ́ nú xwè 18 é ɖé wɛ é ɔ , é ɖɔ : “ nyɔnu , azɔn towe gbɔ nú we , bɔ a jɛte . ”"
"( luk . 13 : 10 - 13 ) jezu lɛ́ zán xóɖɔnúmɛ sín aca enɛ e è nɔ kpɔ́n dó mɔ sísí ɖó nú mɛ sín nǔ na ɖò biblu sín táan mɛ é , hwenu e é ɖò xó ɖɔ nú mali magidalanu ɔ wɛ é ."
"( jaan 20 : 15 ) amɔ̌ , xókwin ɖevo lɛ́ ɖè bo syɛn hú sísí ɖó nú mɛ ."
biblu zán xókwin xomɛnyínyɔ́ kpo wanyiyi kpo tɔn bunɔ ɖé hwenu e é ɖò nyɔnu ɖé lɛ xó ɖɔ wɛ é .
jezu zán xókwin enɛ hwenu e é ɖɔ xó nú nawe e ko ɖi hun nú xwè 12 é ɖé é .
lee nawe ɔ sɛkpɔ jezu gbɔn é sɔgbe xá mawu sɛ́n ɔ ganji ǎ ; sɛ́n ɔ ɖɔ ɖɔ mɛ blíblí wɛ nú mɛ e ɖò ninɔmɛ tɔn mɛ é .
"è hɛn ɔ , è na ɖɔ ɖɔ é ɖó na ɖó wǔ zɔ nú mɛ ɖevo lɛ ɖó ninɔmɛ tɔn wu ."
"( lev . 15 : 19 - 27 ) amɔ̌ , é ko flú bǐ ."
"nugbǒ ɔ , “ é ko jiya gbɔn azɔngbletɔ́ mɔkpan xwé , lobo zán akwɛ tɔn bǐ dó wuvɔ̌ , azɔn tɔn ka fɔ́n tɛgbɛ ɔ , jijɛji wɛ jɛn nɔ ɖè . ” — mak . 5 : 25 , 26 ."
"nawe ɔ zlɛ ahwan ɔ dɛ̌dɛ̌ , bo gbɔn gudo nú jezu lobo ɖ’alɔ awu tɔn aga tɔn ɔ tó ."
hun e ɖi wɛ é ɖè é nɔte tlolo !
"nawe ɔ lin ɖɔ emi sixu bú sín finɛ bɔ mɛɖé na tuùn ǎ , amɔ̌ jezu kanbyɔ ɖɔ : “ mɛ̌ ka ɖó alɔ wǔ ce ? ”"
( luk . 8 : 45 - 47 ) xɛsi ɖi nawe ɔ bɔ é jɛ sísɔ́sísɔ́ jí bo wá jɛkpo ɖò jezu nukɔn “ bo ɖɔ xó nugbǒ n’i . ” — mak . 5 : 33 .
"bonu nawe ɔ sín agbɔ̌n na mɔ tɛn dó jɛ dò ɔ , jezu ɖɔ n’i kpo xomɛnyínyɔ́ kpo ɖɔ : “ vǐ ce , ɖǒ akɔnkpinkpan . ”"
"( mat . 9 : 22 ) sɔgbe kpo akɔwé biblu tɔn lɛ kpo ɔ , è sixu zán xógbe ebléegbe kpo glɛkigbe kpo tɔn e è lilɛ dó “ vǐ ce ” é dó ɖè “ xomɛnyínyɔ́ kpo wanyiyi kpo ” xlɛ́ ."
"jezu lɛ́vɔ na jiɖiɖe nawe ɔ d’eji bo ɖɔ : “ nùɖiɖi towe zɔ́n , bɔ azɔn towe gbɔ ."
yì dó fífá mɛ ; azɔn towe ni gbɔ nú we bǐ . ” — mak . 5 : 34 .
“ yɔkpɔ́ . ”
lee izlayɛli - ví dɔkunnɔ bowozi ylɔ mɔwabunu hwliti ɖɔ é nɛ .
"hwliti lɔmɔ̌ sín hwɛ jɔ b’ɛ na gɔn jiɖe ɖó , ɖó ɔji cyan wɛ é ɖè ɖò nya e é ma tuùn ǎ é ɖé sín gle mɛ ."
"“ yɔkpɔ́ , ɖǒtó mì , ” wɛ bowozi ɖɔ ."
"enɛ gudo ɔ , é byɔ hwliti ɖɔ é ni nɔ wá cyan nǔkún ɔ ɖò gle emitɔn lɛ mɛ ."
"hwliti xwè agbɔ̌nnusú dò ɖò bowozi nukɔn , bo kàn nǔ e wu é nyɔ́ xomɛ dó éyɛ mɛ e nyí jonɔ ɖé é wu sɔmɔ̌ é byɔ ɛ ."
"bowozi yí gbè n’i bo na ɛ ganjɛwu d’eji ɖɔ : “ nǔ e a wà nú asú towe nɔ [ asúkúsi nɔemíi ] ɔ , . . . un sè bǐ ."
"mawu mavɔmavɔ . . . ni na ajɔ tɔn we , nú é ni túnflá . ” — hwli . 2 : 8 - 12 ."
kpɔ́ndéwú ɖagbe wɛ jezu kpo bowozi kpo nyí nú klisanwun mɛxo agun tɔn lɛ à cé ?
"hweɖelɛnu ɔ , mɛxo agun tɔn wè sixu jinjɔn ayǐ xá klisanwun nyɔnu e ɖó hudo alɔdo kpo wusyɛn dó lanmɛ nú mɛ kpo mawuxówema ɔ tɔn é ."
"enyi mɛxo agun tɔn lɛ xoɖɛ bo byɔ alixlɛ́mɛ jehovah tɔn lobo ɖótó nɔví nyɔnu yetɔn ɔ ganji ɔ , ye na kpéwú bo na na ɛ jiɖiɖe lobo lɛ́ dó gbɔ n’i kpo xó mawu tɔn kpo . — hlɔ . 15 : 4 ."
“ azɔ̌ ðaxó ðokpo wɛ ”
kplé titewungbe ɖokpo sín gan wɛ xò ɖò jeluzalɛmu .
"axɔsu davidi ylɔ axɔví tɔn lɛ , axɔsuzɔwatɔ́ tɔn lɛ kpo sunnu hlɔnhlɔnnɔ lɛ kpo bǐ kplé ."
akpàkpà ɖò ye sɔ́ wɛ dó ɖɔnúesè bunɔ ɖé sísé wu .
jehovah zɔ́n davidi ví salomɔ́ɔ ɖɔ é ni gbá xɔ aditi ɖokpo bonu è na nɔ sɛ̀n mawu nugbǒ ɔ ɖ’emɛ .
mawu ko ɖɔ lee xɔ ɔ na cí é nú axɔsu izlayɛli tɔn ɔ b’ɛ ko sɔ́ ɖiɖe tɔn nú salomɔ́ɔ .
"davidi ɖɔ : “ azɔ̌ e wà gbé è ja ɔ , azɔ̌ ɖaxó ɖokpo wɛ , ɖó é nyí gbɛtɔ́ na sá xwé na wɛ è ɖè ǎ , mawu mavɔmavɔ , mawu tɔn wɛ . ” — 1 tan 28 : 1 , 2 , 6 , 11 , 12 ; 29 : 1 ."
"enɛ gudo ɔ , davidi wá kàn nǔ elɔ byɔ : “ mɛ̌ ka ɖò mi mɛ bo jló na na [ nǔ ] . . . mawu mavɔmavɔ . ” ( 1 tan 29 : 5 ) enyi a ɖò finɛ hwenɛnu wɛ ɔ , nɛ̌ a ka na ko wà nǔ gbɔn ?"
akpàkpà ka na sɔ́ we bɔ a na nɔ gudo nú azɔ̌ ɖaxó enɛ à ?
izlayɛli - ví lɛ yawu wà nǔ .
"nugbǒ ɔ , “ nǔ e yeɖesunɔ ɖó jlǒ bo na mawu mavɔmavɔ ɔ dó xomɛhunhun nú ye , ɖó ye na kpo xomɛ kpo . ” — 1 tan 29 : 9 ."
"xwè kanweko mɔkpan gudo ɔ , jehovah sɔ́ nùɖé ɖ’ayǐ b’ɛ hugǎn tɛmpli ɔ tawun ."
"é zé tɛmpli gbigbɔ tɔn ɖaxó ɔ ɖ’ayǐ , é wɛ nyí tuto e é bló nú gbɛtɔ́ lɛ bonu ye na sɛkpɔ ɛ lobo sɛ̀n ɛ ɖò dodonú vɔsisa jezu tɔn tɔn jí é ."
"( ebl . 9 : 11 , 12 ) nɛ̌ jehovah ka ɖò alɔdo gbɛtɔ́ lɛ wɛ ɖò égbé bonu ye na dóhwɛ gbɔ xá ɛ gbɔn ?"
gbɔn nǔ kpinkplɔn mɛ lɛ bonu ye ni huzu ahwanvu sín azɔ̌ mǐtɔn gblamɛ wɛ .
"( mat . 28 : 19 , 20 ) azɔ̌ enɛ zɔ́n bɔ xwè ɖokpo ɖokpo mɛ ɔ , è nɔ kpé nukún dó biblu kplɔnkplɔn livi mɔkpan wu , ahwanvu afatɔ́n mɔkpan nɔ bló baptɛm , lobɔ è nɔ ɖó agun kanweko mɔkpan ayǐ ."
"nukɔnyiyi mɔhun lɛ zɔ́n bɔ è ɖó na nɔ zín wema junjɔn biblu jí lɛ hú ɖ’ayǐ tɔn , è ɖó na gbá kpléxɔ axɔsuɖuto ɔ tɔn lɛ bo lɛ́ kpé nukún dó ye wu , lobo sɔnǔ nú fí e è na nɔ bló kpléɖókpɔ́ lɛdo tɔn lɛ kpo kpléɖókpɔ́ ɖaxó lɛ kpo ɖè lɛ é ."
a yí gbè ɖɔ wɛnɖagbejijlazɔ́ mǐtɔn ɔ nyí azɔ̌ aditi ɖé bo ka nɔ hɛn lè wá à cé ? — mat . 24 : 14 .
"wǎn e togun mawu tɔn yí nú é kpo nɔzo yetɔn lɛ kpo é , gɔ́ nú lee axɔsuɖuto ɔ jijla sín azɔ̌ ɔ ɖó na mya nukún gbɔn é kpo nɔ sísɛ́ ye bɔ ‘ ye nɔ na nǔ jehovah ’ kpo jlǒ yeɖesunɔ lɛ tɔn kpo ."
awǎjijɛ sín nǔ ɖaxó wɛ é nyí ɖɔ mǐ ni “ sɔ́ dɔkun [ mǐtɔn ] lɛ dó sɔ́ mawu mavɔmavɔ sù ” lobo mɔ lee è nɔ zán nǔ enɛ lɛ kpo gbejininɔ kpo kpodo ayiɖote kpan dó wà azɔ̌ e kló hugǎn ɖò hwenuxó gbɛtɔ́ tɔn mɛ é na gbɔn é ! — nùx . 3 : 9 .
lee mɛɖé lɛ nɔ na nùnina dó azɔ̌ e wà wɛ è ðè gbɔn gbɛ̀ ɔ bǐ mɛ é tamɛ gbɔn é
"égbé ɔ , mɛ gègě nɔ “ ɖè akwɛ ɖó vo , ” alǒ nɔ bló tuto akwɛ ɖé tɔn bo nɔ zé dó gbàví nùnina tɔn agun ɔ tɔn e jí è wlan “ azɔ̌ e wà wɛ è ðè gbɔn gbɛ̀ ɔ bǐ mɛ é ” dó é mɛ . ( 1 kɔ . 16 : 2 ) sun ɖokpo ɖokpo mɛ ɔ , agun lɛ nɔ sɛ́ nùnina enɛ lɛ dó alaxɔ kúnnuɖetɔ́ jehovah tɔn lɛ tɔn e nɔ kpé nukún dó tò yetɔn wu é ."
"a hɛn ɔ , a na lɛ́ sɛ́ nùnina lɛ dó tutoblonunu sɛ́n tɔn e kúnnuɖetɔ́ jehovah tɔn lɛ nɔ zán ɖò tò towe mɛ é ɖé tlɔlɔ ."
a sixu mɔ adlɛsi ɔ ɖò www.jw.org jí .
nùnina alɔkpa e a sixu sɛ́dó tlɔlɔ lɛ é ɖíe :
nùnina tlɔlɔ lɛ
"è hɛn ɔ , è na zán kati akwɛsɛxwetɛn tɔn e è nɔ zán dó sɛ́ akwɛ dó mɛ ɖevo , dó sú axɔ alǒ dó xɔ nǔ na é , abǐ wlɛnwín akwɛ sɛ́dó mɛ gbɔn alokan jí tɔn lɛ bo dó na nùnina ."
"ðò alaxɔ ɖé lɛ mɛ ɔ , è hɛn ɔ , è na lɛ́vɔ zán jw.org alǒ tɛn ɛntɛnɛti tɔn ɖevo e alaxɔ ɔ sɔ́ é dó na nùnina ."
"è hɛn ɔ , è na na akwɛ , acɔbanú e v’axi lɛ é , alǒ nǔɖokan mɛɖesunɔ tɔn ɖevo e xɔ akwɛ lɛ é ."
wema - sɛ́dó - mɛ ɖé ɖó na zɔn nùnina ɔ jí bo na xlɛ́ ɖɔ è kún sɔ́ na yí akwɛ ɔ alǒ nǔ ɔ ó .
tuto nùnina e è sixu lɛ́vɔ yí é tɔn
"è hɛn ɔ , è na na akwɛ bɔ enyi è wá ɖó hudo tɔn ɔ , è sixu lɛ́vɔ yí ."
tuto jlǒ sísɔ́ dó na nùnina tɔn
"gbɔn vo nú akwɛ kpo nǔɖokan mɛɖesunɔ tɔn lɛ kpo nina ɔ , è hɛn ɔ , è na lɛ́ zán wlɛnwín ɖevo lɛ dó nɔ gudo nú azɔ̌ axɔsuɖuto ɔ tɔn na gbɔn gbɛ̀ ɔ bǐ mɛ ."
è slɛ́ wlɛnwín enɛ lɛ ɖò dò .
"enyi wlɛnwín lɛ ɖebǔ wɛ na bo jló we bonu a na zán hǔn , kɛnklɛn bo tó kàn nǔ byɔ alaxɔ e nɔ kpé nukún dó tò towe wu é hwɛ̌ , bo na mɔ tɛn dó tuùn wlɛnwín e è sixu zán lɛ é ."
assurance : è sixu na akwɛ e è nɔ kplé ɖ’ayǐ nú nǔgbomɛzángbe é ( assurance vie ) alǒ nú gbɔjɛ ɖaxó mɛ byɔbyɔ / agbazazɔ́ jijodó hwenu é bo sɛ́dó artjb .
"akwɛ e ðò akwɛsɛxwetɛn lɛ é : è sixu zé akwɛ mɛtɔn e ɖò akwɛsɛxwetɛn lɛ é , akwɛ e è bɛ́ ɖó akwɛsɛxwetɛn nú hwenu tawun ɖé é ( dépôt à terme ) , abǐ gbɔjɛ ɖaxó mɛ byɔbyɔ mɛɖesunɔ tɔn sín akwɛ lɛ dó alɔ mɛ nú artjb b’ɛ na nɔ zán , alǒ mɛɖé sixu bló tuto bo ɖɔ ɖɔ ɖò kú emitɔn gudo hǔn , è ni nɔ sú akwɛ ɔ artjb , sɔgbe kpo nǔ e akwɛsɛxwetɛn ɔ byɔ ɖò mɛ sí lɛ é kpo ."
lè ajɔ̌ tɔn lɛ : è sixu na nùnina lè ajɔ̌ tɔn lɛ tɔn tlɔlɔ alǒ è sixu sɛ́ ye dó artjb .
"xɔ kpo ayikúngban kpo : è hɛn ɔ , è na na xɔ kpo ayikúngban kpo e è sixu sà lɛ é sín nùnina artjb vlafo gbɔn nùnina tlɔlɔ ɖé gblamɛ , abǐ mɛɖé sixu na ayikúngban e jí xɔ ɖè bɔ gbɛtɔ́ ɖ’emɛ é sín nùnina , amɔ̌ , mɛ ɔ ɖó na xlɛ́ ɖɔ emi na nɔ nɔ xɔ ɔ mɛ kaka jɛ kú emitɔn ."
"gǔwema kpo nùnina lɛ kpo : è hɛn ɔ , è na bló wema sɔgbe xá sɛ́n bo ɖɔ ɖɔ artjb na ɖu gǔ nǔɖokan alǒ akwɛ ɖé tɔn , abǐ è sixu wlan nyikɔ artjb tɔn ɖ’ayǐ ɖɔ é wɛ na ɖu gǔ nùnina lɛ tɔn ."
"nú a na ɖó mɔjɛmɛ ɖevo lɛ d’eji ɔ , a sixu zín “ nǎ nùnina ɖé nú azɔ̌ e mǐ nɔ wà gbɔn gbɛ̀ ɔ bǐ mɛ é ” ɖò akpáxwé bǐbɛ̌mɛ tɔn jw.org tɔn jí , alǒ sɛkpɔ alaxɔ kúnnuɖetɔ́ jehovah tɔn lɛ tɔn ɖò bénin ."
abǐ a sixu sɛkpɔ alaxɔ kúnnuɖetɔ́ jehovah tɔn lɛ tɔn e nɔ kpé nukún dó tò towe wu é .
è ylɔ mǐ sín ablu mɛ
"“ [ jehovah ] ylɔ mi nú mi na gosin ablu mɛ , bo wá weziza tɔn ɖagbeɖagbe ɔ nu . ” — 1 pi ."
2 : 9 .
"han lɛ : 116 , 102"
nɛ̌ togun mawu tɔn ɔ ka yì kannumɔgbenu ɖò babilɔnu bɛ́sín xwè kanweko wegɔ h.m . gbɔn ?
"ðò xwè kanweko 15gɔ́ ɔ tɛntin ɔ , etɛ lɛ ka túntún da kpɛɖé kpò nú acɛ e sinsɛn nùvú ɖó dó togun mawu tɔn jí é ?"
"ðò xwè 1800 lɛ sín vivɔnu ɔ , gǎn tɛ lɛ mɛ yí ami dó ɖè lɛ ka dó bá dó sixu mɔ nukúnnú jɛ xó mawu tɔn mɛ ganji ?"
tinmɛ nǔ ɖěɖee jɛ ɖò jeluzalɛmu gbigba hwenu é .
"ðò 607 j.h.m . ɔ , axɔsu nabukodonɔzɔ́ɔ ii nɔ ahwankpá babilɔnu tɔn wɔbuwɔbu ɖé nu , lobo vunbla toxo jeluzalɛmu tɔn ."
"biblu ɖɔ dó mɛhuhutɛ́ dó adaka mɛ e bɔ d’ewu é wu ɖɔ : “ [ nabukodonɔzɔ́ɔ ] hu sɔja lɛ kaka yì mawu mavɔmavɔ xwé ɔ gbè ; é jó dɔnkpɛvu dó ǎ , é jó ɖyɔvǐ dó ǎ , é jó mɛxo dó ǎ , é jó degenɔ dó ǎ ; . . ."
"babilɔnunu lɛ dó mawu xwé ɔ zo . ye mu ahoho e ɖò jeluzalɛmu lɛ , bo dó hɔnmɛ lɛ bǐ zo lobo hɛn nǔ xɔ akwɛ e ɖò toxo ɔ mɛ lɛ bǐ gblé . ” — 2 tan 36 : 17 , 19 ."
akpá tɛ jehovah ka gbà nú mɛ dó jeluzalɛmu sín gbigba wu ? etɛ ka na gbò jwifu lɛ ?
2 jeluzalɛmu sín gbigba ɖó na kpaca toxo ɔ mɛ nu lɛ ǎ .
"xwè mɔkpan wɛ gbeyiɖɔ mawu tɔn lɛ dó gb’akpá nú jwifu lɛ na ɖɔ enyi ye kpó ɖò sɛ́n mawu tɔn lɛ gbà wɛ jɛn wɛ ɔ , è na jó ye dó alɔ mɛ nú babilɔnunu lɛ ."
è na hu jwifu gègě kpo hwǐ kpo ; bɔ mɛɖebǔ e ma na kú ǎ é na ɖibla zán gbɛhwenu tɔn e kpò é ɖò kannumɔgbenu ɖò babilɔnu .
( jel . 15 : 2 ) gbɛ̀ tɛ kannumɔ lɛ ka zán ɖò dɔ̌n ?
kannumɔgbenu yiyi ɖò babilɔnu ɖɔhunkɔ ɖevo ka tíìn ɖò klisanwun lɛ hwenu wɛ à ?
"enyi mɔ̌ wɛ ɔ , hwetɛnu ka wɛ ?"
gbɛ̀ ninɔ ðò kannumɔgbenu
nɛ̌ kannumɔgbenu ninɔ ɖò babilɔnu ka gbɔn vo nú ee izlayɛli - ví lɛ nɔ ɖò ejipu é gbɔn ?
3 nǔ e gbeyiɖɔ lɛ ɖɔ ɖ’ayǐ é wá jɛ .
"gbɔn jelemíi gblamɛ ɔ , jehovah ɖè wě xá ye mɛ e na wá yì kannumɔgbenu lɛ é ɖɔ ye ni yí gbè nú ninɔmɛ yetɔn yɔyɔ̌ ɔ , lobo ɖò dɔ̌n ."
é ɖɔ : “ mi sá xwé [ ɖò babilɔnu ] bo nɔ gbè ; mi bló jikpá bo ɖu nǔ e na nyɔ́ ɖ’emɛ lɛ .
"mi ba lee toxo e mɛ un sɔ́ ahwan dó wlí mi yì ɖó ɔ na yì nukɔn gbɔn é ; mi xoɖɛ nú mawu mavɔmavɔ dó toxo ɔ tamɛ , ɖó nyɔna mitɔn ɖò nukɔnyiyi tò ɔ tɔn sí . ”"
"( jel . 29 : 5 , 7 ) mɛ ɖěɖee hwíhwɛ́ yeɖée dó jlǒ mawu tɔn glɔ lɛ é zán gbɛ̀ ɖagbe ɖó bǎ ɖé mɛ ɖò babilɔnu ."
mɛ e wlí ye lɛ é jó ye dó bɔ ye kpé nukún dó azɔ̌ yeɖesunɔ tɔn lɛ wu ɖó bǎ ɖé mɛ .
kannumɔ lɛ tlɛ vo bo na sɛ̀ tɛn yì fí ɖebǔ ɖò tò ɔ mɛ .
"hɔnkàn azɔ̌ kpo ajɔ̌wiwa kpo tɔn ɖé wɛ babilɔnu nyí ɖò hwexónu , bɔ wema e è kun sín dò glɔ é ɖé lɛ xlɛ́ ɖɔ jwifu gègě kplɔ́n lee è nɔ xɔ nǔ bo nɔ yì sà gbɔn é sín azɔ̌ ganji ɖò finɛ , bɔ ye mɛ ɖevo lɛ huzu alɔnuzɔwatɔ́ e alɔ sè kpɛ́n na lɛ é ."
jwifu ɖé lɛ tlɛ jɛ dɔkun .
kannumɔgbenu ninɔ ɖò babilɔnu cí ee izlayɛli - ví lɛ nɔ ɖò ejipu ɖò xwè kanweko mɔkpan jɛ nukɔn é ɖɔhun ɖebǔ ǎ . — xà tíntɔ́n 2 : 23 - 25 .
"gbɔn vo nú izlayɛli - ví gǔfɔntɔ́ lɛ ɔ , mɛ ɖětɛ lɛ kannumɔgbenu yiyi ɖò babilɔnu sín awě ɔ ka xò ? etɛwu ye ma ka sixu sɛ̀n mawu bǐ mlɛ́mlɛ́ ǎ ?"
"4 è ɖò nukún kpé dó hudo agbaza tɔn jwifu e ɖò kannumɔgbenu lɛ é tɔn wu wɛ có , nɛ̌ ye ka ɖè gbɔn ɖò gbigbɔ lixo ?"
"è ko gbà tɛmpli jehovah tɔn kpo vɔsakpe tɔn kpo , bɔ vɔsanúxwlémawutɔ́zɔ́ ɔ sɔ́ ɖò yiyi wɛ lee é ɖó na yì gbɔn é ǎ ."
"mawu sɛntɔ́ gbejinɔtɔ́ e ma wà nǔ ɖě bonu è na dɔn tó nú ye ǎ lɛ é lɔ ɖò kannumɔ lɛ mɛ , amɔ̌ , ye ɖó na jiya gɔ́ nú akɔta ɔ ."
"é ɖò mɔ̌ có , ye wà nǔ e wu ye kpé é bo na nyì mawu sɛ́n lɛ ."
"ði kpɔ́ndéwú ɔ , ɖò babilɔnu ɔ , daniyɛli kpo xɔ́ntɔn tɔn atɔn lɛ cadlaki , mɛcaki kpo abɛdi - nɛgo kpo nyì alɔ nú nùɖuɖu e vɛ́ jwifu lɛ é ."
mǐ lɛ́ tuùn ɖɔ daniyɛli nɔ ɖɔ xó xá mawu hwɛhwɛ ɖò ɖɛ mɛ .
"( dan . 1 : 8 ; 6 : 11 ) é ɖò mɔ̌ có , ɖò acɛkpikpa kosi lɛ tɔn glɔ ɔ , jwifu e nɔ ɖi xɛsi nú mawu lɛ é sixu wà nǔ e sɛ́n ɔ byɔ lɛ é bǐ ǎ ."
5 izlayɛli - ví lɛ ka na lɛ́ wá kpéwú bo sɛ̀n mawu bǐ mlɛ́mlɛ́ à ?
"ðò hwe ɔ nu ɔ , é cí ɖɔ ye kún sɔ́ sixu ó ɖɔhun ."
babilɔnu nɔ jó kannumɔ tɔn lɛ dó gbeɖé ǎ .
"amɔ̌ , sɛ́n enɛ ɔ tuùn mɛ e jehovah mawu nyí é ǎ ."
"é ko d’akpá ɖɔ togun emitɔn na jɛte , bɔ ye ka jɛte nugbǒ ."
akpá e mawu dó lɛ é ɖě nɔ gɔn jijɛ gbeɖé ǎ . — eza . 55 : 11 .
nǔ mɔhun ðevo ka jɛ ðò hwe mǐtɔn nu à ?
etɛwu é ka sɔgbe ɖɔ mǐ ni vɔ́ nukúnnúmɔjɛnǔmɛ e mǐ ɖó dó kannumɔgbenu yiyi ɖò babilɔnu ɖò hwe mǐtɔn nu wu é gbéjé kpɔ́n ?
6 nǔ e cí kannumɔgbenu yiyi ɖò babilɔnu ɖɔhun é ɖě ka jɛ dó klisanwun lɛ jí kpɔ́n à ?
"nú xwè mɔkpan ɔ , xójlawema elɔ ɖɔ ɖɔ mawu sɛntɔ́ égbé tɔn lɛ yì kannumɔgbenu ɖò babilɔnu ɖò 1918 bɔ è ɖè ye nyite ɖò 1919 ."
"amɔ̌ , ɖó hwɛjijɔ e mǐ na tinmɛ ɖò xota elɔ kpo ee na bɔ d’ewu é kpo mɛ lɛ é wutu ɔ , é byɔ ɖɔ è ni vɔ́ xó ɔ gbéjé kpɔ́n ."
7 dǒ nukún mɛ bo kpɔ́n : babilɔnu ðaxó ɔ wɛ nyí kplékplé sinsɛn nùvú lɛ tɔn .
"enɛ wu ɔ , enyi togun mawu tɔn yì kannumɔgbenu babilɔnu tɔn ɖò 1918 jɛn wɛ ɔ , é na ko nyí kannumɔ nú sinsɛn nùvú ɖò ali ɖé lɛ nu ɖò hwenɛnu ."
"amɔ̌ , nǔ e jɛ lɛ é xlɛ́ ɖɔ , ɖò xwè ɖěɖee jɛ nukɔn nú wɛkɛ hwan nukɔntɔn ɔ lɛ é mɛ ɔ , tíntɔ́n sín babilɔnu ðaxó ɔ mɛ wɛ mɛ yí ami dó ɖè mawu tɔn lɛ ɖè , enyi kannumɔ wɛ ye huzu n’i ǎ ."
"nugbǒ wɛ ɖɔ è doya nú mɛ yí ami dó ɖè lɛ ɖò wɛkɛ hwan nukɔntɔn ɔ hwenu , amɔ̌ , acɛkpatɔ́ lɛ wɛ doya nú ye tawun , é nyí babilɔnu ðaxó ɔ ǎ ."
"enɛ wu ɔ , mǐ sixu ɖɔ ɖɔ togun jehovah tɔn yì kannumɔgbenu babilɔnu ðaxó ɔ tɔn ɖò 1918 ǎ ."
kannumɔgbenu yiyi ðò babilɔnu : hwetɛnu ?
tinmɛ lee è hɛn mawu sinsɛn nugbǒ ɔ blí gbɔn é .
"8 ðò pantekotu xwè 33 h.m . ɔ , jwifu kpo mɛ e ma nyí jwifu ǎ é kpo gègě jí wɛ è kɔn gbigbɔ mímɛ́ dó ."
klisanwun yɔyɔ̌ enɛ lɛ huzu “ akɔta e è cyan ɔ . . . bo nyí vɔsanúxwlémawutɔ́ axɔsu ɔ tɔn ; akɔta ɖeɖóvo . . . bo nyí togun mawu tɔn . ”
"amɔ̌ , ɖò taji ɔ , ɖò kú mɛsɛ́dó lɛ tɔn gudo ɔ , sunnu ɖé lɛ site bo jɛ “ nǔ e ma sɔgbe xá wɛnɖagbe ɔ ǎ lɛ ” é kplɔ́n mɛ lɛ jí , bonu “ mɛ gègě na xwedó ye ɖò mɛ e ɖi nǔ nú jezu lɛ mɛ . ” ( mɛ . 20 : 30 ; 2 tɛ ."
"2 : 6 - 8 ) mɛ enɛ lɛ gègě ɖò tɛn nukúnɖeji lɛ mɛ ɖò agun lɛ mɛ , bo nyí nukúnkpénuwutɔ́ lɛ , bɔ nukɔnmɛ ɔ , ye wá nyí “ yɛhwenɔgán lɛ . ”"
"gbɛ̌ta yɛhwenɔ lɛ tɔn ɖé wɛ jɛ nǔ sɔ́ jí mɔ̌ nɛ , jezu ka ko ɖɔ nú ahwanvu tɔn lɛ ɖɔ : “ nɔví nɔví wɛ mi bǐ nyí . ”"
"( mat . 23 : 8 ) sunnu nukúnɖeji e tamɛ - núkplɔnmɛ aristote kpo platon kpo tɔn nɔ jiwǔ na lɛ é jɛ nùkplɔnmɛ sinsɛn tɔn e ma sɔgbe ǎ lɛ é kplɔ́n mɛ jí , bɔ kpɛɖé kpɛɖé ɔ , ye yí tɛnmɛ ɖò nùkplɔnmɛ mímɛ́ e ɖò xó mawu tɔn mɛ lɛ é sí ."
tinmɛ lee acɛkpikpa hlɔma tɔn nɔ gudo nú sinsɛn klisanwun tɔn e fɔ́n gǔ dó mawu jí é gbɔn é kpo nǔ e é jì lɛ é kpo .
"9 ðò 313 h.m . ɔ , dada hlɔma tɔn constantin e nyí pagáwùn ɖé é na acɛ klisanwun nyínyí gǔfɔndómawujitɔ́ tɔn alɔkpa enɛ ɖò sɛ́n lixo ."
"bɛ́sín hwenɛnu ɔ , sinsɛn kpo acɛkpikpa kpo jɛ azɔ̌ wá ɖó kpɔ́ jí alɔ ɖò alɔ mɛ ."
"ði kpɔ́ndéwú ɔ , ɖò vaxɔ nicée tɔn gudo ɔ , constantin e wá vaxɔ ɔ tɛnmɛ é ɖegbe ɖɔ è ni sɔ́ yɛhwenɔ e nɔ nyí arius é yì kannumɔgbenu , ɖó é gbɛ́ ɖɔ emi kún na yí gbè ɖɔ jezu nyí mawu ó wutu ."
"nukɔnmɛ ɔ , ɖò dada hlɔma tɔn théodose i ( 379 - 395 h.m . ) hwenu ɔ , igleja katolika e nyí sinsɛn klisanwun tɔn ɖé bo blí é wá tíìn nyǐ , bo huzu axɔsuɖuto hlɔma tɔn sín sinsɛn e sɛ́n tuùn é ."
hwenuxó wlantɔ́ lɛ ɖɔ dó hlɔma pagáwùn ɔ wu ɖɔ xwè kanweko ɛnɛgɔ ɔ mɛ wɛ é huzu “ klisanwun . ”
"nugbǒ ɔ wɛ nyí ɖɔ ɖò hwenɛnu ɔ , sinsɛn klisanwun tɔn e fɔ́n gǔ dó mawu jí é alɔkpa ɖé wá gɔ́ nú sinsɛn gbɛ́ta pagáwùn tɔn e ɖò axɔsuɖuto hlɔma tɔn mɛ lɛ é , bo huzu hagbɛ̌ babilɔnu ðaxó ɔ tɔn lɛ ."
"é ɖò mɔ̌ có , klisanwun yí ami dó ɖè kpɛɖé e cí nǔkún ɖagbe ɖɔhun é kpó ɖò nǔ e wu ye kpé é bǐ wà wɛ bo na dó sɛ̀n mawu , amɔ̌ , è nɔ lɔn bonu gbè yetɔn na ɖi ǎ ."
"( xà matie 13 : 24 , 25 , 37 - 39 . ) ye ɖò kannumɔgbenu babilɔnu tɔn nugbǒ !"
etɛ jí ayijlɔjlɔnɔ lɛ ka zɔ́n dó ɖò xwè kanweko nukɔntɔn h.m . tɔn lɛ mɛ bo gbɛ́ nùkplɔnmɛ sinsɛn tɔn lɛ ?
"10 é ɖò mɔ̌ có , ɖò xwè kanweko nukɔntɔn h.m . tɔn lɛ mɛ ɔ , mɛ gègě hɛn ɔ ye na xà biblu dó glɛkigbe alǒ latɛɛngbe mɛ ."
"mɔ̌ mɛ ɔ , ye sixu jlɛ́ nùkplɔnmɛ mawuxó ɔ tɔn lɛ dó nǔ e kplɔ́n mɛ wɛ sinsɛn ɖè lɛ é wu ."
"mɛɖé lɛ ɖò ye mɛ bɔ sɔgbe kpo nǔ e ye xà ɖò biblu mɛ é kpo ɔ , ye gbɛ́ nùkplɔnmɛ sinsɛn tɔn e ma sɔgbe xá mawuxówema ɔ ǎ lɛ é , amɔ̌ , awovinú wɛ é nyí ɖɔ è ni ɖɔ nǔ enɛ lɛ agbawungba , bo tlɛ sixu dɔn kú wá ."
nɛ̌ yɛhwenɔ lɛ ka wá ɖ’acɛ dó biblu ɔ jí gbɔn ?
"11 é wá yá é ɔ , gbè e mɛ biblu ɖè lɛ é sɔ́ nyí gbè ɖěɖee mɛ gègě nɔ dó é ǎ , bɔ sinsɛn ɔ gbɛ́ ɖɔ è kún na lilɛ mawuxó ɔ dó gbè kpaà e mɛ lɛ nɔ dó é mɛ ó ."
"wǎgbɔ tɔn ɔ , yɛhwenɔ lɛ kpo akɔwé ɖé lɛ kpo kɛɖɛ wɛ sixu xà biblu ɔ yeɖoɖó , yɛhwenɔ lɛ bǐ wɛ ka sixu xà nǔ bo wlan nǔ ganji ǎ ."
"enyi mɛɖebǔ gbɛ́ nǔ e kplɔ́n mɛ wɛ sinsɛn ɔ ɖè lɛ é ɔ , è nɔ dɔn tó n’i tlili ."
"é wá byɔ ɖɔ mawu sɛntɔ́ yí ami dó ɖè gbejinɔtɔ́ lɛ ni kplé ɖò nǔglɔ , enyi ali tɔn hun nú ye ɔ nɛ ."
"lee é nyí gbɔn ɖò kannumɔgbenu babilɔnu tɔn nukɔntɔn ɔ hwenu é ɔ , “ vɔsanúxwlémawutɔ́ axɔsu ɔ tɔn ” yí ami dó ɖè lɛ sixu wà azɔ̌ yetɔn lee é jɛxa gbɔn é ǎ ."
babilɔnu ðaxó ɔ hɛn togun ɔ syɛnsyɛn !
weziza jɛ tíntɔ́n jí
nǔ taji wè tɛ lɛ ka zɔ́n bɔ hɛn e babilɔnu ðaxó ɔ hɛn mɛ lɛ syɛnsyɛn é ka ɖekpo kpɛɖé ?
tinmɛ .
12 klisanwun nugbǒ lɛ ka na lɛ́ wá vo bo sɛ̀n mawu ɖò agbawungba lee é jɛxa gbɔn é à ?
ganji !
nǔ taji wè zɔ́n bɔ weziza gbigbɔ lixo tɔn ɔ jɛ tíntɔ́n jí ɖò ablu ɔ mɛ .
"nǔ nukɔntɔn ɔ wɛ nyí mɔ e nɔ zín wema bɔ è ɖetɔ́n ɖò xwè kanweko 15gɔ́ ɔ tɛntin , bɔ è nɔ ɖyɔ wekwín na é ."
"cobonu wemazínzín na wá elɔpu ɔ , alɔ wɛ è nɔ dó wlan biblu ɔ na tɛnwin lɛnwin ."
biblu ɔ hán hwenɛnu tawun bo lɛ́ v’axi .
è ɖɔ ɖɔ é nɔ byɔ sun wǒ cobɔ nùvɔ́wlantɔ́ alɔsekpɛ́nnanɔ ɖé na ɖè biblu e è sɔ́ alɔ dó wlan na é ɖokpo kpowun tɔ́n .
"gɔ́ na ɔ , nǔ e jí nùvɔ́wlantɔ́ lɛ nɔ wlan nǔ dó é ( anyǔwema ) v’axi tawun ."
"amɔ̌ , enyi wemazintɔ́ azɔ̌tuùntɔ́ ɖé zán wema kpo mɔ e nɔ zín wema é ɖé kpo ɔ , azɔ̌ ɔ nɔ bɔwǔ tawun , bɔ é sixu zín wexwɛ 1 300 gbè ɖokpo !"
wemazínzín sín mɔ e è ɖetɔ́n é kpo lilɛdogbeɖevomɛtɔ́ akɔnkpantɔ́ lɛ kpo d’alɔ bɔ è túntún da kpò nú hɛn e babilɔnu hɛn mɛ lɛ é ( kpɔ́n akpáxwé 12 kpo 13 kpo )
13 nǔ taji wegɔ ɔ wɛ nyí gbeta e kɔn sunnu akɔnkpantɔ́ ɖé lɛ wá ɖò xwè kanweko 16gɔ́ ɔ sín vivɔnu ɖɔ emi na lilɛ xó mawu tɔn dó gbè ɖěɖee mɛ kpaà lɛ nɔ dó é mɛ é .
lilɛdogbeɖevomɛtɔ́ gègě sɔ́ gbɛ̀ yetɔn ɖó axɔ nu dó azɔ̌ enɛ tamɛ .
xomɛ sìn sinsɛn ɔ tawun .
"nukɔntɔ́ sinsɛn ɔ tɔn lɛ ɖi xɛsi ɖɔ enyi biblu jɛ mɛ e nɔ ɖi xɛsi nú mawu é ɖé lɔ mɛ ɔ , é sixu nyí alyannu baɖabaɖa ɖé !"
"ee biblu wá jɛ gbigbakpé jí é ɔ , mɛ lɛ jɛ xixa jí ."
"ee ye jɛ xixa jí é ɔ , ye jɛ nǔ gègě kanbyɔ jí : fitɛ è ka ɖɔ lɛmɛ́zo xó ɖè ɖò xó mawu tɔn mɛ ? ɖɔ è ni sú akwɛ dó zɔ́n amísa nú mɛkúkú lɛ ? ɖɔ pápa lɛ kpo yɛhwenɔgán lɛ kpo ni tíìn ?"
sinsɛn ɔ mɔ ɖɔ hwɛhuhu syɛnsyɛn ɖé wɛ nǔ enɛ nyí .
mɛ gègě na gla kaka bo mɔ xó ɖɔ dó nukɔntɔ́ sinsɛn tɔn lɛ wu à !
sinsɛn ɔ ɖɔ nǔ kún na nyí mɔ̌ ó .
"è ɖó hwɛ nú sunnu kpo nyɔnu kpo ɖé lɛ ɖɔ ye fɔ́n gǔ ɖó ye gbɛ́ nùkplɔnmɛ sinsɛn ɔ tɔn wutu ; tamɛ - núkplɔnmɛ pagáwùn tɔn aristote kpo platon kpo , ee nyí mɛ bo nɔ gbɛ̀ cobɔ è jì jezu klisu lɛ é tɔn jí wɛ nùkplɔnmɛ enɛ lɛ ɖé lɛ ka junjɔn ."
"sinsɛn ɔ ɖɔ ɖɔ kú wɛ jɛ xá ye , bɔ acɛkpikpa ɔ hu ye ."
nǔ e gbé nya wɛ ye ɖè é wɛ nyí ɖɔ awakanmɛ ni kú mɛ lɛ dó biblu xixa wu bonu ye na gɔn nǔ kanbyɔ sinsɛn ɔ .
wlɛnwín ɔ w’azɔ̌ tawun .
"é ɖò mɔ̌ có , ye mɛ ɖé lɛ gbɛ́ ɖɔ babilɔnu ðaxó ɔ kún na gbà hǔn dó nú emi ó ."
"ye ko ɖɔ́ mawuxó ɔ kpɔ́n , bɔ dìn ɔ , ye lɛ́vɔ ɖò biba gɔ́ na wɛ !"
è jɛ nǔ sɔ́ ɖ’ayǐ jí bá gosin sinsɛn nùvú kannu ɖò nukɔnmɛ .
14 . ( a ) ninɔmɛ tɛ lɛ ka zɔ́n bɔ è mɔ nukúnnú jɛ nugbǒ biblu tɔn lɛ mɛ d’eji ɖò xwè 1800 lɛ sín vivɔnu ? ( b ) tinmɛ lee nɔví russell ba nugbǒ ɔ gbɔn é .
14 gègě mɛ ɖěɖee nugbǒ biblu tɔn lɛ sín kɔ ɖò xúxú wɛ lɛ é tɔn sɛ̀ tɛn yì tò e mɛ sinsɛn ɔ ma ɖó acɛ ɖè sɔmɔ̌ ǎ lɛ é mɛ .
"ye jló na vo bo xà biblu bo kplɔ́n lobo ɖɔ xó ɖó kpɔ́ ɖ’eji , bɔ mɛ ɖevo wɛ na ɖɔ nǔ e ye ɖó na lin é nú ye ǎ ."
états - unis e nyí tò enɛ lɛ ɖokpo é mɛ wɛ charles taze russell kpo hagbɛ̌ tɔn kwínwe lɛ kpo jɛ biblu kplɔ́n jí ɖè ɖò 1870 .
"ðò bǐbɛ̌mɛ ɔ , nǔ e gbé nya wɛ nɔví russell ɖè é wɛ nyí ɖɔ è na kpɔ́n sinsɛn e ko ɖò ayǐ lɛ é mɛ ɖɔ ɖětɛ ka ɖò nugbǒ ɔ kplɔ́n mɛ wɛ à jí ."
"é jlɛ́ nùkplɔnmɛ sinsɛn vovo lɛ , kaka jɛ ɖěɖee ma nyí klisanwun tɔn ǎ lɛ é tɔn dó nǔ e biblu ɖɔ é wu ."
é wá ɖ’ayi wu ɖɔ sinsɛn enɛ lɛ ɖě kún jinjɔn mawuxó ɔ jí bǐ mlɛ́mlɛ́ ó .
"hweɖenu ɔ , é sɛkpɔ sinsɛngán e ɖò xá tɔn mɛ é ɖé lɛ , bo ɖó nukún ɖɔ ye na yí gbè nú nugbǒ ɖěɖee é kpo hagbɛ̌ tɔn lɛ kpo mɔ ɖò biblu ɔ mɛ lɛ é , lobo na kplɔ́n hagbɛ̌ agun yetɔn tɔn lɛ ."
nǔ enɛ jló sinsɛngán lɛ ǎ .
biblu kplɔntɔ́ lɛ wá mɔ céɖécéɖé ɖɔ kancica ɖě kún sixu nɔ ye kpo mɛ ɖěɖee jló na tɛ́ dó sinsɛn nùvú wu lɛ é kpo tɛntin ó . — xà 2 kɔlɛntinu lɛ 6 : 14 .
15 . ( a ) hwetɛnu klisanwun lɛ ka huzu kannumɔ nú babilɔnu ðaxó ɔ ? ( b ) nùkanbyɔ tɛ lɛ sín xósin ka ɖò xota e bɔ d’ewu é mɛ ?
"15 kaka jɛ fí ɔ , mǐ mɔ ɖɔ klisanwun nugbǒ lɛ yì kannumɔgbenu babilɔnu tɔn , ɖò mɛsɛ́dó gudogudo tɔn lɛ sín kú gudo zaan ."
"amɔ̌ , nùkanbyɔ ɖé lɛ kpó ɖò atɛ jí : kúnnuɖenú ɖevo tɛ lɛ wɛ ka xlɛ́ ɖɔ ɖò xwè e jɛ nukɔn nú 1914 lɛ é mɛ ɔ , mɛ yí ami dó ɖè lɛ ko ɖò babilɔnu ðaxó ɔ mɛ tɔ́n sín wɛ , bo kún sɔ́ nyí kannumɔ n’i ó ?"
nugbǒ wɛ ɖɔ jehovah kún hun xomɛ dó mɛsɛntɔ́ tɔn lɛ wu ó ɖó ye túntún da kpò nú mawuxóɖiɖɔzɔ́ yetɔn ɖò wɛkɛ hwan nukɔntɔn ɔ hwenu wutu à ?
"ðò hwenɛnu ɔ , nɔví mǐtɔn ɖé lɛ ka gɔn wǔ ɖó zɔ nú gbɛ̀ ɔ bɔ jehovah sìn xomɛ dó ye wɛ à ?"
"gudo tɔn ɔ , enyi klisanwun lɛ huzu kannumɔ nú sinsɛn nùvú ɖò xwè kanweko wegɔ h.m . lɛ mɛ ɔ , hwetɛnu ye ka jɛte ?"
nùkanbyɔ titewungbe wɛ nyí enɛ lɛ .
xósin yetɔn ɖò xota e bɔ d’ewu é mɛ .
ye xógló sinsɛn nùvú
"“ togun ce , mi tɔ́n sín tɛntin tɔn . ” — nǔðe ."
18 : 4 .
"han lɛ : 101 , 93"
akɔnkpinkpan sín nǔ tɛ biblu kplɔntɔ́ nukɔntɔn lɛ ka wà b’ɛ kúnkplá babilɔnu ðaxó ɔ ?
etɛwu jehovah sɛntɔ́ lɛ ka ɖó hudo tódɔnnúmɛ kpo mɛkplɔnkplɔn kpo tɔn ɖò wɛkɛ hwan nukɔntɔn ɔ hwenu ?
etɛ ka sixu na nukúnɖiɖo togun mawu tɔn ɖɔ ye na tɔ́n sín babilɔnu ðaxó ɔ sín fɛn mɛ ? nùkanbyɔ tɛ lɛ mǐ ka na gbéjé kpɔ́n ?
"ðò xota e wá yì é mɛ ɔ , mǐ mɔ lee klisanwun gbejinɔtɔ́ lɛ mɔ yeɖée ɖò nǔ kannumɔgbenu babilɔnu tɔn ɖɔhun ɖé mɛ gbɔn é ."
"amɔ̌ , awǎjijɛ sín nǔ wɛ é nyí ɖɔ ye kún na nɔ ninɔmɛ enɛ ɔ mɛ kaka sɔyi ó ."
"enyi mɛ ɖě ma sixu xógló nǔ e kplékplé sinsɛn nùvú lɛ tɔn nɔ wà dó mɛ wu é gbeɖé ǎ ɔ , gbeɖiɖe mawu tɔn e ɖɔ “ togun ce , mi tɔ́n sín tɛntin tɔn ” é nyí nǔ yayǎ nɛ ."
( xà nǔɖexlɛ́mɛ 18 : 4 . ) akpàkpà ɖò mǐ sɔ́ wɛ bonu mǐ na tuùn hwenu e togun mawu tɔn tɔ́n sín babilɔnu fɛn mɛ bǐ gbídígbídí é .
nɛ̌ nɔví lɛ ka ɖókan dó mawuxóɖiɖɔzɔ́ ɔ wu gbɔn ɖò wɛkɛ hwan nukɔntɔn ɔ hwenu ?
“ ayǐjijɛ babilɔnu tɔn ”
gbeta tɛ kɔn biblu kplɔntɔ́ nukɔntɔn lɛ ka wá dó sinsɛn nùvú wu ?
"2 ðò xwè ɖěɖee jɛ nukɔn nú wɛkɛ hwan nukɔntɔn ɔ lɛ é mɛ ɔ , charles taze russell kpo hagbɛ̌ tɔn lɛ kpo ɖ’ayi wu ɖɔ klisanwun - nyijɛtɔ́ lɛ kún ɖò nugbǒ biblu tɔn lɛ kplɔ́n mɛ wɛ ó ."
"enɛ wu ɔ , ye wá gbeta ɔ kɔn ɖɔ emi kún na ɖó kancica ɖě xá sinsɛn nùvú ó , lee emi mɔ nukúnnú jɛ mɛ gbɔn é ."
"ðò bǐbɛ̌mɛ novembre 1879 tɔn tlolo ɔ , le phare de la tour de sion nukɔntɔn e è ɖetɔ́n é ɖɔ afɔ e jí ye ɖè sɔgbe xá mawuxówema ɔ é tlɔlɔ bo ɖɔ : “ sinsɛn lɛ ɖokpo ɖokpo nɔ ɖɔ ɖɔ emi nyí asixɔntɔn e ɖò alɔji é ɖé nú klisu , amɔ̌ , nú è na ɖɔ nugbǒ ɔ , ye kpo gbɛ̀ ( kanlin ) ɔ ee nɔ nɔ gudo nú ye é kpo bǐ wɛ mǐ ɖó na dóhwɛ ɖɔ sɔgbe kpo xógbe mawuxówema ɔ tɔn kpo ɔ , ye nyí sinsɛn agalɛtɔ́ ɖé , ” bo dó gesí babilɔnu ðaxó ɔ . — xà nǔɖexlɛ́mɛ 17 : 1 , 2 ."
3 sunnu kpo nyɔnu kpo e nɔ ɖi xɛsi nú mawu lɛ é tuùn nǔ e ye ɖó na wà é .
ye sixu kpó ɖò gudo nɔ nú tutoblonunu sinsɛn nùvú tɔn lɛ wɛ bo ɖó nukún ɖɔ mawu na kɔn nyɔna dó emi jí ǎ .
"enɛ wu ɔ , biblu kplɔntɔ́ gègě wlan wema sɛ́dó sinsɛn yetɔn ɖɔ emi kún sɔ́ nyí mɛ yetɔn ó ."
"ðò ninɔmɛ ɖé lɛ mɛ ɔ , ye nɔ xà wema ɔ ɖò agbawungba ɖò kplé sinsɛn ɔ tɔn lɛ jí ."
"fí e è ma na gbè ɖɔ è ni xà wema ɔ ɖò agbawungba ɖè ǎ é ɔ , mɛɖé lɛ sɛ́ wema dó hagbɛ̌ sinsɛn ɔ tɔn lɛ ɖokpo ɖokpo ."
ye sɔ́ ba na kpé nǔ ɖě xá sinsɛn nùvú ǎ !
"enyi táan e mɛ é na nyí é wɛ é nyí ɔ , ye na ko sún akɔnkpinkpan mɔhun sín sìn tawun ."
"amɔ̌ , ɖò xwè 1800 lɛ sín vivɔnu ɔ , acɛkpikpa lɛ sɔ́ nɔ nɔ gudo nú sinsɛn mɔ̌ ǎ ɖò tò gègě mɛ ."
"toví lɛ sɔ́ nɔ ɖi xɛsi ɖɔ è na dɔn tó nú emi ɖò tò enɛ lɛ mɛ ǎ , bo nɔ vo bo nɔ ɖɔ xó dó nǔ e kàn sinsɛn lɛ é wu , bɔ enyi ye ma yí gbè nú nǔwiwa sinsɛn e ko ɖò ayǐ lɛ é tɔn ǎ ɔ , ye nɔ ɖɔ ɖò agbawungba ."
"ðò wɛkɛ hwan nukɔntɔn ɔ hwenu ɔ , nɛ̌ nǔ lɛ ka ɖè gbɔn ɖò togun mawu tɔn kpo babilɔnu ðaxó ɔ kpo tɛntin ?"
"4 biblu kplɔntɔ́ lɛ mɔ nukúnnú jɛ wu ɖɔ é kún kpé kpowun ɖɔ emi ni ɖɔ nú hɛnnumɔ lɛ , xɔ́ntɔn lɛ , kpo hagbɛ̌ sinsɛn tɔn lɛ kpo ɖɔ emi tɔ́n sín sinsɛn nùvú mɛ ó ."
"enɛ wu ɔ , ɖò décembre 1917 kpo bǐbɛ̌mɛ 1918 tɔn kpo vlamɛ ɔ , biblu kplɔntɔ́ afatɔ́n kpɛ e tíìn lɛ é má tlati e xota tɔn nyí “ ayǐjijɛ babilɔnu tɔn ” é 10 000 000 kpo kanɖodonǔwu kpo ; hwɛdómɛ syɛnsyɛn ɖé wɛ enɛ nyí nú klisanwun - nyijɛtɔ́ lɛ ."
"ði lee a sixu ko lin ɖó é ɔ , sinsɛngán lɛ jɛma ; amɔ̌ biblu kplɔntɔ́ lɛ keya na ǎ , nukɔn yì wɛ jɛn ye ɖè ɖò azɔ̌ taji enɛ kɔn ."
ye kudeji bo na ‘ setónú nú mawu hú gbɛtɔ́ . ’ ( mɛ .
5 : 29 ) etɛ mǐ ka sixu ɖɔ lo ?
"klisanwun sunnu kpo nyɔnu kpo enɛ lɛ nyí kannumɔ nú babilɔnu ðaxó ɔ ɖò ahwan ɔ hwenu kpɛɖé kpɛ́ɖé ǎ , é nyɔ́ wà ɔ , hlɔnhlɔn tɔn xógló wɛ ye ɖè bo ɖò alɔ dó mɛ ɖevo lɛ wɛ bonu ye lɔ ni wà nǔ ɖokpo ɔ ."
kàn ðiðó dó azɔ̌ wu ðò wɛkɛ hwan nukɔntɔn ɔ hwenu
etɛ ka ɖexlɛ́ ɖɔ nɔví lɛ ɖókan dó nǔ wǔ tawun ɖò wɛkɛ hwan nukɔntɔn ɔ hwenu ?
"5 ðò xwè e wá yì lɛ é mɛ ɔ , mǐ lin ɖɔ jehovah sìn xomɛ dó togun tɔn ɖó ye kún ɖókan dó wɛnɖagbejijla wu ɖò wɛkɛ hwan nukɔntɔn ɔ hwenu ó wutu . mǐ wá gbeta ɔ kɔn ɖɔ , ɖó enɛ wu ɔ , jehovah lɔn bɔ babilɔnu ðaxó ɔ sɔ́ ye dó ɖó kannumɔ nú hwenu kpɛɖé ."
"amɔ̌ , nɔví sunnu kpo nɔví nyɔnu kpo gbejinɔtɔ́ e sɛ̀n mawu ɖò 1914 - 1918 lɛ é wá ɖexlɛ́ céɖécéɖé ɖò nukɔnmɛ ɖɔ togun aklunɔ ɔ tɔn blebu wà nǔ e wu ye kpé é bǐ bonu wɛnɖagbejijlazɔ́ ɔ na kpó ɖò nukɔn yì wɛ ."
kúnnuɖenú tewungbeju e nɔ gudo nú xó enɛ é tíìn .
nukúnnúmɔjɛnǔmɛ e sɔgbe hugǎn é ɖiɖó dó hwenuxó yɛhwexɔsuɖuto ɔ tɔn mǐtɔn wu zɔ́n bɔ mǐ mɔ nǔ jɛ tan e ɖò biblu mɛ é ɖé lɛ wu d’eji .
"6 , 7 . ( a ) tagba tɛ lɛ jí biblu kplɔntɔ́ lɛ ka ɖó na ɖu ɖè ɖò wɛkɛ hwan nukɔntɔn ɔ hwenu ? ( b ) nǎ kpɔ́ndéwú e xlɛ́ ɖɔ biblu kplɔntɔ́ lɛ ɖókan dó nǔ wu é ɖé lɛ ."
"6 nugbǒ ɔ , biblu kplɔntɔ́ nabi e ɖè ɖò wɛkɛ hwan nukɔntɔn ɔ ( 1914 - 1918 ) hwenu lɛ é ɖɔ mawuxó titewungbe ɖò táan enɛ mɛ ."
"é bɔwǔ nú ye bonu ye na wà mɔ̌ ǎ , ɖó hwɛjijɔ gègě wu ."
mǐ na gbéjé wè kpɔ́n ɖò ye mɛ .
"nukɔntɔn ɔ , azɔ̌ e è wà ɖò táan enɛ ɔ mɛ é kúnkplá wema jinjɔn biblu jí lɛ mímá ."
"hwenu e acɛkpatɔ́ lɛ gbɛ́ wema le mystère accompli ɖò bǐbɛ̌mɛ xwè 1918 tɔn é ɔ , mawuxóɖiɖɔ ɔ wá vɛwǔ nú nɔví gègě ."
"ye ko kplɔ́n biblu kɛɖɛ zinzan dó ɖɔ mawuxó na ǎ , bɔ ye nɔ ɖeji dó wema le mystère accompli ɔ wu bonu é na “ ɖɔ xó ɔ ” dó tɛn yetɔn mɛ ."
nǔ wegɔ ɔ kúnkplá grippe espagnole e tɔ́n ɖò 1918 é .
azɔn baɖabaɖa enɛ e tɔ́n é zɔ́n bɔ wɛnjlatɔ́ lɛ sɔ́ nɔ vo bo nɔ yì fí ɖě ǎ .
"tagba enɛ lɛ kpo ɖevo lɛ kpo ɖò finɛ có , biblu kplɔntɔ́ lɛ blebu wà nǔ e wu ye kpé é bǐ bonu azɔ̌ ɔ na kpó ɖò nukɔn yì wɛ ."
biblu kplɔntɔ́ enɛ lɛ ɖókan dó nǔ wǔ tawun !
( kpɔ́n akpáxwé 6 kpo 7 kpo )
"7 ðò 1914 kɛɖɛ ɔ , biblu kplɔntɔ́ kpɛɖé lɛ xlɛ́ “ photo - drame de la création ” ɔ gbɛtɔ́ 9 000 000 jɛji ."
ðiɖe lɛ kpo yɛwunkɔnnyidǒwu lɛ kpo wɛ bɔ è gɔ́ xóɖiɖɔ na b’ɛ kpi tan gbɛtɔ́ tɔn sín bǐbɛ̌mɛ kaka jɛ xwè afatɔ́n ɔ hwenu .
azɔ̌ kpligidi ɖé wɛ é nyí bɔ è wà hwe ɔ nu .
kpɔ́n bo !
mɛ nabi e kpɔ́n nùxwlémɛ enɛ ɖò 1914 kɛɖɛ é hugǎn wɛnjlatɔ́ axɔsuɖuto ɔ tɔn nabi e ɖò wɛn ɔ jla wɛ ɖò gbɛ̀ ɔ mɛ égbé é !
biblu kplɔntɔ́ enɛ lɛ ɖókan dó azɔ̌ wu tawun !
nɛ̌ è ka kpé nukún dó hudo gbigbɔ tɔn nɔví lɛ tɔn wu ɖò wɛkɛ hwan nukɔntɔn ɔ hwenu gbɔn ?
"8 ðò wɛkɛ hwan nukɔntɔn ɔ hwenu ɔ , è wà nǔ bǐ bá dó sixu na nùɖuɖu gbigbɔ tɔn kpo akɔnkpinkpan kpo biblu kplɔntɔ́ e gbakpé lɛ é ."
nùɖuɖu enɛ lɛ na hlɔnhlɔn nɔví lɛ bɔ ye gbɛkan dó mawuxóɖiɖɔzɔ́ ɔ nu .
"richard h . barber e ɖókan dó azɔ̌ wu táan enɛ mɛ é flín ɖɔ : “ mǐ kpéwú bo bló tuto bɔ nukúnkpénuwutɔ́ tomɛyitɔ́ ɖé lɛ kpó ɖò yiyi wɛ bo ɖò atɔxwɛ má wɛ , bo nɔ sɛ́dó canada fí e è ko gbɛ́ ɖè é ."
"è jɔwu mì bɔ un nɔ sɛ́ wema le mystère accompli e sixu nɔ akpomɛ é dó nɔví ɖěɖee ma sɔ́ ɖó ɖě ǎ , ɖó è yí sín ye sí wutu lɛ é ."
é byɔ ðɔ è ni vɔ́ nùðé lɛ jlaðó
9 . ( a ) etɛwu togun mawu tɔn ka ɖó hudo tódɔnnúmɛ kpo mɛkplɔnkplɔn kpo tɔn ɖò 1914 kpo 1919 kpo vlamɛ ? ( b ) etɛ enɛ ma ka ɖexlɛ́ ǎ ?
9 nǔ e biblu kplɔntɔ́ lɛ wà ɖò 1914 kpo 1919 kpo vlamɛ lɛ é bǐ wɛ sɔgbe xá nugbodòdó mawuxówema ɔ tɔn lɛ ǎ .
"nɔví lɛ ba bo na wà nǔ e sɔgbe é có , ye mɔ nukúnnú jɛ nǔ e mɛɖé hwíhwɛ́ hwíhwɛ́ dó acɛkpatɔ́ lɛ glɔ nyí é mɛ ganji ǎ ."
"( hlɔ . 13 : 1 ) enɛ wu ɔ , ɖi gbɛ̌ta ɖé ɔ , hwebǐnu wɛ ye ɖó wǔ zɔ nú ahwan ǎ ."
"ði kpɔ́ndéwú ɔ , hwenu e togán états - unis tɔn ɖè gbeta tɔ́n ɖɔ 30 mai 1918 na nyí azǎn ɖeɖóvo ɖé bɔ è na xoɖɛ nú fífá ni wá é ɔ , atɔxwɛ byɔ biblu kplɔntɔ́ lɛ ɖɔ ye ni ɖ’alɔ ɖò nǔwiwa ɔ mɛ ."
"nɔví ɖé lɛ jɔ fún dó akwɛgba mɛ bo na dó nɔ gudo nú ahwan ɔ , bɔ ye mɛ ɖé lɛ tlɛ fɔ tú kpo hwi kpo bo yì ahwando lɛ mɛ ."
"amɔ̌ , é na sɔgbe ɖɔ è ni ɖɔ ɖɔ tódɔnnúmɛ kpo mɛkplɔnkplɔn kpo sín hudo wɛ biblu kplɔntɔ́ lɛ ɖó wutu wɛ ye yì kannumɔgbenu babilɔnu ðaxó ɔ tɔn ǎ ."
"é nyɔ́ wà ɔ , ye mɔ nukúnnú jɛ wu ɖɔ emi ɖó na tɔ́n sín sinsɛn nùvú mɛ , bɔ ɖò wɛkɛ hwan nukɔntɔn ɔ hwenu ɔ , tutoblonunu gbɛ̀ ɔ tɔn enɛ mɛ tíntɔ́n sín ɖibla wá vivɔnu . — xà luki 12 : 47 , 48 ."
"etɛ jí biblu kplɔntɔ́ lɛ ka kú dó bo wà , ɖó nǔ mímɛ́ e gbɛ̀ nyí é wutu ?"
"10 biblu kplɔntɔ́ lɛ mɔ nukúnnú jɛ nǔ e wǔ ɖiɖó zɔ nú gbɛ̀ ɔ nyí nú klisanwun lɛ é mɛ bǐ mlɛ́mlɛ́ , lee mǐdɛɛ lɛ mɔ nukúnnú jɛ mɛ gbɔn ɖò égbé é ǎ có , nǔ ɖokpo ka tíìn bɔ ye tuùn : biblu gbɛ́ ɖɔ è ma hu mɛ ó ."
"enɛ wu ɔ , nɔví kpɛ enɛ lɛ e fɔ ahwanfunnu lɛ kplá bó yì ahwando lɛ mɛ ɖò wɛkɛ hwan nukɔntɔn ɔ hwenu lɛ é gbɛ́ bǐ gbídígbídí ɖɔ emi kún na zán ahwanfunnu enɛ lɛ dó hu mɛ na ó ."
è sɛ́ ye mɛ e gbɛ́ ɖɔ emi kún na hu mɛ ó é ɖé lɛ dó ahwan ɔ nukɔn kpodo nukúnɖiɖo ɔ kpo ɖɔ è na hu ye .
"ee biblu kplɔntɔ́ lɛ gbɛ́ ɖɔ emi kún na ɖó alɔ ɖò ahwan mɛ ó sɔgbe kpo nǔ e mawuxówema ɔ ɖɔ é kpo é ɔ , etɛ acɛkpatɔ́ lɛ ka wà ?"
"11 é ɖò wɛn ɖɔ , xó kpó ɖò afɔ e nɔví lɛ ɖè dó ahwanfunfun wu é wu có , xomɛ hun awovi ɖebǔ dó ye wu ǎ ."
"enɛ wu ɔ , é “ nɔ ɖè gbetakɛ́n nyanya [ lɛ ] tɔ́n . ”"
"( eza . 10 : 1 ) ahwankpá états - unis tɔn sín ahwangán - sunvínɔ james franklin bell ɖexlɛ́ ɖò xóɖɔɖókpɔ́ ɖé xá nɔví sunnu j . f . rutherford kpo w . e . van amburgh kpo mɛ ɖɔ hwɛɖɔgbasá états - unis tɔn ɔ tɛnkpɔn bo na xwlé sɛ́n ɖé ɖɛ̌mɛnu lɛ , bɔ sɛ́n ɔ na na gbè ɖɔ è ni ɖó kúhwɛ́ nú mɛ ɖěɖee gbɛ́ ɖɔ emi kún na fun ahwan lɛ é ó ."
é tɛɖɛ̌ jí ɖɔ biblu kplɔntɔ́ lɛ ɖò taji .
"ahwangán - sunvínɔ bell ɖɔ nú nɔví rutherford kpo xomɛsin kpo ɖɔ : “ è ɖè sɛ́n enɛ ɔ tɔ́n ǎ ɖó [ togán états - unis tɔn ] wilson gbò kpò nyì ali jí na wutu ; amɔ̌ mǐ tuùn lee mǐ na wlí mi gbɔn é , bɔ mǐ ka na wlí mi ɔ jɛn wɛ ! ”"
"12 , 13 . ( a ) etɛwu è ka sà sɛ́n dó nɔví agbanɖotananɔ tantɔn bɔ ye na sɛ̀n gan nú xwè mɔkpan ? ( b ) gankpa mɛ e nɔví lɛ yì é ka vɔ́da nú kú e ye kudeji bo na setónú nú jehovah é wɛ à ?"
12 acɛkpatɔ́ lɛ bló nǔ e ye ɖɔ é nugbǒ .
"è wlí afɔsɔ́ɖótetɔ́ gbɛ̌ watch tower tɔn nɔví rutherford , van amburgh kpo nɔví sunnu ayizɛ́n ɖevo lɛ kpo ."
"hwenu e hwɛɖɔtɔ́ e ɖò hwɛ ɔ ɖɔ wɛ é ɖò sɛ́n sà dó ye wɛ é ɔ , é ɖɔ : “ sinsɛn sín nǔwiwa e mɛ nya elɔ lɛ nɔ ɖ’alɔ ɖè lɛ é hɛn nǔ gblé dó mɛ wu hú ahwankánɖó allemagne tɔn ɖokpo sín sɔja lɛ . . . ."
"é nyí sɛ́nzɔ́watɔ́ acɛkpikpa ɔ tɔn lɛ kpodo ahwangɔnu ɔ sín azɔ̌xɔsa e nɔ hwɛ́n awɔntín ayǐ é kpo kɛɖɛ sín xó wɛ ye gbɛ́ ǎ , loɔ , ye lɛ́ dóhwɛ sinsɛngán amísa lɛ bǐ tɔn ."
"( faith on the march , ee a . h . macmillan wlan é , wex . 99 ) é ka syɛn nugbǒ ."
è sà sɛ́n dó biblu kplɔntɔ́ tantɔn enɛ lɛ bɔ ye na sɛ̀n gan nú xwè mɔkpan ɖò gankpa ɖaxó atlanta tɔn mɛ ɖò géorgie .
"amɔ̌ , ee ahwan ɔ wá fó é ɔ , è ɖè ye nyite bo jó hwɛ e dó ye wɛ è ɖè lɛ é dó ."
"13 hwenu e nɔví sunnu tantɔn enɛ lɛ tlɛ ɖò gankpa mɛ é ɔ , ye tɛ́ dó nǔ e mɛ ye mɔ nukúnnú jɛ ɖò mawuxówema ɔ mɛ é wu syɛnsyɛn ."
"ðò hwɛsɔkɛ byɔbyɔ sín wema e ye sɛ́dó togán états - unis tɔn é ɖé mɛ ɔ , ye ɖɔ : “ jlǒ aklunɔ ɔ tɔn ɖò mawuxówema ɔ mɛ wɛ nyí , ‘ ma hu mɛ ó , ’ enɛ wu ɔ , gbɛ̌ta [ biblu kplɔntɔ́ e gbɔn gbɛ̀ ɔ mɛ lɛ é tɔn ] ɔ sín hagbɛ̌ ɖebǔ e ko sɔ́ éɖée jó nú aklunɔ ɔ bo ka jló bo gbà alɛ̀ e é nu ɖɔ emi zé emiɖée jó n’i é na ba fɛ́nú mawu tɔn kpo , bo tlɛ sixu dɔn bǐ mlɛ́mlɛ́ ."
"mɔ̌ mɛ ɔ , hagbɛ̌ mɔhun lɛ sixu sɔ́ jlǒ dó ɖó alɔ ɖò gbɛtɔ́ huhu mɛ ǎ . ”"
xógbe enɛ lɛ ɖè akɔnkpinkpan xlɛ́ tawun !
é ɖò wɛn ɖɔ nɔví lɛ kún lin gbeɖé bo na sà gbejininɔ yetɔn ó !
zǎn mawuxówema ɔ dó tinmɛ nǔ e jɛ bɛ́sín 1914 jɛ 1919 é .
14 malacíi 3 : 1 - 3 gbajɛ̌mɛ nú hwenu e ( bɛ́sín 1914 jɛ bǐbɛ̌mɛ 1919 tɔn ) è na slá wǔ nú “ levíi ví ” yí ami dó ɖè lɛ é .
"( xà . ) ðò táan enɛ mɛ ɔ , jehovah , “ mawu mavɔmavɔ ” ɔ wá tɛmpli gbigbɔ tɔn ɔ mɛ bo gbéjé mɛ ɖěɖee ɖò sinsɛnzɔ́ wà wɛ ɖò finɛ lɛ é kpɔ́n , bɔ jezu klisu , ‘ wɛnsagun akɔjijɛ ɔ tɔn ’ ɔ xwedó è ."
"ee togun mímɛ́ jehovah tɔn yí kplɔ́n e sín hudo ye ɖó é gudo é ɔ , ye ɖò gbesisɔmɛ bo na wà azɔ̌ ɖevo e è ɖè nú ye é ."
"( mat . 24 : 45 ) dìn ɔ , togun mawu tɔn sɔ́ nyí kannumɔ nú babilɔnu ðaxó ɔ ǎ ."
"sín hwenɛnu ɔ , gbɔn fɛ́nú jehovah tɔn gblamɛ ɔ , togun mawu tɔn fɔ́n bo ɖò jlǒ tɔn tuùn d’eji wɛ , bo lɛ́ fɔ́n bo ɖò wǎn yí nú tɔ́ yetɔn jixwé tɔn ɔ wɛ ."
nyɔna jehovah tɔn enɛ lɛ sù nukún yetɔn mɛ tawun ! [ 1 ]
etɛ mǐ ka ɖó na wà ɖó tɔ́n e mǐ tɔ́n sín babilɔnu ðaxó ɔ mɛ é wu ?
15 babilɔnu ðaxó ɔ sín kannumɔgbenu e mǐ gosin é hun xomɛ nú mǐ kpɔ́n !
gǎn e sataan dó bo na sú kún dó nú klisanwun nugbǒ lɛ é nu ami bǐ .
"é ɖò mɔ̌ có , ayi mǐtɔn ɖó na fɛ́ sín nǔ e wu jehovah na mǐ mɛɖesúsínínɔ enɛ é jí ǎ ."
( 2 kɔ . 6 : 1 ) ayijlɔjlɔnɔ gègě kpó ɖò gantɔ́ nyí nú sinsɛn nùvú wɛ .
ye sixu tɔ́n yeɖokponɔ ǎ .
mǐ sixu xlɛ́ ali ye .
"enɛ wu ɔ , ɖi nɔví mǐtɔn xwè kanweko e wá yì lɛ é tɔn ɖɔhun ɔ , mi nú mǐ ni wà nǔ e wu mǐ kpé é bǐ , gbɔn alɔkpa lɛ bǐ mɛ , bo d’alɔ ye bonu ye na tɔ́n sín ganmɛ !"
[ 1 ] ( akpáxwé 14gɔ́ ɔ ) nǔ gègě ɖò kannumɔgbenu xwè 70 tɔn e jwifu lɛ yì ɖò babilɔnu é mɛ bo cá kàn xá nǔ e jɛ dó klisanwun lɛ jí ɖò hwenu e gǔfínfɔ́n ɔ vlɔ́n kàn é gudo é tawun .
"é ɖò mɔ̌ có , kannumɔgbenu yiyi jwifu lɛ tɔn nyí nǔɖɔɖ’ayǐ nǔ e jɛ dó klisanwun lɛ jí é tɔn ǎ ."
hwɛjijɔ e wu wɛ é ɖokpo wɛ nyí ɖɔ xwè nabi e kannumɔgbenu lɛ xɔ é nyí ɖokpo ɔ ǎ .
"enɛ wu ɔ , mǐ ɖó na tɛnkpɔn bo ba dò nú gǒflɛ́mɛ kannumɔgbenu jwifu lɛ tɔn tɔn ɖokpo ɖokpo cí nǔ ɖɔ é cá kàn xá nǔ e jɛ dó klisanwun yí ami dó ɖè lɛ jí ɖò xwè e jɛ nukɔn nú 1919 lɛ é mɛ é ɖɔhun ǎ ."
“ wɛnjlatɔ́ axɔsuɖuto ɔ tɔn grande - bretagne tɔn lɛ emi — mi fɔ́n ! ! ”
xota e è ɖetɔ́n dó wema e mǐ nɔ ylɔ ɖɔ sinsɛnzɔ́ axɔsuɖuto ɔ tɔn mǐtɔn ɖò égbé é mɛ é ɖi ɖɛ̌ ahwankpɛn ɖɔhun : “ wɛnjlatɔ́ axɔsuɖuto ɔ tɔn grande - bretagne tɔn lɛ emi — mi fɔ́n ! ! ”
( l’informateur décembre 1937 tɔn e tɔ́n ɖò londres é ) xotalá ɖokpo ɖɔ gɔ́ na dó nùjɔnǔ mɛ ɖɔ : “ nukɔnyiyi tawun ðě ðè ðò xwè wǒ vlamɛ ǎ . ”
"gbeɖiɖó sinsɛnzɔ́wiwa tɔn xwè wǒ tɔn , sín 1928 jɛ 1937 , ee ɖò akpà ɔ jí é ɖexlɛ́ ɖɔ nugbǒ wɛ ."
gbexosin - alijitɔ́ lɛ sukpɔ́ dín nugbǒ à ?
etɛ ka zɔ́n bɔ è ma sɔ́ ɖókan dó kúnnuɖiɖe ɔ wu ɖò grande - bretagne ǎ ?
é cí ɖɔ agun lɛ kpó ɖò wlɛnwín e è sɔ́ ɖ’ayǐ ɖò xwè mɔkpan ɖíe é ɖé xwedó wɛ ɖɔhun .
"gɔ́ na ɔ , alaxɔ wá gbeta ɔ kɔn ɖɔ gbexosin - alijitɔ́ 200 mɔ̌ jɛn sixu w’azɔ̌ , bɔ ye mɛ enɛ lɛ ɖò azɔ̌ wà wɛ ɖò fí e ɖò zɔ lɛ é bo nɔ wà xá agun lɛ ǎ ."
"enɛ wu ɔ , alaxɔ ɖɔ nú mɛ e ɖò nyikɔ na wɛ bá nyí gbexosin - alijitɔ́ lɛ é ɖɔ tɛnmɛ ɖě kún sɔ́ ɖè bonu ye na wà gbexosin - alijitɔ́zɔ́ ɖò grande - bretagne ó , bo dó wusyɛn lanmɛ nú ye ɖɔ ye ni yì wà sinsɛnzɔ́ ɖò tò elɔpu tɔn ɖevo lɛ mɛ ."
"gbexosin - alijitɔ́ gègě nyì ahwan sín grande - bretagne bo yì tò ɖevo lɛ mɛ , ɖi france , hwenu e ye ma tlɛ sè gbè ɔ kaka ɖé ǎ alǒ ma tlɛ sè ɖebǔ ǎ é ."
è nyì “ gbehwan ðé ” sɛ́dó mɛ
xota l’informateur 1937 tɔn ɔ ɖɔ nǔ e gbé è ɖó na nya ɖò 1938 é : ganxixo livi ɖokpo !
"é lɛ́vɔ ɖɔ ɖɔ nú wɛnjlatɔ́ lɛ zán ganxixo 15 ɖò sinsɛnzɔ́ ɔ mɛ bɔ gbexosin - alijitɔ́ lɛ zán ganxixo 110 ɔ , è hɛn ɔ , è na kpé ganmɛ enɛ ɔ wu ."
"gɔ́ na ɔ , è ɖɔ ɖɔ è hɛn ɔ , è na bló tuto gbɛ̌ta kúnnuɖegbe tɔn lɛ tɔn bo nɔ ɖɔ mawuxó nú ganxixo atɔ́ɔ́n ɖò azǎn ɖé lɛ jí , lobo na nɔ sɔ́ ayi ɖó mɛ lɛ bibakpɔ́n jí hugǎn ɖò aklunɔzán gblamɛ gbadanu lɛ ."
gbexosin - alijitɔ́ lɛ ɖókan dó kúnnuɖiɖe wu kpo awǎjijɛ kpo
sinsɛnzɔ́ ɔ jí e è tɛɖɛ̌ mɔ̌ é sɔ́ akpàkpà mɛ gègě .
"hilda padgett * flín ɖɔ : “ gbehwan ɖé wɛ nyí enɛ bo gosin hɔnkàn mǐtɔn gbɛ̀ ɔ tɔn , bɔ mǐ mɛ gègě ko ɖò biba wɛ ɖ’ayǐ , lobɔ zaan ɔ , é hɛn lè jiwǔ lɛ wá . ” nɔví nyɔnu e . f . wallis ɖɔ : “ ganxixo atɔ́ɔ́n gbè ɖokpo ɔ nyɔ́ tawun !"
etɛ ka sixu lɛ́ na awǎjijɛ mɛ hugǎn ɖɔ è ni zán kéze mɛtɔn lɛ bǐ ɖò sinsɛnzɔ́ aklunɔ ɔ tɔn mɛ ? . . .
"nǔ sixu cikɔ nú mǐ hwenu e mǐ lɛkɔ é , mǐ ka nɔ ɖó awǎjijɛ à ?"
mǐ nɔ ɖó ɔ tawun ! ”
"young stephen miller mɔ ɖɔ nǔ enɛ e è byɔ é mya nukún tawun , lobo wà nǔ sɔgbe xá ."
é jló na wà mɔ̌ hwenu e ali tɔn hun n’i é !
"é flín ɖɔ gbɛ̌ta gègě wɛ nɔ zán kéze yetɔn lɛ bǐ ɖò sinsɛnzɔ́ ɔ mɛ kpo kɛkɛ yetɔn lɛ kpo , bɔ ɖò yǒzo hwenu gbadanu lɛ ɔ , ye nɔ xò xóɖiɖɔ e è yí dó kàn jí lɛ é nú mɛ lɛ ."
"è nɔ wlan nǔ dó nǔ kpannuxwɛ ɖɔhun lɛ jí bɔ ye nɔ kplá bo nɔ ɖi zɔnlin bo nɔ ɖò wɛn ɔ jla wɛ kpo kanɖodonǔwu kpo , lobo nɔ lɛ́ zán xójlawema lɛ dó ɖekúnnu ɖò ali lɛ jí ."
l’informateur lɛ́vɔ nyì gbehwan yɔyɔ̌ elɔ sɛ́dó mɛ : “ mǐ ɖó hudo ahwangɔnu gbexosin - alijitɔ́ 1 000 tɔn . ”
"tuto kúnnuɖiɖe tɔn yɔyɔ̌ ɖé ɖɔ ɖɔ gbexosin - alijitɔ́ lɛ kún sɔ́ na nɔ w’azɔ̌ ɖě ɖó vo nú agun lɛ ó , loɔ , ye na nɔ ɖɔ mawuxó xá agun lɛ bo na nɔ nɔ gudo nú ye lobo dó wusyɛn lanmɛ nú ye ."
joyce ellis flín ɖɔ : “ gègě nɔví lɛ tɔn sín jlǒ wɛ è fɔ́n nyite bɔ ye mɔ ɖɔ emi ɖó na nyí gbexosin - alijitɔ́ . ”
"é ɖɔ : “ xwè 13 jɛn un ɖó hwenɛnu có , nǔ e un jló na wà é nɛ ; un jló na nyí gbexosin - alijitɔ́ . ”"
"é kpé nǔ enɛ e gbé nya wɛ é ɖè é wu ɖò juillet 1940 , hwenu e é ɖó xwè 15 é ."
"ðò juin 1940 hwenu e é ɖó xwè 17 é ɔ , é kun kɛkɛ afɔsɔ́kún nú kilomɛtlu 105 bo yì scarborough , bo na dó bɛ́ gbexosin - alijitɔ́zɔ́ tɔn yɔyɔ̌ ɔ ."
gbexosin - alijitɔ́ yɔyɔ̌ e sɔ́ yeɖée dó savɔ̌ nugbǒ lɛ é wɛ cyril kpo kitty johnson kpo nyí .
ye wá gbeta ɔ kɔn ɖɔ emi na sà xwé emitɔn kpo nǔɖokan emitɔn lɛ kpo bo na sɔ́ akwɛ ɔ dó wà sinsɛnzɔ́ hwebǐnu tɔn emitɔn na .
"cyril jó azɔ̌ e wà wɛ é ɖè é dó , bɔ ɖò sun ɖokpo gudo ɔ , ye ko ɖò gbesisɔmɛ bo na bɛ́ gbexosin - alijitɔ́zɔ́ ɔ ."
é flín ɖɔ : “ ado hu mǐ ɖebǔ dó mɔ̌ wiwa wu ǎ .
mǐ wà mɔ̌ kpo jlǒ kpo kpodo awǎjijɛ kpan . ”
è hun gbexosin - alijitɔ́ xwé lɛ
"ee gbexosin - alijitɔ́ lɛ yawǔ sukpɔ́ é ɔ , nɔví agbanɖotananɔ lɛ gbéjé ali ɖagbe ɖěɖee nu è sixu nɔ gudo nú ahwangɔnu enɛ e ɖò jijɛji wɛ é ɖè é kpɔ́n ."
jim carr e ɖò nukúnkpénuwutɔ́ lɛdo tɔn zɔ́ wà wɛ ɖò 1938 é xwedó wěɖexámɛ e ɖɔ ɖɔ è ni sɔnǔ nú gbexosin - alijitɔ́ lɛ sín xwé dó toxo lɛ mɛ é .
è dó wusyɛn lanmɛ nú gbexosin - alijitɔ́ lɛ ɖɔ ye ni nɔ nɔ kpɔ́ bo ɖɔ mawuxó ɖó kpɔ́ bo na dó sixu ɖè akwɛzinzan kpò .
"ðò sheffield ɔ , ye xáya xwé ɖaxó ɖokpo , bɔ nɔví sunnu agbanɖotananɔ ɖé na kpé nukún d’ewu ."
"agun e ɖò xá ɔ mɛ é na akwɛ kpo xɔmɛnú lɛ kpo , ɖi tavo kpo zinkpo kpo ."
jim flín ɖɔ : “ mɛ bǐ wɛ dó gǎn bonu é na kpa mɛ . ”
"gbexosin - alijitɔ́ azɔ̌syɛnsyɛnwatɔ́ wǒ wɛ nɔ finɛ , bo nɔ xwedó aca gbigbɔ tɔn ɖaaɖagbe ɖé ."
"“ è nɔ bló tɛsi ayihɔngbe ayihɔngbe ɖò nùɖuɖu zǎnzǎn tɔn hwenu , ” bɔ “ gbexosin - alijitɔ́ lɛ nɔ ɖido fí e è ɖè nú ye é ɖò toxo ɔ sín akpá vovo lɛ xwé . ”"
gbexosin - alijitɔ́ yɔyɔ̌ lɛ nyì ahwan byɔ gle ɔ mɛ ɖò grande - bretagne
"wɛnjlatɔ́ lɛ kpo gbexosin - alijitɔ́ lɛ kpo bǐ wɛ sɔ ylɔ̌ ɔ , bo kpé ganxixo livi ɖokpo ɔ wu ɖò 1938 ."
"ðò xwè atɔ́ɔ́n vlamɛ ɔ , wɛnjlatɔ́ nabi e ɖò grande - bretagne é jɛji bo ɖibla yì nabi e ko ɖè é donu atɔn ."
sinsɛnzɔ́ axɔsuɖuto ɔ tɔn e jí è vɔ́ ayi sɔ́ ɖó é dó wusyɛn lanmɛ nú togun mawu tɔn bonu ye na kpannukɔn ahwanfunfun sín xwè syɛnsyɛn e ɖò nukɔn lɛ é .
"ðò égbé e ahwan mawu tɔn haamagedɔni ɔ ɖò sisɛkpɔ wɛ é ɔ , gbexosin - alijitɔ́ nabi e ɖò grande - bretagne é kpó ɖò jijɛji wɛ ."
"ðò xwè wǒ e wá yì lɛ é mɛ ɔ , gbexosin - alijitɔ́ lɛ lɛ́vɔ jɛji azɔn mɔkpan , kaka bo nyí 13 224 ɖò octobre 2015 ."
gbexosin - alijitɔ́ enɛ lɛ ɖò wunzɛn céɖécéɖé dó sinsɛnzɔ́ hwebǐnu tɔn ɔ wu ɖɔ é wɛ nyí ali ɖagbe hugǎn e nu ye sixu zán gbɛ̀ yetɔn ɖè é .
"tan gbɛzán tɔn nɔví nyɔnu padgett tɔn ɖò atɔxwɛ ( flansegbe ) 1er octobre 1995 tɔn mɛ , wex . 19 - 24 ."
novembre 2016
xota nùkplɔnkplɔn tɔn lɛ nú : 26 décembre 2016 – 29 janvier 2017
angola
gbexosin - alijitɔ́ titewungbe lɛ zán alɔnuwema ðǒtó mawu bo nɔ gbɛ̀ kaka sɔyi dó ɖò biblu kplɔ́n xá mɛ wɛ dó tokunɔgbe mɛ ɖò toxo benguela tɔn mɛ .
xomɛ hun wɛnjlatɔ́ tokunɔ 10 e ɖò toxo ɔ mɛ lɛ é ɖɔ mɛ 62 wá flǐn sín tɛnmɛ ɖò 2015
115 948
502 848
529 827
"“ enyi mi ɖó xó ɖé , bo na ɖɔ nú togun ɔ , bo dó na ɛ akɔnkpinkpan hǔn , mi ɖɔ . ” — mɛ ."
13 : 15 .
"han lɛ : 121 , 45"
etɛwu akɔnkpinkpan nina mɛ ka nɔ wà ɖagbe ?
"etɛ kpɔ́ndéwú jehovah , jezu , kpo mɛsɛ́dó pɔlu kpo tɔn ka kplɔ́n mǐ dó akɔnkpinkpan nina mɛ wu ?"
nɛ̌ mǐ ka sixu na akɔnkpinkpan mɛɖé b’ɛ na wà ɖagbe nú mɛ ɔ gbɔn ?
tinmɛ nǔ e wu akɔnkpinkpan nina mɛ ɖò taji é .
"“ mɛjitɔ́ ce lɛ nɔ na mì akɔnkpinkpan gbeɖé ǎ , loɔ , hwɛ mɔ nú mì wɛ jɛn ye nɔ ɖè ."
"xógbe e ye nɔ zán lɛ é nɔ d’akpà ayi ce wu tawun , ” wɛ cristina e ɖó xwè 18 é ɖɔ . [ 1 ] “ ye nɔ ɖɔ ɖɔ nyì kún bí ó , lé nyì gú dín , ɖɔ nyì kló dín ."
un nɔ mɔ ɖɔ un kún nyí nùɖewánu ó . ”
kpɔ́n lee akɔnkpinkpan ma na mɛ sixu hɛn nǔ gblé dó mɛ wu sɔ́ é !
"2 ðò alɔ ɖevo mɛ ɔ , akɔnkpinkpan nina mɛ nɔ wà ɖagbe tawun ."
"“ un ɖí xwi xá linlin nùɖewánu ma nyí tɔn e un nɔ ɖó dó nyiɖée wu é nú xwè mɔkpan , ” wɛ rubén ɖɔ ."
"“ amɔ̌ gbè ɖokpo ɔ , un ɖò mawuxó ɖɔ xá mɛxo agun tɔn ɖé wɛ bɔ é ɖ’ayi wu ɖɔ un kún ɖò nyiɖée mɛ ó ."
"é lɛ́vɔ flín mì xógbe jezu tɔn lɛ , ɖɔ mǐ mɛ ɖokpo ɖokpo xɔ akwɛ hú gboli gègě ."
xógbe e mɛxo agun tɔn ɔ zán lɛ é wà ɖagbe nú mì kpɔ́n . ” — mat . 10 : 31 .
3 . ( a ) etɛ mɛsɛ́dó pɔlu ka ɖɔ dó akɔnkpinkpan wu ? ( b ) etɛ lɛ jí mǐ ka na ɖɔ xó dó ɖò xota elɔ mɛ ?
3 é ɖó na kpaca mǐ ɖɔ biblu tɛɖɛ̌ jí ɖɔ akɔnkpinkpan nina mɛ hwɛhwɛ ɖò taji ǎ .
"mɛsɛ́dó pɔlu wlan sɛ́dó klisanwun eblée lɛ ɖɔ : “ nɔví lɛ mi , mi cɔ́ miɖée , bonu mɛɖé ma ɖò mi mɛ , bo ɖó ayi nyanya , ayi e ma nɔ ɖi nǔ ǎ é , bo lɛkɔ sín mawu gbɛɖe ɔ gudo ó . é nyɔ́ wà ɔ , mi nɔ na akɔnkpinkpan miɖée ayihɔngbe ayihɔngbe . . . bonu ɖokpo mitɔn ma jó éɖée dó nú hwɛhuhu flú i , bonu é wá huzu tótlitɔ́ ó . ”"
"( ebl . 3 : 12 , 13 ) enyi a flín ɖɔ xógbe wusyɛn dó lanmɛ nú mɛ tɔn lɛ wà ɖagbe nú emi kpɔ́n ɔ , a na mɔ nukúnnú jɛ nǔ e wu wěɖexámɛ e ɖɔ ɖɔ mǐ ni na akɔnkpinkpan mǐɖée é ɖò taji é wu ."
"enɛ wu ɔ , mi nú mǐ ni gbéjé nùkanbyɔ elɔ lɛ kpɔ́n : etɛwu akɔnkpinkpan nina mɛ ka ɖò taji ?"
nɛ̌ mǐ ka sixu na akɔnkpinkpan mɛɖé b’ɛ na wà ɖagbe nú mɛ ɔ gbɔn ?
gbɛtɔ́ lɛ ðó hudo akɔnkpinkpan tɔn
mɛ̌ mɛ̌ é ka ɖó hudo akɔnkpinkpan tɔn ? etɛwu é ka hán ɖò égbé ?
4 mǐ bǐ wɛ ɖó hudo akɔnkpinkpan tɔn .
enɛ lɛ́ ɖò taji tawun hwenu e mǐ ɖò susu wɛ é .
"“ yɔkpɔvu lɛ . . . ɖó hudo akɔnkpinkpan tɔn lee atín lɛ ɖó hudo sìn tɔn gbɔn é , ” wɛ nùkplɔnmɛtɔ́ timothy evans ɖɔ ."
"“ enyi è na akɔnkpinkpan vǐ ɖé ɔ , é nɔ mɔ ɖɔ emi xɔ akwɛ bɔ è yí wǎn nú emi . ”"
"amɔ̌ , hwenu vɛwǔ lɛ mɛ wɛ mǐ ɖè ."
"mɛ lɛ nyí cejɛnnabinɔ , bɔ wǎn yí nú nɔzo sɔ́ ɖè kaka bonu akɔnkpinkpan nina mɛ na wá ɖè ǎ ."
( 2 tim . 3 : 1 - 5 ) mɛjitɔ́ ɖé lɛ nɔ kpa vǐ yetɔn lɛ ǎ ɖó mɛjitɔ́ yedɛɛ lɛ tɔn lɛ kpa yedɛɛ lɛ ǎ wutu .
"azɔ̌watɔ́ gègě wɛ è ma nɔ kpa ǎ , bɔ ye nɔ hlun nǔ ɖɔ ɖɔ akɔnkpinkpan nina mɛ ɖě kún ɖò azɔ̌ kɔn ó ."
etɛ lɛ akɔnkpinkpan nina mɛ ka nɔ byɔ ?
"5 hwɛhwɛ ɔ , akɔnkpinkpan nina mɛɖé nɔ byɔ ɖɔ è ni kpa mɛ ɔ ɖó nǔ e é wà ganji é ɖé wu ."
"mǐ sixu lɛ́vɔ na akɔnkpinkpan mɛ ɖevo lɛ gbɔn jiɖe nina ye ɖɔ ye ɖó jijɔ ɖagbe gègě gblamɛ , alǒ gbɔn xóɖiɖɔ dó “ na akɔnkpinkpan mɛ e ma nɔ gbawǔ dó mɛ mɛ ǎ ” abǐ awakanmɛ gbɔjɔ na lɛ é gblamɛ . ( 1 tɛ ."
"hwenu e mǐ ɖò sinsɛnzɔ́ wà xá nɔví sunnu kpo nɔví nyɔnu mǐtɔn lɛ kpo wɛ é ɔ , ali gègě nɔ hun nú mǐ bɔ mǐ na ɖɔ nǔ e sixu na akɔnkpinkpan mɛ é ɖé ."
"cobonu mǐ na na xósin enɛ ɔ , é na nyɔ́ ɖɔ mǐ ni lin tamɛ kpɔ́n dó nùnywɛxó elɔ jí : “ è ɖɔ xó nú é jɛ gan ɔ , é nɔ nyɔ́ tawun ! ” — nùx ."
15 : 23 .
etɛwu awovi ka jló na dó awakanmɛ kú nú mǐ ?
6 satáan awovi jló na dó awakanmɛ kú nú mǐ ɖó é tuùn ɖɔ enɛ na gbɔjɔ kanmɛ nú mǐ ɖò gbigbɔ lixo kpo ali ɖevo lɛ kpo nu .
"nùnywɛxó 24 : 10 ɖɔ : “ enyi kanmɛ gbɔjɔ we adǎngbomɛzángbe hǔn , hlɔnhlɔn hwedo we tawun nɛ . ”"
"satáan zán adlà kpo hwɛdómɛ lɛ kpo bo na dó dó awakanmɛ kú nú jɔbu nǔjlɔjlɔwatɔ́ ɔ , amɔ̌ , wlɛnwín dakaxixo tɔn enɛ lɛ nu ami ."
"( jɔb . 2 : 3 ; 22 : 3 ; 27 : 5 ) mǐ hɛn ɔ , mǐ na fun ahwan xá azɔ̌ awovi tɔn lɛ gbɔn akɔnkpinkpan nina hagbɛ̌ xwédo tɔn mǐtɔn lɛ kpo agun ɔ tɔn lɛ kpo gblamɛ ."
enɛ na zɔ́n bɔ xwé mǐtɔn kpo kpléxɔ axɔsuɖuto ɔ tɔn lɛ kpo na nyí fí e mǐ nɔ mɔ awǎjijɛ kpo ayijayǐ kpo ɖè lɛ é .
akɔnkpinkpan nina mɛ sín kpɔ́ndéwú e ðò biblu mɛ é ðé lɛ
7 jehovah .
"ðɛhan wlantɔ́ ɔ jihan ɖɔ : “ mawu mavɔmavɔ ɖò kpɔ́ xá mɛ e ayi yetɔn gbado lɛ , é nɔ hwlɛn mɛ e nǔ jɛ akɔ́n jí na lɛ [ alǒ ‘ mɛ e kanmɛ gbɔjɔ na lɛ é , ’ nwt ] . ”"
( ðɛh .
"34 : 19 ) hwenu e jelemíi ɖò xɛsi jí bɔ awakanmɛ tɔn túntún é ɔ , jehovah vɔ́ jiɖe na gbeyiɖɔ gbejinɔtɔ́ enɛ ɔ ."
"( jel . 1 : 6 - 10 ) hwenu e mawu sɛ́ wɛnsagun ɖé dó gbeyiɖɔ mɛxomɔ daniyɛli , bɔ é na ɛ hlɔnhlɔn é ɔ , kpɔ́n lee enɛ na ko na ɛ akɔnkpinkpan sɔ́ é !"
wɛnsagun enɛ ylɔ daniyɛli ɖɔ “ wanyinamɔ mawu tɔn . ”
"( dan . 10 : 8 , 11 , 18 , 19 ) a ka sixu dó wusyɛn lanmɛ nú wɛnjlatɔ́ lɛ , gbexosin - alijitɔ́ lɛ , gɔ́ nú nɔví sunnu kpo nɔví nyɔnu kpo mɛxomɔ ɖěɖee sín hlɔnhlɔn ɖò ɖiɖekpo wɛ lɛ é à ?"
"8 mawu mɔ ɖɔ ɖó emi kpo vǐ vívɛ́ná emitɔn jezu kpo ko w’azɔ̌ ɖó kpɔ́ nú xwè mɔkpan wutu ɔ , é kún sɔ́ byɔ ɖɔ emi ni kpa ɛ lobo na ɛ akɔnkpinkpan hwenu e é ɖò ayikúngban jí é ó ǎ ."
"é nyɔ́ wà ɔ , ɖò ninɔmɛ wè mɛ ɔ , jezu sè tɔ́ tɔn sín gbè b’ɛ ɖɔ xó sín jixwé bo ɖɔ : “ vǐ ce vívɛ́ná wɛ mɛ elɔ nyí ; xomɛ nɔ hun mì dó wutu tɔn . ”"
"( mat . 3 : 17 ; 17 : 5 ) mɔ̌ mɛ ɔ , mawu kpa jezu lobo na ɛ jiɖe ɖɔ é ɖò ɖagbe wà wɛ ."
xógbe enɛ lɛ e jezu sè ɖò ninɔmɛ wè mɛ é na ko na ɛ akɔnkpinkpan tawun : ɖò sinsɛnzɔ́ tɔn sín bǐbɛ̌ kpo xwè gudogudo tɔn e é bló ɖò ayikúngban jí é mɛ kpo .
jehovah lɛ́vɔ sɛ́ wɛnsagun ɖé dó bonu é na na akɔnkpinkpan jezu hwenu e é ɖò adohu adohu jí ɖò zǎn e jɛ nukɔn nú kú tɔn é mɛ é .
"( luk . 22 : 43 ) enyi mɛjitɔ́ wɛ nú mǐ ɔ , mi nú mǐ ni xwedó kpɔ́ndéwú jehovah tɔn hwɛhwɛ , bo nɔ na akɔnkpinkpan vǐ mǐtɔn lɛ lobo nɔ lɛ́ kpa ye hwenu e ye wà nǔ ɖagbe é ."
"mǐ ɖó na lɛ́ nɔ gudo nú ye hú lee mǐ ko nɔ bló gbɔn é , ɖò hwenu e è ɖò gbejininɔ yetɔn tɛnkpɔn wɛ ɖò wemaxɔmɛ é ."
9 jezu .
"ðò zǎn e mɛ jezu sɔ́ flǐn ɔ ɖ’ayǐ é ɔ , goyiyi e nyí jijɔ nyanya ɖé é wu wɛ é ɖ’ayi ɖò mɛsɛ́dó tɔn lɛ sín fɛn nu ."
"jezu sɔ́ éɖée hwe bo klɔ́ afɔ nú ye có , nǔ dɔn wɛ jɛn ye kpó ɖè dó mɛ e nyí nǔɖaxó ɖò tɛntin yetɔn é wu ; bɔ piyɛ́ɛ ɖeji dó éɖée wu zɛ xwé wu ."
"( luk . 22 : 24 , 33 , 34 ) é ɖò mɔ̌ có , jezu kpa mɛsɛ́dó tɔn gbejinɔtɔ́ lɛ nú kpɔ́ e ye nɔ xá ɛ ɖò mɛtɛnkpɔn tɔn lɛ mɛ é ."
"é ɖɔ ɖ’ayǐ ɖɔ ye na wà azɔ̌ hú ee emi wà é , bo lɛ́ na jiɖe ye ɖɔ mawu yí wǎn nú ye ."
"( luk . 22 : 28 ; jaan 14 : 12 ; 16 : 27 ) mǐ sixu kanbyɔ mǐɖée ɖɔ , ‘ nú un ka wà nǔ jezu ɖɔhun bo nɔ kpa vǐ ce lɛ kpo mɛ ɖevo lɛ kpo ɖó nǔ ɖagbe e ye nɔ wà lɛ é wu ɔ , é na nyɔ́ hú ɖɔ ma nɔ sɔ́ ayi ce ɖó nùwanyido yetɔn lɛ jí à cé ? ’"
nɛ̌ mɛsɛ́dó pɔlu ka ɖexlɛ́ ɖɔ akɔnkpinkpan nina mɛ ɖevo lɛ nɔ ɖu ayi mɛ nú emi gbɔn ?
10 mɛsɛ́dó pɔlu .
"ðò wema - sɛ́dó - mɛ pɔlu tɔn lɛ mɛ ɔ , é ɖɔ xó ɖagbe dó klisanwun hàtɔ́ tɔn lɛ wu ."
"é yì tomɛ xá ye mɛ ɖé lɛ bo na ko tuùn nùwanyido yetɔn lɛ có , é ɖɔ xó ɖagbe lɛ dó ye wu ."
"ði kpɔ́ndéwú ɔ , pɔlu ɖɔ dó timɔtée wu ɖɔ é nyí ‘ vǐ vívɛ́ná bo ɖò gbeji nú aklunɔ ’ bɔ klisanwun ɖevo lɛ sín nǔ nɔ ɖu ayi mɛ n’i tawun ."
"( 1 kɔ . 4 : 17 ; fili . 2 : 19 , 20 ) mɛsɛ́dó ɔ ɖɔ dó titu wu ɖɔ è “ tɛ́n ɛ kpɔ́n gbɔn ali gègě xò ; é ka nɔ ɖexlɛ́ hwe lɛ bǐ nu ɖɔ emi bí dó azɔ̌ wu . ” ( 2 kɔ . 8 : 23 ) sè e timɔtée kpo titu kpo sè nǔ e pɔlu nɔ lin dó ye wu é na ko na ye akɔnkpinkpan tawun !"
11 pɔlu kpo banabasi kpo sɔ́ gbɛ̀ yetɔn ɖó axɔ nu bo lɛkɔ yì fí e è xò daka ye wu ɖè lɛ é .
"ði kpɔ́ndéwú ɔ , è klán gbè xá ye syɛnsyɛn ɖò lisitli có , ye lɛkɔ yì dɔ̌n bo na mɔ tɛn dó na akɔnkpinkpan ahwanvu yɔyɔ̌ lɛ bonu ye na lidǒ ɖò nùɖiɖi mɛ . ( mɛ ."
"14 : 19 - 22 ) ðò efɛzi ɔ , ahwan ɖé huzu kpannukɔn pɔlu kpo xomɛsin kpo ."
"mɛsɛ́dó 20 : 1 , 2 ɖɔ jí : “ ee zingidi ɔ wá xwɛ ɔ , pɔlu ylɔ ye mɛ e ɖi nǔ nú jezu lɛ kplé , bo dó wusyɛn lanmɛ nú ye , bo ɖɔ nú ye ɖɔ emi na yì bo wá , lobo ɖidó masedwani ."
é ɖò wɛn ɖɔ wusyɛn dido lanmɛ nú mɛ ɖevo lɛ ɖò taji tawun nú pɔlu .
akɔnkpinkpan nina mɛ ðò égbé
nɛ̌ kplé mǐtɔn lɛ ka nɔ zɔ́n bɔ mǐ nɔ na akɔnkpinkpan mɛ lobo nɔ lɛ́ mɔ gbɔn ?
"12 nǔ e wu tɔ́ mǐtɔn jixwé tɔn ɔ nyɔ́ xomɛ dó mǐ wu bo bló tuto bɔ mǐ na nɔ kplé hwɛhwɛ é ɖokpo wɛ nyí ɖɔ , ɖò kplé lɛ jí ɔ , mǐ sixu na akɔnkpinkpan mɛ , bɔ è sixu na mǐ lɔmɔ̌ ."
( 1 kɔ .
14 : 31 ) cristina e xó mǐ ɖɔ ɖò xota elɔ sín bǐbɛ̌mɛ é ɖɔ : “ nǔ e un yí wǎn na hú nǔ bǐ ɖò kplé lɛ mɛ é wɛ nyí wanyiyi kpo akɔnkpinkpan kpo e un nɔ mɔ ɖò dɔ̌n é .
"hweɖelɛnu ɔ , un nɔ flú tawun hwenu e un wá kpléxɔ axɔsuɖuto ɔ tɔn mɛ é ."
"amɔ̌ hwe enɛ ɔ nu wɛ nɔví nyɔnu lɛ nɔ sɛkpɔ mì , bo nɔ zunfan mì , bo nɔ ɖɔ ɖɔ nyì nyɔ́ kpɔ́n ."
"ye nɔ ɖɔ nú mì ɖɔ emi yí wǎn nú mì , ɖɔ nukɔn e yì wɛ nyì ɖè ɖò gbigbɔ lixo é hun xomɛ nú emi ."
akɔnkpinkpan e ye nɔ na mì é nɔ zɔ́n bɔ un nɔ mɔ nyiɖée mɛ tawun ! ”
"enyi mǐ mɛ bǐ nɔ ɖó alɔ ɖò ‘ akɔnkpinkpan nina mǐɖée ’ mɛ ɔ , é nɔ wà ɖagbe kpɔ́n ! — hlɔ . 1 : 11 , 12 ."
etɛwu mawu sɛntɔ́ e tlɛ mɔ nǔ kpɔ́n lɛ é lɔ ka ɖó hudo akɔnkpinkpan tɔn ?
13 mawu sɛntɔ́ e tlɛ mɔ nǔ kpɔ́n lɛ é lɔ ɖó hudo akɔnkpinkpan tɔn .
kpɔ́n kpɔ́ndéwú jozuwée tɔn .
é ko sɛ̀n mawu kpo gbejininɔ kpo nú xwè mɔkpan .
"é ɖò mɔ̌ có , jehovah ɖɔ nú mɔyizi ɖɔ é ni na ɛ akɔnkpinkpan , bo ɖɔ : “ ðɔ xó e a ɖó ɔ nú jozuwée , bo dó wusyɛn lanmɛ n’i , bo na ɛ akɔnkpinkpan , ɖó é wɛ ɖò togun ɔ nukɔn na nɔ wɛ , bɔ ye na dó asá judɛɛn tɔ̀ ɔ , bɔ é na yí tò e a na mɔ sɛ́dó ɔ nú ye , bɔ é na nyí yetɔn . ” ( sɛ́n ."
"3 : 27 , 28 ) azɔ̌ kpligidi e nyí nukɔn ninɔ nú izlayɛli - ví lɛ bonu ye na yí akpádídó yikúngban ɔ é mɛ na dó ta wɛ jozuwée ɖè mɔ̌ nɛ ."
"nǔ gègě na ba na ɖó è te , bɔ é hwe bǐ ɔ , è na ɖu ɖò ahwangɔnu tɔn jí azɔn ɖokpo ."
( joz . 7 : 1 - 9 ) é ɖò wɛn ɖɔ jozuwée ɖó hudo wusyɛn dó lanmɛ nú mɛ kpo akɔnkpinkpan kpo tɔn !
"enɛ wu ɔ , mi nú mǐ mɛ ɖokpo ɖokpo ni nɔ na akɔnkpinkpan mɛxo agun tɔn lɛ , kaka jɛ nukúnkpénuwutɔ́ lɛdo tɔn lɛ jí , nú azɔ̌ syɛnsyɛn e ye nɔ wà bo nɔ dó kpé nukún dó lɛngbɔhwan mawu tɔn wu é ."
"( xà 1 tɛsalonikinu lɛ 5 : 12 , 13 . ) nukúnkpénuwutɔ́ lɛdo tɔn ɖé ɖɔ : “ hweɖelɛnu ɔ , nɔví lɛ nɔ sɛ́ kúdónúmɛ wema dó mǐ bo nɔ ɖɔ nú mǐ ɖɔ wǎ e mǐ wá ba emi kpɔ́n é víví nú emi tawun ."
mǐ nɔ sɛ̀ wema enɛ lɛ xwè bo nɔ xà hwenu e mǐ mɔ ɖɔ awakanmɛ mǐtɔn ɖò gbigbɔjɔ wɛ é .
vǐ mǐtɔn lɛ nɔ ɖókan dó nǔ wu hwenu e mǐ na akɔnkpinkpan ye é ( kpɔ́n akpáxwé 14gɔ́ ɔ )
etɛ ka ɖexlɛ́ ɖɔ mɛ kpikpa kpo akɔnkpinkpan nina mɛ kpo nɔ w’azɔ̌ tawun hwenu e è ɖò wě ɖè xá mɛ wɛ é ?
14 klisanwun mɛxo agun tɔn lɛ kpo mɛjitɔ́ lɛ kpo mɔ ɖɔ mɛ kpikpa kpo akɔnkpinkpan nina mɛ kpo nɔ sísɛ́ mɛ bɔ è nɔ zán wěɖexámɛ biblu tɔn lɛ .
kpa e pɔlu kpa kɔlɛntinu lɛ ɖó ye zán wěɖexámɛ tɔn wutu é na ko dó wusyɛn lanmɛ nú ye bɔ ye na kpó ɖò nǔ e sɔgbe é wà wɛ . ( 2 kɔ .
7 : 8 - 11 ) andreas e ɖó vǐ wè é ɖɔ : “ akɔnkpinkpan nina vǐ lɛ nɔ zɔ́n bɔ ye nɔ sɛkpɔ mawu bo nɔ wá huzu mɛ e zin lɛ é .
akɔnkpinkpan nina mɛ nɔ zɔ́n bɔ wěɖexámɛ ɔ nɔ byɔ ayi mɛ ganji .
lee è sixu na akɔnkpinkpan mɛðé b’ɛ na wà ðagbe n’i gbɔn é
nǔ tɛ mɔ̌ mǐ ka sixu wà dó na akɔnkpinkpan mɛ ɖevo lɛ ?
15 gǎn ɖagbeɖagbe e dó wɛ klisanwun hàtɔ́ lɛ ɖè é kpo jijɔ ɖagbeɖagbe e ye ɖó lɛ é kpo ni nɔ sù nukún towe mɛ .
"( 2 tan 16 : 9 ; jɔb . 1 : 8 ) nǔ e mǐ mɛ bǐ nɔ wà bo na dó nɔ gudo nú axɔsuɖuto ɔ lɛ é nɔ sù jehovah kpo jezu kpo nukúnmɛ tawun , enyi ɖɔ gǎn e mǐ nɔ dó é kpo nǔ e mǐ nɔ na lɛ é kpo ma tlɛ nyí nǔ kaka ɖé ǎ , ɖó ninɔmɛ mǐtɔn wu ɔ nɛ ."
"( xà luki 21 : 1 - 4 ; 2 kɔlɛntinu lɛ 8 : 12 . ) ði kpɔ́ndéwú ɔ , mɛxomɔ vívɛ́ mǐtɔn ɖé lɛ nɔ dó gǎn tawun bo nɔ yì kplé lɛ kpo kúnnuɖegbe kpo ɖò gbesisɔmɛ ."
é jɛxa ɖɔ mǐ ni kpa ye lobo na akɔnkpinkpan ye à cé ?
etɛwu mǐ ma ka na gɔn akɔnkpinkpan na mɛ ɖevo lɛ gbeɖé ǎ ?
16 ma nú akɔnkpinkpan nina mɛ sín ali lɛ yì tɛ we ó .
"enyi mǐ mɔ nùɖé b’ɛ jɛxa ɖɔ è ni kpa mɛ e bló é ɔ , etɛwu mǐ ma ka na wà mɔ̌ ǎ ?"
kpɔ́n nǔ e jɛ hwenu e pɔlu kpo banabasi kpo ɖò antyɔci ɖò pisidíi é .
"kplɔ́ngbaságán e ɖò finɛ lɛ é ɖɔ nú ye ɖɔ : “ nɔví mǐtɔn lɛ mi , enyi mi ɖó xó ɖé , bo na ɖɔ nú togun ɔ , bo dó na ɛ akɔnkpinkpan hǔn , mi ɖɔ . ”"
pɔlu xwlé xóɖiɖɔ ɖaaɖagbe ɖé ye dó yí gbè nú ye .
"( mɛ . 13 : 13 - 16 , 42 - 44 ) enyi mǐ sixu ɖɔ xó ɖé b’ɛ na na akɔnkpinkpan mɛ ɔ , etɛwu mǐ ka na bɔnu dó aɖǔ ?"
"mǐ na wá mɔ ɖɔ enyi akɔnkpinkpan nina mɛ nyí aca mǐtɔn ɔ , mɛ lɛ na nɔ na akɔnkpinkpan mǐ lɔ . — luk . 6 : 38 ."
etɛ ka na zɔ́n bɔ mɛ kpikpa mǐtɔn na nyí nùjɔnǔ ?
"17 nɔ kpa mɛ ɖó nǔ tawun tawun ɖé lɛ wu , dó nùjɔnǔ mɛ ."
"xógbe mɛ kpikpa kpo wusyɛn dó lanmɛ nú mɛ kpo tɔn kpaà lɛ zinzan nɔ wà ɖagbe , amɔ̌ , wɛn e jezu dó klisanwun e ɖò tiatíi lɛ é xlɛ́ ɖɔ enyi è ɖɔ nǔ tawun tawun ɖé lɛ ɔ , é nɔ nyɔ́ hú ."
mǐ sixu ɖɔ nǔ e nyɔ́ nukún mǐtɔn mɛ ɖò lee nɔ goɖokponɔ ɖé ɖò ninɔmɛ syɛnsyɛn mɛ cobo ka nɔ wlíbò nú vǐ tɔn lɛ é mɛ é n’i .
mɛ kpikpa kpo akɔnkpinkpan nina mɛ kpo mɔhun nɔ wà ɖagbe tawun !
nɛ̌ mǐ ka sixu na akɔnkpinkpan mɛ ɖěɖee ɖó hudo tɔn lɛ é gbɔn ?
"18 jehovah ɖesu na wá ɖɔ nú mǐ tlɔlɔ ɖɔ mǐ ni dó wusyɛn lanmɛ nú mɛ lě , lee é ɖɔ nú mɔyizi ɖɔ é ni na akɔnkpinkpan jozuwée bo dó wusyɛn lanmɛ n’i gbɔn é ǎ ."
"é ɖò mɔ̌ có , xomɛ nɔ hun jehovah hwenu e xóɖiɖɔ mǐtɔn nɔ dó wusyɛn lanmɛ nú nùɖitɔ́ hàtɔ́ mǐtɔn lɛ kpo mɛ ɖevo lɛ kpo é ."
"( nùx . 19 : 17 ; ebl . 12 : 12 ) ði kpɔ́ndéwú ɔ , mǐ sixu ɖɔ lee xóɖɔtɔ́ ɖé sín xóɖiɖɔ ɖè wě e sín hudo mǐ ɖó é xá mǐ alǒ d’alɔ mǐ bɔ mǐ mɔ nukúnnú jɛ wemafɔ ɖé wu gbɔn é n’i ."
"nɔví nyɔnu ɖé wlan sɛ́dó xóɖɔtɔ́ jonɔ ɖé ɖɔ : “ nukún xwixwe yɔywɛ ɖé jɛn mǐ ɖɔ xó na có , a mɔ nǔ e ɖò akɔ́n jí nú mì é bo dó gbɔ nú mì bo lɛ́ na akɔnkpinkpan mì ."
"19 enyi mǐ kudeji bo na zán wěɖexámɛ pɔlu tɔn elɔ ɔ , mǐ na ɖibla mɔ ali e nú mǐ na dó wusyɛn lanmɛ nú mɛ ɖevo lɛ ɖè ɖò gbigbɔ lixo é gègě , é ɖɔ : “ mi na akɔnkpinkpan miɖée , bo dó wusyɛn lanmɛ nú miɖée , lee bló gbɔn wɛ mi ko ɖè é . ” ( 1 tɛ . 5 : 11 ) enyi ‘ mǐ nɔ na akɔnkpinkpan mǐɖée ayihɔngbe ayihɔngbe ’ ɔ , mǐ mɛ bǐ sín nǔ na nyɔ́ jehovah nukúnmɛ jɛn wɛ ."
è bló tuto nú mǐ sɔgbe kpo xó mawu tɔn kpo
"“ nùnywɛ wɛ mawu mavɔmavɔ dó ɖó ayikúngban ɔ na , bo sɔ́ nukúnnúmɔjɛnǔmɛ tɔn dó ɖó jinukúnsin ɔ na . ” — nùx ."
3 : 19 .
"han lɛ : 105 , 107"
etɛwu a ka kudeji ɖɔ jehovah nyí tutoblonunutɔ́ e ma kpé wè ǎ é ?
etɛwu é ka sɔgbe bɔ è na ɖɔ ɖɔ è na bló tuto nú jehovah sɛntɔ́ lɛ ?
"nɛ̌ wěɖexámɛ e ɖò xó mawu tɔn mɛ é ka d’alɔ mǐ bɔ mǐ na nɔ mimɛ̌ jí , fífá mɛ , bo lɛ́ nɔ bǔ gbɔn ?"
"1 , 2 . ( a ) enyi mɛɖé lɛ sè ɖɔ mawu ɖó tutoblonunu ɖé ɔ , nɛ̌ ye ka nɔ ɖɔ ? ( b ) etɛ jí mǐ ka na ɖɔ xó dó ɖò xota elɔ mɛ ?"
mawu ka ɖó tutoblonunu ɖé à ?
mɛɖé lɛ sixu ɖɔ : “ é byɔ ɖɔ tutoblonunu ɖé ni xlɛ́ ali mɛ ǎ .
hwiɖesunɔ ni vɛ́ ko vɛ́ kpo mawu kpo kpowun . ”
linlin enɛ ɔ ka sɔgbe à ?
etɛ kúnnuɖenú lɛ ka ɖexlɛ́ ?
"2 ðò xota elɔ mɛ ɔ , mǐ na ɖɔ xó dó kúnnuɖenú e xlɛ́ ɖɔ jehovah mawu e nɔ nɔ tito jí é nyí tutoblonunutɔ́ e ma kpé wè ǎ é ɖé lɛ jí ."
mǐ na lɛ́vɔ ba dò nú lee mǐ ɖó na nɔ wà nǔ gbɔn nú alixlɛ́mɛ e tutoblonunu jehovah tɔn nɔ na mǐ é gbɔn é .
"( 1 kɔ . 14 : 33 , 40 ) ðò xwè kanweko nukɔntɔn h.m . tɔn kpo égbé kpo ɔ , mawuxówema ɔ ko d’alɔ tutoblonunu jehovah tɔn sín akpáxwé ayikúngban jí tɔn ɔ b’ɛ na wà azɔ̌ ɖaxó e nyí wɛnɖagbe ɔ jijla é ."
"ðó mǐ nɔ tɛ́ dó biblu ɔ wu bo nɔ setónú nú alixlɛ́mɛ tutoblonunu ɔ tɔn lɛ wutu ɔ , mǐ nɔ jɛhun dó mimɛ̌ , fífá , kpo bǔninɔ agun ɔ blebu tɔn kpo jí ."
"jehovah , tutoblonunutɔ́ e ma kpé wè ǎ é"
3 nùɖíɖó lɛ ɖexlɛ́ ɖɔ mawu nyí tutoblonunutɔ́ e ma kpé wè ǎ é .
"“ nùnywɛ wɛ mawu mavɔmavɔ dó ɖó ayikúngban ɔ na , ” wɛ biblu ɖɔ ."
“ bo sɔ́ nukúnnúmɔjɛnǔmɛ tɔn dó ɖó jinukúnsin ɔ na . ”
"( nùx . 3 : 19 ) “ nǔwiwa mawu tɔn kpɛɖé ” jɛn mǐ sè , “ zingidi tɔn kpɛɖé wɛ mǐ sè . ” ( jɔb ."
"26 : 14 ) é ɖò mɔ̌ có , nǔ kpɛ e mǐ tuùn dó planɛti lɛ , sunví lɛ , kpo sunvisɛkplé lɛ kpo wu é sísɛ́ mǐ bɔ mǐ yí gbè ɖɔ è bló tuto nú nùɖíɖó enɛ lɛ e ɖò jinukúnsin é ɖó alɔkpa ɖé b’ɛ jiwǔ tawun . ( ðɛh ."
"8 : 4 , 5 ) sunví livi mɔkpan wɛ nɔ ɖò sunvisɛkplé lɛ mɛ , bɔ bǐ xwii nɔ ɖò tɛn sɛ̀ wɛ ɖò jinukúnsin kpo tuto kpo ."
planɛti e lɛlɛ̌ dó hwe ɔ lɛ é nɔ ɖò yiyi lɛlɛ̌ dó è wɛ cí nǔ ɖɔ ye ɖò alitasɛ́n lɛ nyì wɛ tɛnwin lɛnwin ɖɔhun !
"é ɖò wɛn ɖɔ tutojininɔ jiwǔ e ɖò wɛkɛ ɔ mɛ é d’alɔ mǐ , bɔ mǐ mɔ ɖɔ é jɛxa ɖɔ mǐ ni kpa susu nú jehovah e “ sɔ́ nùnywɛ tɔn dó bló jixwé ” na é , bo nɔ gbeji n’i lobo lɛ́ sɛ̀n ɛ . — ðɛh . 136 : 1 , 5 - 9 ."
etɛwu nùnywɛ xwitixwiti ma ka kpéwú bo na xósin nú nùkanbyɔ gègě ǎ ?
"4 nùnywɛ xwitixwiti ko ɖè nǔ gègě xlɛ́ dó wɛkɛ ɔ kpo ayikúngban e jí mǐ ɖè é kpo wu , bɔ enɛ ko hɛn lè wá nú mǐ ɖò ali vovo lɛ nu ."
"amɔ̌ , nùkanbyɔ gègě tíìn bɔ nùnywɛ xwitixwiti kpéwú bo na sìnkɔn yetɔn ǎ ."
"ði kpɔ́ndéwú ɔ , mɛ e nɔ yì sun mɛ lɛ é sixu ɖɔ lee wɛkɛ ɔ jɔ gbɔn é alǒ nǔ e wu mǐ ɖò planɛti ayikúngban jí kpo nǔɖògbɛ wɔbuwɔbu ɖevo lɛ kpo é pɛ́ɛ́ nú mǐ ǎ ."
"gɔ́ na ɔ , mɛ lɛ bǐ sixu tinmɛ nǔ e wu gbɛtɔ́ lɛ nɔ ba na nɔ gbɛ̀ kaka sɔyi é ǎ . ( nùt ."
3 : 11 ) etɛwu nùkanbyɔ e ɖò taji bo ma ka mɔ xósin ǎ lɛ é ka sukpɔ́ sɔmɔ̌ ?
"nǔ e wu wɛ é akpá bǔ wɛ nyí ɖɔ nùnywɛ xwitixwitizɔ́watɔ́ gègě kpo mɛ ɖevo lɛ kpo nɔ ba na jɛhun dó linlin e ma sɔgbe xá jlǒ mawu tɔn ǎ lɛ é jí , bo nɔ gɔ́ sò nú nǔ lɛ jɔ nú yeɖée sín nùkplɔnmɛ ɔ ."
"amɔ̌ , jehovah na xósin nùkanbyɔ e ɖò ayi mɛ ɖu nú mɛ lɛ wɛ gbɔn fí bǐ é tɔn lɛ ɖò xó tɔn biblu ɔ mɛ ."
ali tɛ lɛ nu mǐ ka ɖò sɛ́n jɔwamɔ tɔn lɛ kannu ɖè ?
5 sɛ́n jɔwamɔ tɔn e ma nɔ huzu ǎ bɔ è sixu ɖejid’ewu ɖěɖee jehovah zé ɖ’ayǐ lɛ é kannu wɛ mǐ ɖè .
"lɛtlikizɔ́watɔ́ lɛ , mɛ e nɔ dɔn sìn gbɔn xɔ mɛ lɛ é ( plombiers ) , anǎzɔwatɔ́ lɛ ( ingénieurs ) , jɔmɛhunkuntɔ́ lɛ , kpo dotóo e nɔ zɛ mɛ lɛ é kpo bǐ wɛ nɔ zán sɛ́n enɛ lɛ dó wà azɔ̌ yetɔn lɛ ."
"ði kpɔ́ndéwú ɔ , dotóo e nɔ zɛ mɛ lɛ é nɔ ganjɛwu ɖɔ alɔkpa ɖokpo ɔ wɛ è ɖibla bló gbɛtɔ́ lɛ bǐ ɖó ."
"enɛ wu ɔ , é byɔ ɖɔ dotóo e nɔ zɛ mɛ é ɖé ni ba dò nú nǔ dó azinzɔnnɔ ɖé sín hǔn wu ǎ ."
mǐ bǐ wɛ ka nɔ setónú nú sɛ́n jɔwamɔ tɔn lɛ .
"enyi a lɔ́n sín atín jí bo tɛnkpɔn bá zɔn xɛví ɖɔhun ɔ , a na sè xɔxɔ tɔn ."
mawu bló tuto nú mǐ
etɛwu mǐ ka ɖó na ɖó nukún ɖɔ è ɖó na bló tuto nú jehovah sɛntɔ́ lɛ ?
6 alɔkpa e mɛ è bló tuto nú wɛkɛ ɔ ɖè é jiwǔ tawun .
"enɛ wu ɔ , mǐ ɖó na ɖó nukún ɖɔ jehovah jló ɖɔ è ni bló tuto nú mɛsɛntɔ́ emitɔn lɛ ganji ."
bonu nǔ na dó sixu nyí mɔ̌ ɔ wɛ zɔ́n bɔ mawu sɔnǔ nú biblu ɔ b’ɛ na xlɛ́ ali mǐ .
tutoblonunu mawu tɔn kpo nugbodòdó tɔn lɛ kpo xixo nyì kɛ́n bo zán gbɛ̀ na tɔ́n kɔ dó akpɔ̀ kpo wubla kpo mɛ .
etɛ ka xlɛ́ ɖɔ biblu ɔ nyí wema ɖé bɔ è bló tuto na ganji ?
7 biblu ɔ nyí wema jwifu lɛ kpo klisanwun lɛ kpo tɔn e ma cá kàn ǎ é sín xokplé ɖé kpowun ǎ .
"é nyɔ́ wà ɔ , wema e è bló tuto na ganji é ɖé wɛ , bo nyí alɔlyɛnzɔ́ ɖé bɔ mawu sɔ́ d’ayi mɛ nú mɛ e bló lɛ é ."
"sín bǐbɛ̌mɛ kaka yì nǔɖexlɛ́mɛ ɔ , xota taji biblu tɔn ɔ tɔ́n tawun , é wɛ nyí ɖɔ è na ɖexlɛ́ ɖɔ jehovah wɛ nyí nǔbǐwukpétɔ́ bɔ linlin e é ɖó nú ayikúngban ɔ é na jɛ jlɔ́ gbɔn axɔsuɖuto tɔn e ɖò “ kúnkan ” e sín akpá è dó é klisu glɔ é gblamɛ . — xà bǐbɛ̌mɛ 3 : 15 ɖò traduction du monde nouveau mɛ ; matie 6 : 10 ; nǔɖexlɛ́mɛ 11 : 15 ."
etɛwu mǐ ka sixu ɖɔ ɖɔ è bló tuto nú izlayɛli - ví lɛ ganji ?
8 mɛ e nɔ gbɛ̀ ɖò izlayɛli hwexónu tɔn mɛ lɛ é nyí tutoblonunu sín kpɔ́ndéwú ɖé .
"ði kpɔ́ndéwú ɔ , ɖò mɔyizi sɛ́n ɔ mɛ ɔ , ‘ è bló tuto nú nyɔnu ɖé lɛ bɔ ye nɔ wà sinsɛnzɔ́ ɖò goxɔ kplé tɔn ɔ sín ali nu . ’ ( tín ."
38 : 8 ) è nɔ sɛ̀ tɛn nú ahwansla izlayɛli - ví lɛ tɔn ɔ kpo goxɔ ɔ kpo kpodo tuto kpan .
"nukɔnmɛ ɔ , axɔsu davidi tò levíi ví lɛ kpo vɔsanúxwlémawutɔ́ lɛ kpo ɖó sonu sonu ."
"( 1 tan 23 : 1 - 6 ; 24 : 1 - 3 ) bɔ enyi izlayɛli - ví lɛ setónú nú jehovah ɔ , é nɔ dó nú ye bɔ ye nɔ nɔ tuto jí , fífá mɛ , bo nɔ lɛ́ nɔ bǔ . — sɛ́n . 11 : 26 , 27 ; 28 : 1 - 14 ."
etɛ ka xlɛ́ ɖɔ è bló tuto nú agun klisanwun tɔn xwè kanweko nukɔntɔn ɔ tɔn ?
"9 è bló tuto nú agun klisanwun tɔn xwè kanweko nukɔntɔn ɔ tɔn , bɔ hagbɛ̌ alixlɛ́mɛtɔ́ e mɛ mɛsɛ́dó lɛ ɖè ɖò bǐbɛ̌mɛ é nɔ xlɛ́ ali i . ( mɛ ."
"6 : 1 - 6 ) nukɔnmɛ ɔ , è gɔ́ nɔví sunnu ɖevo lɛ nú hagbɛ̌ alixlɛ́mɛtɔ́ enɛ ."
"( mɛ . 15 : 6 ) mawu sɔ́ d’ayi mɛ nú mɛ e ɖò hagbɛ̌ alixlɛ́mɛtɔ́ xwè kanweko nukɔntɔn ɔ tɔn mɛ é alǒ mɛ e ɖó kancica xá ye tawun é ɖé lɛ , bɔ ye lɛ́vɔ ɖè wě xá klisanwun lɛ bo na alixlɛ́mɛ lɛ ye gbɔn wema - sɛ́dó - mɛ lɛ gblamɛ ."
( 1 tim . 3 : 1 - 13 ; ti . 1 : 5 - 9 ) lè tɛ alixlɛ́mɛ hagbɛ̌ alixlɛ́mɛtɔ́ ɔ tɔn xwixwedó ka hɛn wá nú agun lɛ ?
"ee agun nukɔntɔn lɛ xwedó gbeta e hagbɛ̌ alixlɛ́mɛtɔ́ ɔ ɖetɔ́n lɛ é ɔ , etɛ mɛ é ka tɔ́n kɔ dó ?"
"10 xà mɛsɛ́dó 16 : 4 , 5 ."
nɔví sunnu ɖěɖee hagbɛ̌ alixlɛ́mɛtɔ́ ɔ nɔ sɛ́dó tomɛ lɛ é nɔ ɖɔ “ gbeta e mɛsɛ́dó lɛ kpodo agunnukɔntɔ́ jeluzalɛmu tɔn lɛ kpan ɖetɔ́n ɔ nú mɛ lɛ . ”
nùkplɔnmɛ ɖé ka ɖò tan biblu tɔn enɛ mɛ bɔ é na nyí nùnywɛ sín nǔ ɖɔ mǐ ni xwedó ɖò tutoblonunu mawu tɔn mɛ égbé à ?
a ka nɔ xwedó alixlɛ́mɛ lɛ à ?
nɛ̌ nɔví sunnu e è ɖè lɛ é ka ɖó na nɔ wà nǔ gbɔn nú alixlɛ́mɛ e tutoblonunu mawu tɔn na ye lɛ é ?
"11 etɛ wěɖegbɛ́ alaxɔ tɔn lɛ alǒ wěɖegbɛ́ tò tɔn lɛ sín hagbɛ̌ lɛ , nukúnkpénuwutɔ́ lɛdo tɔn lɛ , kpo mɛxo agun tɔn lɛ kpo ka ɖó na wà hwenu e tutoblonunu mawu tɔn na alixlɛ́mɛ lɛ ye égbé é ?"
xó jehovah tɔn byɔ mǐ mɛ bǐ ɖɔ mǐ ni nɔ setónú bo nɔ hwíhwɛ́ mǐɖée .
"( sɛ́n . 30 : 16 ; ebl . 13 : 7 , 17 ) gbigbɔ xómɔɖɔdonǔwu tɔn alǒ gǔfínfɔ́n tɔn ɖó tɛn ɖebǔ ɖò tutoblonunu mawu tɔn mɛ ǎ , ɖó linlin mɔhun sixu dɔn kínklán wá agun mǐtɔn e mɛ wanyiyi , fífá , kpo bǔninɔ kpo ɖè lɛ é mɛ ."
"é ɖò wɛn ɖɔ , klisanwun gbejinɔtɔ́ kwín ɖokpo na ba bo na wà mɛmasi kpo gbejimanɔ kpo sín nǔ diotlefɛsi ɖɔhun ǎ ."
"( xà 3 jaan 9 , 10 . ) mǐ sixu kanbyɔ mǐɖée ɖɔ : ‘ un ka nɔ d’alɔ mɛ e lɛlɛ̌ dó mì lɛ é bonu ye na yì nukɔn ɖò gbigbɔ lixo à ?"
un ka nɔ yawu yí gbè nú alixlɛ́mɛ e nɔví sunnu e ɖò nukúnkpénǔwu wɛ lɛ é na é bo nɔ nɔ gudo na à ? ’
huzuhuzu tɛ è ka bló dó lee è nɔ ɖè mɛxo agun tɔn lɛ kpo devizɔwatɔ́ sinsɛnzɔ́wiwa tɔn lɛ kpo gbɔn é wu ?
12 mǐ ni ɖɔ xó dó gbeta e kɔn hagbɛ̌ alixlɛ́mɛtɔ́ ɔ wá ayisɔnmɔ é ɖé wu .
“ nǔ e nǔxatɔ́ lɛ kanbyɔ lɛ é ” e ɖò atɔxwɛ 15 novembre 2014 tɔn mɛ é tinmɛ huzuhuzu e è bló dó lee è na nɔ ɖè mɛxo agun tɔn lɛ kpo devizɔwatɔ́ sinsɛnzɔ́wiwa tɔn lɛ kpo gbɔn é wu é .
xota enɛ ɔ tɛɖɛ̌ jí ɖɔ hagbɛ̌ alixlɛ́mɛtɔ́ xwè kanweko nukɔntɔn ɔ tɔn na gbè nukúnkpénuwutɔ́ tomɛyitɔ́ lɛ ɖɔ ye ni nɔ ɖè mɛ mɔhun lɛ ɖò agun lɛ mɛ .
"sɔgbe kpo kpɔ́ndéwú enɛ kpo ɔ , sín 1er septembre 2014 ɔ , nukúnkpénuwutɔ́ lɛdo tɔn lɛ nɔ ɖè mɛxo agun tɔn lɛ kpo devizɔwatɔ́ sinsɛnzɔ́wiwa tɔn lɛ kpo ."
"nukúnkpénuwutɔ́ lɛdo tɔn ɔ nɔ tɛnkpɔn bo na tuùn sunnu ɖěɖee è lin ɖɔ ye jɛxa lɛ é , bo nɔ w’azɔ̌ xá ye ɖò kúnnuɖegbe , enyi é nyɔ́ bló ɔ nɛ ."
"nɔví sunnu e è lin ɖɔ é jɛxa é ɔ , nukúnkpénuwutɔ́ lɛdo tɔn ɔ nɔ lɛ́vɔ kpɔ́n lee xwédo tɔn nɔ wà nǔ gbɔn é ganji ."
"( 1 tim . 3 : 4 , 5 ) kplékplé mɛxo lɛ tɔn kpo nukúnkpénuwutɔ́ lɛdo tɔn ɔ kpo nɔ gbéjé nǔ e mawuxówema ɔ byɔ ɖò mɛ e na nyí devizɔwatɔ́ sinsɛnzɔ́wiwa tɔn kpo mɛxo agun tɔn kpo sí lɛ é kpɔ́n ganji . — 1 tim . 3 : 1 - 10 , 12 , 13 ; 1 pi . 5 : 1 - 3 ."
nɛ̌ mǐ ka sixu xlɛ́ ɖɔ mǐ nɔ nɔ gudo nú alixlɛ́mɛ e nɔ gosin mɛxo agun tɔn lɛ gɔ́n é gbɔn ?
13 é jɛxa ɖɔ mǐ ni nɔ xwedó alixlɛ́mɛ junjɔn biblu jí e mɛxo agun tɔn lɛ nɔ na mǐ é .
nùkplɔnmɛ mawuxówema ɔ tɔn e “ sɔgbe ” lɛ é wɛ nɔ xlɛ́ ali lɛngbɔnyitɔ́ gbejinɔtɔ́ enɛ lɛ ɖò tutoblonunu mawu tɔn mɛ .
( 1 tim . 6 : 3 ) flín wě e pɔlu ɖè xá mɛ dó nǔ hannyahannyawatɔ́ e nɔ ɖò agun ɔ mɛ lɛ é wu é .
"mɛɖé lɛ nɔ “ nɔ fɔnlín gbɛ̀ mɛ , bo nɔ ba nùɖé na wà zɛ ye na ɖó nu dó mɛ ɖevo xó mɛ wɛ wu ǎ . ”"
"é ɖò wɛn ɖɔ mɛxo agun tɔn lɛ ɖè wě xá ye , amɔ̌ , ye kpó ɖò vɛ̌ dó nú wěɖexámɛ ɔ wɛ ."
nɛ̌ agun ɔ ka ɖó na wà nǔ xá mɛ mɔhun ɖé gbɔn ?
"pɔlu ɖɔ : “ mi ɖó kɛ́n jǐ tɔn , bo ma dó gbɛ̌ tɔn ó . ”"
wěɖexámɛ enɛ ɔ nɔ jlɛ̌ jí bo tinmɛ ɖɔ è kún na sɔ́ mɛ mɔhun dó ɖó kɛntɔ́ na ó .
"( 2 tɛ . 3 : 11 - 15 ) égbé ɔ , mɛxo agun tɔn lɛ sixu xwlé xóɖiɖɔ akpágbánúmɛ tɔn ɖé mɛ dó mɛ e ɖò agun ɔ mɛ bo wlí ali nyanya ɖé lobo gbɛ́ kɔ lɛ́ é ɖé wu , ɖi jlǒ wanyiyi tɔn ɖiɖó nú nùmaɖitɔ́ ɖé . ( 1 kɔ ."
"7 : 39 ) enyi mɛxo agun tɔn lɛ mɔ ɖɔ é ɖò dandan bo xwlé xóɖiɖɔ mɔhun mɛ ɔ , nɛ̌ a ka nɔ wà nǔ gbɔn ?"
"enyi a mɔ nukúnnú jɛ ninɔmɛ e xó è ɖɔ ɖò xóɖiɖɔ ɔ mɛ é wu ɔ , a ka na cɔ́ hwiɖée bo nyì alɔ nú gbɛ̌dido kpo mɛ mɔhun kpo à ?"
lee mɛ ɔ sín nǔ nɔ ɖu ayi mɛ nú we bɔ a lɛ́ zunfan gbejininɔ gbɔn é sixu sísɛ́ ɛ b’ɛ na jó gbɛ̀ hannyahannya e zán wɛ é ɖè é dó . [ 1 ]
"jɛhun dó mimɛ̌ jí ninɔ , fífá mɛ ninɔ , kpo bǔninɔ kpo jí"
nɛ̌ mǐ ka sixu ɖ’alɔ ɖò mimɛ̌ jí ninɔ agun ɔ tɔn mɛ gbɔn ?
"14 enyi mǐ xwedó alixlɛ́mɛ e ɖò xó mawu tɔn mɛ é ɔ , mǐ sixu d’alɔ bɔ agun ɔ na nɔ mimɛ̌ jí ɖò gbigbɔ lixo ."
lin tamɛ dó ninɔmɛ e ɖò ayǐ ɖò kɔlɛnti hwexónu tɔn é jí .
"pɔlu zán éɖée tawun bo jla mawuxó ɔ ɖò toxo enɛ mɛ , lobo yí wǎn nú “ mɛ mímɛ́ ” hàtɔ́ tɔn e ɖò finɛ lɛ é ."
"( 1 kɔ . 1 : 1 , 2 , nwt ) amɔ̌ , kpɔ́n lee é na ko vɛwǔ n’i tawun ɖɔ é ni kɛnu dó agalilɛ e yí gbè na wɛ è ɖè ɖò agun enɛ mɛ é wu sɔ́ é !"
"bo na dó hɛn agun ɔ ɖó mimɛ̌ jí ɔ , mɛxo agun tɔn lɛ ɖó na ɖè “ tɔ́n ” ɔ sín mɛ ."
"( 1 kɔ . 5 : 1 , 5 - 7 , 12 , 13 ) enyi mǐ nɔ gudo nú gbeta e kɔn mɛxo agun tɔn lɛ wá bo ɖè nùwanyidotɔ́ e ma lɛkɔ ǎ é sín agun mɛ é ɔ , mǐ nɔ d’alɔ bɔ agun ɔ nɔ nɔ mimɛ̌ jí , bo nɔ sísɛ́ mɛ ɔ vlafo b’ɛ nɔ lɛkɔ bo nɔ ba nùblawukúnúmɛ jehovah tɔn ."
nɛ̌ mǐ ka sixu jɛhun dó fífá jí ɖò agun ɔ mɛ gbɔn ?
15 tagba ɖevo ɖò kɔlɛnti bɔ é byɔ ɖɔ è ni ɖeɖɛ .
nɔví ɖé lɛ nɔ ylɔ hwɛ nùɖitɔ́ hàtɔ́ yetɔn lɛ .
pɔlu kanbyɔ ye dó nùjɔnǔ mɛ ɖɔ : “ nɛ̌ ka gbɔn bɔ mi ma gbɔ bonu è wà nǔ agɔ dó mi ǎ ? ” ( 1 kɔ . 6 : 1 - 8 ) ninɔmɛ mɔhun lɛ ko fɔ́n kpɔ́n ɖò égbé .
"hweɖelɛnu ɔ , fífá e ɖò klisanwun lɛ tɛntin é bú ɖó ajɔ̌ ɖé gbà bo dɔn axɔ ɖuɖu kpo vlafo ahizi kpo wá wutu ."
"mɛɖé lɛ ylɔ hwɛ nɔví yetɔn lɛ , loɔ , mawuxówema ɔ d’alɔ mǐ bɔ mǐ mɔ ɖɔ enyi nǔ gú mǐ ɔ , é nyɔ́ hú mǐ hɛn nyikɔ mawu tɔn blí alǒ d’avaja fífá agun ɔ tɔn mɛ . [ 2 ] mǐ ɖó na nɔ zán wěɖexámɛ jezu tɔn dó ɖeɖɛ tagba kpo adɔn syɛnsyɛn lɛ kpo ."
"( xà matie 5 : 23 , 24 ; 18 : 15 - 17 . ) enyi mǐ wà mɔ̌ ɔ , mǐ nɔ jɛhun dó bǔninɔ e ɖò jehovah sɛntɔ́ lɛ sín xwédo mɛ é jí ."
etɛwu mǐ ka ɖó na ɖó nukún ɖɔ togun mawu tɔn ni nɔ bǔ ?
16 xó jehovah tɔn xlɛ́ nǔ e wu mǐ ɖó na ɖó nukún ɖɔ mɛ tɔn lɛ ni nɔ bǔ é .
"ðɛhan wlantɔ́ ɔ jihan ɖɔ : “ nɔví nɔví lɛ ɖó gbè kpɔ́ ɔ , é nɔ nyɔ́ , é nɔ víví mɛ nya ! ” ( ðɛh ."
"133 : 1 ) hwenu e izlayɛli - ví lɛ setónú nú jehovah é ɔ , ye nɔ tuto jí bo lɛ́ nɔ bǔ ."
"jehovah ɖɔ ninɔmɛ e mɛ togun tɔn na ɖè ɖò sɔgudo é ɖ’ayǐ bo ɖɔ : “ un na kplé mi ɖó kpɔ́ , lee è nɔ kplé gbɔ̌ dó wutó mɛ é ɖɔhun . ”"
"( micée 2 : 12 ) gɔ́ na ɔ , jehovah ɖɔ ɖ’ayǐ gbɔn gbeyiɖɔ sofoníi jí ɖɔ : “ un na lɛ̀ nu yetɔn wé [ alǒ ‘ un na huzu gbè gbɛtɔ́ lɛ tɔn dó gbè mímɛ́ ɖé , ’ nwt ; é wɛ nyí nugbǒ mawuxówema ɔ tɔn ] : ye na xomlá nyɛ mawu mavɔmavɔ ɔ sín nyikɔ ; ye na ɖó gbè kpɔ́ bo na sɛ̀n mì . ”"
( sof . 3 : 9 ) é sù nukún mǐtɔn mɛ ɖɔ è jɔwu mǐ bɔ mǐ nɔ sɛ̀n jehovah ɖò bǔ !
mɛxo agun tɔn lɛ nɔ tɛnkpɔn bo nɔ d’alɔ mɛ e ɖè afɔ nyì dò é ɖé ɖò gbigbɔ lixo ( kpɔ́n akpáxwé 17gɔ́ ɔ )
"bo na dó hɛn bǔninɔ kpo mimɛ̌ jí ninɔ agun ɔ tɔn kpo ɖó te ɔ , nɛ̌ mɛxo agun tɔn lɛ ka ɖó na ɖeɖɛ nǔnyanyawiwa lɛ gbɔn ?"
"17 bǔninɔ kpo mimɛ̌ jí ninɔ kpo ɖò taji ɖò agun ɔ mɛ có , mɛxo agun tɔn lɛ ɖó na yawǔ kpé nukún dó hwɛɖiɖɔ xó lɛ wu kpo xomɛnyínyɔ́ kpo ."
"pɔlu tuùn ɖɔ wanyiyi mawu tɔn kún nyí lee nǔ nɔ cí nú mɛ é kpowun ó , bɔ é ka nɔ lɛ́ myɔ nukún dó nǔ nyanya wiwa ǎ ."
"( nùx . 15 : 3 ) enɛ wu ɔ , pɔlu wlan kɔlɛntinu lɛ nukɔntɔn e nyí wema - sɛ́dó - mɛ syɛnsyɛn ɖé lobo ka ɖè wanyiyi xlɛ́ é é ."
"kɔlɛntinu lɛ wegɔ ɔ , ee é wlan ɖò sun ɖé lɛ gudo é , xlɛ́ ɖɔ nukɔnyiyi tíìn ɖó mɛxo agun tɔn lɛ zán wěɖexámɛ mɛsɛ́dó ɔ tɔn wutu ."
"enyi klisanwun ɖé ɖè afɔ nyì dò cobo wá mɔ nukúnnú jɛ wu ɔ , sunnu e ɖó nǔwukpikpé lɛ é ɖó na tɛnkpɔn bo ɖè è dó ali jí kpo xomɛfífá kpo . — ga . 6 : 1 ."
18 . ( a ) ali tɛ lɛ nu wěɖexámɛ e ɖò xó mawu tɔn mɛ é ka d’alɔ agun xwè kanweko nukɔntɔn ɔ tɔn lɛ ɖè ? ( b ) etɛ jí è ka na ɖɔ xó dó ɖò xota e bɔ d’ewu é mɛ ?
"18 é ɖò wɛn ɖɔ wěɖexámɛ e ɖò mawuxówema ɔ mɛ é d’alɔ klisanwun xwè kanweko nukɔntɔn ɔ tɔn e ɖò kɔlɛnti kpo fí ɖevo lɛ kpo é bɔ ye hɛn mimɛ̌ jí ninɔ , fífá , kpo bǔninɔ agun yetɔn lɛ tɔn kpo ɖó te . ( 1 kɔ . 1 : 10 ; efɛ ."
"4 : 11 - 13 ; 1 pi . 3 : 8 ) wǎgbɔ tɔn ɔ , nɔví mǐtɔn sunnu kpo nyɔnu kpo hwe enɛ ɔ nu tɔn lɛ kpéwú bo wà nǔ gègě ɖò sinsɛnzɔ́ ɔ mɛ ."
"nugbǒ ɔ , pɔlu ɖɔ ɖɔ “ wɛnɖagbe enɛ wɛ è dó nǔ e mawu bló ɖò gbɛ̀ ɔ mɛ lɛ é ” bǐ ."
"( kolo . 1 : 23 ) égbé ɔ , gǎndido tutoblonunu ɖokpo e ɖò bǔ bo ɖò wɛnɖagbe ɔ jla wɛ é sín hagbɛ̌ lɛ tɔn zɔ́n bɔ è ɖò linlin jiwǔ mawu tɔn lɛ jla gbɔn ayikúngban ɔ bǐ jí wɛ ."
"xota e bɔ d’ewu é na na kúnnuɖenú ɖevo lɛ ɖɔ mɛ enɛ lɛ nɔ ɖó sísí nú biblu tawun lobo kudeji bo na kpa susu nú aklunɔ nǔbǐwukpétɔ́ jehovah . — ðɛh . 71 : 16 , 17 ."
"[ 1 ] ( akpáxwé 13 ) kpɔ́n mí yin tito - basina nado wà ojlo jehovah tọn , wex . 134 - 136 ."
"[ 2 ] ( akpáxwé 15 ) nú a na ɖó mɔjɛmɛ dó ninɔmɛ ɖěɖee mɛ klisanwun ɖé sixu ylɔ hwɛ klisanwun ɖevo é wu hǔn , kpɔ́n “ mi hɛn miɖée ðò wanyiyi mawu tɔn mɛ , ” wex . 223 , tinmɛ e ɖò dò é ."
"“ hwenu e mǐ jla mawuxó ɔ mi ɔ , mi sè lobo yí dó ayi mɛ ; . . . mi yí dó yí mawuxó na ; mawuxó ɔ wɛ é ka nyí nugbǒ . ” — 1 tɛ ."
2 : 13 .
"han lɛ : 114 , 113"
nɛ̌ è ka sixu ɖu ɖò lee nǔ nɔ cí nú mɛ é jí gbɔn bɔ biblu ɖɔ ?
etɛwu mǐ ka sixu ɖɔ ɖɔ ahwankɛkɛ jehovah tɔn ɖò yiyi wɛ ?
nɛ̌ a ka sixu xlɛ́ ɖɔ emi ɖò gudo nú tutoblonunu jehovah tɔn mlɛ́mlɛ́ gbɔn ?
1 - 3 .
nɛ̌ tagba e ɖò evodíi kpo sɛntici kpo tɛntin é ka sixu ko bɛ́ gbɔn ? nɛ̌ è ka sixu nyì alɔ nú tagba mɔhun lɛ gbɔn ?
jehovah sɛntɔ́ lɛ nɔ ɖó sísí ɖaxó nú xó mímɛ́ mawu tɔn biblu ɔ .
"ðó mǐ nyí hwɛhutɔ́ wutu ɔ , mǐ bǐ wɛ è nɔ zán mawuxówema ɔ dó ɖè wě xá hweɖelɛnu ."
nɛ̌ mǐ ka ɖó na nɔ wà nǔ gbɔn hwe enɛ lɛ nu ?
kpɔ́n lee klisanwun xwè kanweko nukɔntɔn ɔ tɔn evodíi kpo sɛntici kpo wà nǔ gbɔn é .
tagba syɛnsyɛn lɛ tɔ́n ɖò nyɔnu yí ami dó ɖè wè enɛ lɛ tɛntin .
tagba tɛ lɛ ka wɛ ?
biblu ɖɔ ǎ .
"amɔ̌ , bo na dó na nùjlɛdonǔwu ɖé ɔ , kpɔ́n lee nǔ lɛ sixu ko jɛ gbɔn vlafo é ."
"2 mǐ ni ɖɔ ɖɔ evodíi ylɔ nɔví sunnu kpo nɔví nyɔnu kpo ɖé lɛ wà xwé tɔn gbè , bonu ye na ɖu nǔ bo j’awǎ ɖó kpɔ́ ."
"é ylɔ sɛntici ɖě ǎ , bɔ é ka sè ɖɔ mɛ bǐ zán hwenu víví mɔhun ɖó kpɔ́ ."
sɛntici sixu ko ɖɔ : ‘ un sixu ɖi ɖɔ evodíi kún ylɔ mì ó ǎ !
xɔ́ntɔn vívɛ́ wɛ mǐ nyí bɔ un vɛdo . ’
"sɛntici mɔ ɖɔ evodíi blɛ́ emi , bo jɛ nǔxokpɔ́n dó wǔ tɔn jí lobo jɛ nǔ vɛdo è jí ."
tagba e tíìn ɖò evodíi kpo sɛntici kpo tɛntin é sixu dɔn kínklán wá agun ɔ bǐ mɛ bɔ fífá sɔ́ na ɖ’emɛ ǎ .
"biblu ɖɔ lee nǔ lɛ wá yì gbɔn é nú mǐ ǎ , amɔ̌ , nɔví nyɔnu enɛ lɛ sixu ko setónú nú wě e mɛsɛ́dó pɔlu ɖè xá ye kpo wanyiyi kpo é . — fili . 4 : 2 , 3 ."
"3 hweɖelɛnu ɔ , ninɔmɛ mɔhun lɛ nɔ hɛn wuvɛ̌ gègě wá togun jehovah tɔn mɛ ɖò égbé ."
"bɔ enyi mǐ ka ɖó sísí ɖaxó nú wema jehovah tɔn ɔ , mǐ na zán gbɛ̀ sɔgbe kpo nùkplɔnmɛ e ɖ’emɛ lɛ é kpo . — ðɛh ."
27 : 11 .
xó mawu tɔn kpo lee nǔ nɔ cí nú gbɛtɔ́ lɛ é kpo
wě tɛ xó mawu tɔn ka ɖè xá mǐ dó lee mǐ sixu ɖu ɖò lee nǔ nɔ cí nú mǐ lɛ é jí gbɔn é wu ?
"4 hwenu e mǐ mɔ ɖɔ è ɖè mǐ kpò alǒ táfú mǐ é ɔ , é nɔ bɔwǔ bonu mǐ na ɖu ɖò lee nǔ nɔ cí nú mǐ é jí ǎ ."
"enyi è wà nǔ agɔ xá mǐ ɖó akɔ e mǐ nyí é , sinmɛ e agbaza mǐtɔn ɖó é , alǒ ɖó vogbingbɔn e ɖò nukún jí é ɖevo wu ɔ , é sixu vɛ́ nú mǐ tawun ."
"nú è ɖɔ kaka bonu enyi ɖɔ klisanwun hàtɔ́ ɖé wɛ wà mɔ̌ ɔ , wuvɛ̌ ɔ nɔ syɛn ɖesu ."
wěɖexámɛ lɛ ka ɖò xó mawu tɔn mɛ bo na d’alɔ mǐ hwenu e nǔ mɔhun ɖé wá kpannukɔn mǐ é à ?
5 jehovah ko ɖò lee gbɛtɔ́ lɛ nɔ wà nǔ xá yeɖée gbɔn é mɔ wɛ sín gbɛtɔ́ nukɔntɔn lɛ hwenu .
é nɔ ɖ’ayi lee nǔ nɔ cí nú mǐ lɛ é kpo nǔwiwa mǐtɔn lɛ kpo wu .
"linlin lɛ , kaka jɛ ɖěɖee nɔ sín lee nǔ nɔ cí nú mǐ é wu lɛ é jí , sixu zɔ́n bɔ mǐ ɖɔ xó ɖé lɛ alǒ wà nùɖé lɛ , bɔ ye sixu wá vɛ́ nú mǐ ɖò nukɔnmɛ ."
"( xà nùnywɛxó 16 : 32 ; nùnywɛtɔ́xó 7 : 9 . ) é ɖò wɛn ɖɔ mǐ bǐ wɛ ɖó na dó gǎn bo na nɔ yawǔ sìn xomɛ ǎ , bo na nɔ sɔ́ hwɛ kɛ mɛ hú ɖ’ayǐ tɔn ."
jehovah kpo jezu kpo nɔ sɔ́ hwɛsɔkɛ mɛ xó ɔ dó d’ayihun na ɖebǔ ǎ .
etɛwu mǐ ka ɖó na cɔ́ mǐɖée dó akpɔmimɔ wu ?
6 mɛ ɖěɖee ma nɔ ɖu ɖò lee nǔ nɔ cí nú ye é jí ǎ lɛ é nɔ mɔ akpɔ̀ hwɛhwɛ .
é sixu sín enɛ wu bɔ mɛ ɖevo lɛ na nɔ ba na sɛkpɔ ye ǎ .
akpɔmɔtɔ́ ɖé sixu hɛn nǔ gblé dó agun ɔ wu .
"é sixu tɛnkpɔn bo na hwla akpɔmimɔ tɔn alǒ wangbɛnumɛ tɔn , amɔ̌ , “ mɛ bǐ nɔ wá mɔ ” nǔ jɛ ayi nyanya e é ɖó é wu . ( nùx ."
"26 : 24 - 26 ) mɛxo agun tɔn lɛ sixu d’alɔ mɛ mɔhun lɛ bɔ ye na mɔ ɖɔ akpɔmimɔ , wangbɛnumɛ , kpo mɛhɛndóxomɛ kpo kún ɖó tɛnmɛ ɖò tutoblonunu mawu tɔn mɛ ó ."
xó jehovah tɔn kɔ́n sɛ̀ sín enɛ jí céɖécéɖé .
"( lev . 19 : 17 , 18 ; hlɔ . 3 : 11 - 18 ) mɔ̌ wɛ à cé ?"
nɔ flín lee è ðò ali xlɛ́ mǐ gbɔn wɛ é
"7 , 8 . ( a ) nɛ̌ jehovah ka ɖò ali xlɛ́ tutoblonunu tɔn sín akpáxwé ayikúngban jí tɔn ɔ wɛ gbɔn ? ( b ) alixlɛ́mɛ tɛ lɛ mɔ̌ ka ɖò xó mawu tɔn mɛ ?"
"etɛwu mǐ ka ɖó na nɔ setónú nú ye ? 7 “ [ deví ] gbejinɔtɔ́ , ayiɖotenanɔ ɔ ” e ɖò klisu e “ kpa acɛ nú agun ” ɔ é glɔ é zán wɛ jehovah ɖè bo ɖò alixlɛ́mɛ kpo nùɖuɖu kpo na mɛ ɖěɖee ɖò tutoblonunu tɔn sín akpáxwé ayikúngban jí tɔn ɔ mɛ lɛ é wɛ . ( mat . 24 : 45 - 47 ; efɛ ."
"5 : 23 ) ði hagbɛ̌ alixlɛ́mɛtɔ́ xwè kanweko nukɔntɔn ɔ tɔn ɖɔhun ɔ , deví enɛ nɔ yí gbè nú xó alǒ wɛn e gosin mawu gɔ́n é , lobo nɔ ɖó sísí ɖaxó na ."
( xà 1 tɛsalonikinu lɛ 2 : 13 . ) alixlɛ́mɛ e na hɛn lè wá nú mǐ lɛ é tɛ lɛ mɔ̌ wɛ ka ɖò biblu ɔ mɛ ?
8 biblu ɖɔ nú mǐ ɖɔ mǐ ni nɔ yì kplé lɛ ɖò gbesisɔmɛ .
( 1 kɔ . 1 : 10 ) xó mawu tɔn ɖɔ nú mǐ ɖɔ mǐ ni sɔ́ axɔsuɖuto ɔ ɖó tɛn nukɔntɔn ɔ mɛ ɖò gbɛzán mǐtɔn mɛ .
"( mat . 6 : 33 ) mawuxówema ɔ lɛ́vɔ tɛɖɛ̌ wǔjɔmɛ sín azɔ̌ e mǐ ɖó é jí , é wɛ nyí ɖɔ mǐ na ɖɔ mawuxó sín xwé ɖé gbè jɛ xwé ɖé gbè , ɖò agbawungba kpo ninɔmɛ e ma nyí aca tɔn ǎ lɛ é kpo mɛ . ( mat . 28 : 19 , 20 ; mɛ ."
"( 1 kɔ . 5 : 1 - 5 , 13 ; 1 tim . 5 : 19 - 21 ) jehovah lɛ́ ɖegbe ɖɔ mɛ ɖěɖee ɖò tutoblonunu emitɔn mɛ lɛ é bǐ ɖó na mɛ́ ɖò agbaza kpo gbigbɔ kpo lixo . — 2 kɔ . 7 : 1 ."
ali ɖokpo tɛ zán wɛ è ka ɖè bo dó ɖò alɔ dó mǐ wɛ bonu mǐ na mɔ nukúnnú jɛ xó mawu tɔn mɛ ?
9 mɛɖé lɛ sixu mɔ ɖɔ emi hɛn ɔ emi na tinmɛ biblu ɔ lee é jló emi gbɔn é .
"amɔ̌ , jezu ko ɖè ‘ deví gbejinɔtɔ́ ’ ɔ bɔ éyɛ kɛɖɛ wɛ na nɔ na nùɖuɖu gbigbɔ tɔn mǐ ."
"sín 1919 wɛ jezu klisu e ɖò axɔsu ɖu wɛ dìn é ko ɖò deví enɛ ɔ zán wɛ , bo na dó d’alɔ ahwanvu tɔn lɛ bonu ye na mɔ nukúnnú jɛ xó mawu tɔn ɔ mɛ , lobo xwedó alixlɛ́mɛ tɔn lɛ ."
"enyi mǐ xwedó alixlɛ́mɛ e ɖò biblu mɛ lɛ é ɔ , mǐ nɔ jɛhun dó mimɛ̌ , fífá , kpo bǔninɔ kpo jí ɖò agun ɔ mɛ ."
"mǐ mɛ ɖokpo ɖokpo ɖó na nɔ kanbyɔ mǐɖée ɖɔ , ‘ un ka ɖò gbeji nú ‘ deví gbejinɔtɔ́ ’ e zán wɛ jezu ɖè ɖò égbé é à ? ’"
ahwankɛkɛ jehovah tɔn ðò yiyi wɛ !
nɛ̌ è ka jlɛ́ tutoblonunu jehovah tɔn sín akpáxwé jixwé tɔn ɔ gbɔn ɖò wema ezekiyɛli tɔn mɛ ?
10 xó jehovah tɔn tín nǔ mɛ nú mǐ dó tutoblonunu tɔn sín akpáxwé jixwé tɔn ɔ wu .
"ði kpɔ́ndéwú ɔ , gbeyiɖɔ ezekiyɛli mɔ ahwankɛkɛ jixwé tɔn ɖé ɖò nǔmimɔ ɖé mɛ , b’ɛ nɔte nú tutoblonunu mawu tɔn sín akpáxwé jixwé tɔn ɔ ."
( ezek . 1 : 4 - 28 ) jehovah wɛ ɖò ahwankɛkɛ ɔ kun wɛ bɔ é nɔ yì fí ɖebǔ e gbigbɔ tɔn jló ɖɔ é ni yì é .
tutoblonunu ɔ sín akpáxwé jixwé tɔn ɔ nɔ xlɛ́ ali akpáxwé ayikúngban jí tɔn ɔ .
é ɖò gaàn ɖɔ ahwankɛkɛ ɔ ɖò yiyi wɛ !
"lin tamɛ kpɔ́n dó huzuhuzu tobutobu e tíìn ɖò tutoblonunu ɔ mɛ ɖò xwè wǒ e wá yì lɛ é mɛ é jí , bo hɛn dó ayi mɛ ɖɔ jehovah wɛ ɖò gudo nú nukɔnyiyi mɔhun lɛ ."
"ee klisu kpo wɛnsagun lɛ kpo ɖò gbesisɔmɛ bo na sú kún dó nú gbɛ̀ nyanya elɔ é ɔ , ahwankɛkɛ jehovah tɔn ɔ ɖò wezun nu , bo na ɖexlɛ́ ɖɔ jehovah wɛ nyí nǔbǐwukpétɔ́ lobo na lɛ́ bló bɔ nyikɔ tɔn na nyí nǔ mímɛ́ !"
mǐ dokú nú jlǒɖotɔ́ tobutobu e ɖò azɔ̌ syɛnsyɛn wà wɛ magbokɔ ɖò xɔgbigbázɔ́ lɛ kɔn é tawun !
( kpɔ́n akpáxwé 11gɔ́ ɔ )
ðɔ nǔ e wà wɛ tutoblonunu jehovah tɔn ɖè é ɖé lɛ .
11 lin tamɛ kpɔ́n dó nǔ e tutoblonunu mawu tɔn sín akpáxwé ayikúngban jí tɔn ɔ ɖò biblo wɛ ɖò azǎn gudogudo tɔn elɔ lɛ mɛ é jí .
xɔgbigbá .
"azɔ̌watɔ́ kanweko mɔkpan wɛ hɛn alɔnu yetɔn ján tawun bo ɖò hɔnkàn kúnnuɖetɔ́ jehovah tɔn lɛ tɔn yɔyɔ̌ ɔ gbá wɛ ɖò warwick , new york , états - unis . ðò azɔ̌xɔsa xɔgbigbá tɔn gbɛ̀ ɔ tɔn sín alixlɛ́mɛ glɔ ɔ , jlǒɖotɔ́ afatɔ́n mɔkpan wɛ ɖò azɔ̌ syɛnsyɛn wà wɛ gbɔn gbɛ̀ ɔ bǐ mɛ bo na gbá kpléxɔ axɔsuɖuto ɔ tɔn yɔyɔ̌ lɛ lobo gbló ada nú alaxɔ lɛ ."
mǐ dokú nú jlǒɖotɔ́ tobutobu enɛ lɛ e ɖò azɔ̌ syɛnsyɛn mɔhun lɛ wà wɛ magbokɔ é tawun !
"flín ɖɔ jehovah ɖò nyɔna tɔn kɔn dó axɔsuɖuto ɔ jlatɔ́ e gbɔn ayikúngban ɔ bǐ jí bo nɔ sɔ́ yeɖée hwe , lobo nɔ na akwɛ e wu ye kpé é dó nɔ gudo nú azɔ̌ mɔhun lɛ kpo gbejininɔ kpo lɛ é jí wɛ . — luk . 21 : 1 - 4 ."
12 mɛkplɔnkplɔn .
lin tamɛ dó wemaxɔmɛ tobutobu e nɔ jɛhun dó mɛkplɔnkplɔn mawu tɔn jí é jí .
"( eza . 2 : 2 , 3 ) mǐ ɖó wemaxɔmɛ sinsɛnzɔ́ gbexosin - alijitɔ́ tɔn , wemaxɔmɛ nú wɛnɖagbejlatɔ́ axɔsuɖuto ɔ tɔn lɛ , wemaxɔmɛ galadi tɔn , wemaxɔmɛ nú mɛ e wá betɛli yɔyɔ̌ lɛ é , wemaxɔmɛ nú nukúnkpénuwutɔ́ lɛdo tɔn lɛ kpo asì yetɔn lɛ kpo , wemaxɔmɛ nú mɛxo agun tɔn lɛ , wemaxɔmɛ sinsɛnzɔ́ axɔsuɖuto ɔ tɔn , gɔ́ nú wemaxɔmɛ nú wěɖegbɛ́ alaxɔ tɔn sín hagbɛ̌ lɛ kpo asì yetɔn lɛ kpo ."
jehovah yí wǎn nú togun tɔn kplɔnkplɔn tawun !
"tɛn ɛntɛnɛti tɔn mǐtɔn jw.org lɔ nɔ jɛhun dó mɛkplɔnkplɔn e junjɔn biblu jí é jí , bɔ mǐ ɖó wema ɖ’eji dó gbè kanweko mɔkpan mɛ ."
akpáxwé bunɔ lɛ ɖ’eji nú vǐ lɛ kpo xwédo lɛ kpo gɔ́ nú akpáxwé nǔ yɔyɔ̌ lɛ tɔn ɖé .
nɔ gbeji nú jehovah bo nɔ gudo nú tutoblonunu tɔn
azɔ̌ tɛ mǐ mɛ jehovah sɛntɔ́ gbejinɔtɔ́ lɛ ka ɖó ?
13 wǔjɔmɛ ɖaxó ɖé wɛ é nyí ɖɔ mǐ ɖò tutoblonunu jehovah tɔn mɛ !
"ðó mǐ tuùn nǔ e mawu byɔ ɖò mǐ sí lɛ é kpo nugbodòdó tɔn lɛ kpo wutu ɔ , azɔ̌ mǐtɔn wɛ nyí ɖɔ mǐ ni wà nǔ e sɔgbe é lobo nɔ gudo nú nǔbǐwukpétɔ́ e é nyí é ."
"ee gbɛ̀ elɔ fɔ́n bo ɖò bɔ̌ yì wɛ ɖò nǔ gblégblé lɛ mɛ é ɔ , mǐ ɖó na “ gbɛ́ wǎn nú nǔ nyanya ” jehovah ɖɔhun . ( ðɛh ."
"97 : 10 ) mǐ nɔ gɔ́ nú nùmaɖitɔ́ lɛ bo nɔ “ ylɔ nǔ nyanya ɖɔ nǔ ɖagbe , bo nɔ ylɔ nǔ ɖagbe ɖɔ nǔ nyanya ” ǎ ."
"( eza . 5 : 20 ) ðó mǐ jló na nyɔ́ mawu nukúnmɛ wutu ɔ , mǐ nɔ tɛnkpɔn bo nɔ nɔ mimɛ̌ jí ɖò agbaza lixo , ɖò walɔ mɛ , kpo gbigbɔ lixo kpo ."
( 1 kɔ . 6 : 9 - 11 ) mǐ yí wǎn nú jehovah bo ɖeji dó wǔ tɔn ; mǐ ba bo na nɔ gbeji n’i gbɔn nugbodòdó tɔn ɖěɖee ɖò wɛn ɖò xó tɔn mɛ lɛ é xwixwedó gblamɛ .
"bɔ mǐ nɔ dó gǎn tawun bo nɔ wà nǔ sɔgbe xá nugbodòdó enɛ lɛ ɖò xwégbe , ɖò agun ɔ mɛ , ɖò azɔ̌mɛ , ɖò wemaxɔmɛ ; klewun mɛ ɔ , ɖò fí bǐ . ( nùx ."
15 : 3 ) kpɔ́n ali ɖevo e nu mǐ sixu nɔ gbeji nú mawu ɖè lɛ é .
nɛ̌ mɛjitɔ́ klisanwun lɛ ka sixu xlɛ́ ɖɔ emi ɖò gbeji nú jehovah gbɔn ?
14 vǐ lɛ kplɔnkplɔn .
mɛjitɔ́ klisanwun lɛ nɔ xlɛ́ ɖɔ emi ɖò gbeji nú jehovah gbɔn vǐ yetɔn kpinkplɔn sɔgbe kpo xó tɔn kpo gblamɛ .
mɛjitɔ́ nùɖitɔ́ lɛ nɔ xwedó aca e è nɔ dó kplɔ́n vǐ lɛ na ɖò xá yetɔn mɛ lɛ é dingan ǎ .
gbigbɔ gbɛ̀ ɔ tɔn ɔ ɖó tɛn ɖò klisanwun lɛ sín xwégbe ǎ .
"( efɛ . 2 : 2 ) tɔ́ klisanwun e ko bló baptɛm é ɖé nɔ lin ɖɔ ɖɔ ‘ tò mǐdɛɛ lɛ tɔn mɛ ɔ , nyɔnu wɛ nɔ kplɔ́n vǐ ’ ǎ ."
"nǔ e biblu ɖɔ dó xó enɛ wu é ɖò wɛn : “ vǐtɔ́ lɛ mi , . . . mi hɛn [ vǐ mitɔn lɛ ] , bo gbɛ́ nǔ nú ye , bo na kplɔ́n [ akpágbánúmɛ ; alixlɛ́mɛ ] ye lee aklunɔ jló gbɔn é . ”"
( efɛ .
"6 : 4 ) vitɔ́ kpo vǐnɔ kpo e nɔ ɖi xɛsi nú mawu lɛ é nɔ jló ɖɔ vǐ emitɔn lɛ ni cí samuwɛli ɖɔhun , ɖó jehovah ɖò kpɔ́ xá ɛ hwenu e é ɖò susu wɛ é . — 1 sam . 3 : 19 ."
nɛ̌ mǐ ka nɔ xlɛ́ ɖɔ mǐ ɖò gbeji nú jehovah hwenu e mǐ ɖò gbeta ɖaxó ɖaxó lɛ kɔn wá wɛ é gbɔn ?
15 gbeta lɛ kɔn wiwa .
"hwenu e mǐ ɖò gbeta ɖaxó ɖaxó lɛ kɔn wá wɛ ɖò gbɛzán mǐtɔn mɛ é ɔ , ali e nu mǐ na xlɛ́ ɖɔ mǐ ɖò gbeji nú mawu ɖè é ɖokpo wɛ nyí ɖɔ mǐ na ba alɔdo ɖò xó tɔn kpo tutoblonunu tɔn kpo mɛ ."
"bo na dó xlɛ́ nǔ e wu é ɖò taji ɖɔ è ni wà mɔ̌ é ɔ , lin tamɛ dó nǔ e nɔ wà nǔ dó mɛjitɔ́ gègě wu é ɖé wu ."
"walɔ ɖé wɛ é nyí ɖò mɛ e nɔ sɛ̀ tɛn yì tò ɖevo mɛ lɛ é sí bɔ ye nɔ sɛ́ vǐ yɛyɛ̌ yetɔn dó hɛnnumɔ lɛ bonu ye na kpɔ́n ye jí , enɛ ɔ , yedɛɛ mɛjitɔ́ lɛ na kpó ɖò azɔ̌ wà wɛ bo na kpó ɖò akwɛ ba wɛ ɖò tò e mɛ ye ɖè é ."
"nugbǒ wɛ ɖɔ mǐɖesu wɛ na wá gbeta ɖé kɔn ɖò ninɔmɛ enɛ ɔ mɛ , amɔ̌ , mǐ ɖó na hɛn dó ayi mɛ ɖɔ mǐ na ɖó gbeta e kɔn mǐ nɔ wá lɛ é sín gbè nú mawu ."
"( xà hlɔmanu lɛ 14 : 12 . ) nùnywɛnú wɛ é ka na nyí ɖɔ mǐ ni má gbéjé biblu ɔ kpɔ́n hwɛ̌ ó , bo wá gbeta taji lɛ kɔn dó xwédo mǐtɔn kpo nǔɖokan mǐtɔn lɛ kpo wu à ?"
"mǐ ɖó hudo tɔ́ mǐtɔn jixwé tɔn ɔ tɔn , ɖó mǐ sixu xlɛ́ ali mǐɖée ǎ . — jel . 10 : 23 ."
"hwenu e nɔ ɖé jì vǐ sunnu tɔn é ɔ , gbeta tɛ kɔn é ka ɖó na wá ? etɛ ka d’alɔ ɛ b’ɛ wá gbeta e sɔgbe é kɔn ?"
16 nyɔnu e jì vǐ sunnu ɖé hwenu e é ɖò tò ɖevo mɛ é ɖé jló na sɛ́ vǐ ɔ dó xwé bonu asú tɔn sín mɛjitɔ́ lɛ na kpé nukún dó vǐ ɔ wu .
"ðò táan e mɛ nyɔnu ɔ jì vǐ ɔ é ɔ , kúnnuɖetɔ́ jehovah tɔn ɖé jɛ biblu kplɔ́n xá ɛ jí ."
é yì nukɔn ganji bo kplɔ́n ɖɔ emi wɛ mawu ɖè azɔ̌ na bɔ emi na kplɔ́n vǐ emitɔn bonu é na sɛ̀n jehovah . ( ðɛh . 127 : 3 ; nùx .
"22 : 6 ) nawe ɔ ɖɔ nǔ e ɖò ayi tɔn mɛ é bǐ nú jehovah , lee mawuxówema ɔ ɖɔ mǐ ni nɔ bló gbɔn é . ( ðɛh ."
"62 : 8 , 9 ) é lɛ́vɔ ɖɔ xomɛ nú mɛ e nɔ kplɔ́n biblu xá ɛ é kpo mɛ ɖevo lɛ kpo ɖò agun ɔ mɛ ."
"hɛnnumɔ tɔn lɛ kpo xɔ́ntɔn tɔn lɛ kpo ɖò kɔ gbidi n’i wɛ bonu é na sɛ́ vǐ ɔ dó xwé có , é wá gbeta ɔ kɔn ɖɔ é kún sɔgbe ɖɔ emi ni wà mɔ̌ ó ."
lee agun ɔ nɔ gudo nú é kpo vǐ ɔ kpo gbɔn é jiwǔ nú asú tɔn sɔmɔ̌ bɔ é yí gbè bo na kplɔ́n biblu lobo jɛ kplé lɛ wá jí xá asì tɔn kpo vǐ tɔn kpo .
a lin ɖɔ nɔ enɛ ɔ mɔ ɖɔ jehovah sè ɖɛ vívɛ́ emitɔn wɛ à ?
é ɖò wɛn ɖɔ é mɔ mɔ̌ .
alixlɛ́mɛ tɛ lɛ è ka na mǐ dó biblu kplɔntɔ́ lɛ wu ?
17 alixlɛ́mɛ lɛ xwixwedó .
ali e nu mǐ nɔ nɔ gbeji nú mawu ɖè é taji ɖokpo wɛ nyí ɖɔ mǐ nɔ xwedó alixlɛ́mɛ e tutoblonunu tɔn nɔ na mǐ lɛ é .
"ði kpɔ́ndéwú ɔ , lin tamɛ kpɔ́n dó alixlɛ́mɛ e è na mǐ dó biblu kplɔntɔ́ mǐtɔn lɛ wu lɛ é jí ."
"è ɖɔ nú mǐ ɖɔ enyi mǐ jɛ biblu kplɔ́n xá mɛɖé jí kpo wema etɛ biblu ka kplɔ́n mɛ tawun ? kpo gudo tlolo hǔn , mǐ ni nɔ sɔ́ cɛju klewun ɖé ɖó te ɖò nùkplɔnkplɔn ɖokpo ɖokpo gudo bo nɔ dɔn ayi nùkplɔntɔ́ ɔ tɔn wá tutoblonunu ɔ jí ."
mǐ sixu zán video nɛ̌ nǔ lɛ ka nɔ yì gbɔn ðò kpléxɔ axɔsuɖuto ɔ tɔn ɖé mɛ ? kpo alɔnuwema mɛ ðè tɛ lɛ ka ɖò jlǒ jehovah tɔn wà wɛ ɖò égbé ? kpo dó wà mɔ̌ .
"è ɖɔ nú mǐ ɖɔ enyi mǐ kplɔ́n wema biblu kplɔ́n mɛ xá nùkplɔntɔ́ e ɖò nukɔn yì wɛ é ɖé fó ɔ , mǐ ni kplɔ́n wema “ mi hɛn miɖée ðò wanyiyi mawu tɔn mɛ ” xá ɛ , enyi é na bo tlɛ ko bló baptɛm ɔ nɛ ."
tutoblonunu ɔ na alixlɛ́mɛ enɛ lɛ bonu ahwanvu yɔyɔ̌ lɛ na mɔ tɛn dó “ syɛnlǐn ɖò nùɖiɖi mɛ . ”
( kolo . 2 : 7 ) a ka ɖò tutoblonunu jehovah tɔn sín alixlɛ́mɛ enɛ lɛ xwedó wɛ à ?
18 hwɛjijɔ e wu mǐ ɖó na dokú nú jehovah lɛ é sukpɔ́ tawun !
"( mɛ . 17 : 27 , 28 ) é na mǐ nùnina xɔ akwɛ ɖé , é wɛ nyí xó tɔn biblu ɔ ."
"19 kpodo mawuxówema ɔ kpo ɔ , mǐ sɛkpɔ jehovah bɔ é lɔ sɛkpɔ mǐ ."
( ja . 4 : 8 ) tɔ́ mǐtɔn jixwé tɔn ɔ jɔwu mǐ tawun bɔ mǐ ɖò tutoblonunu tɔn mɛ .
nyɔna mɔhun lɛ sù nukún mǐtɔn mɛ kpɔ́n !
"ðɛhan wlantɔ́ ɔ ko ɖɔ xó e ɖò han enɛ mɛ é bǐ : “ mi kpa susu nú mawu mavɔmavɔ , ɖó é nyɔ́ , ɖó xomɛnyínyɔ́ tɔn ɖò te kaka sɔyi . ” ( ðɛh ."
136 : 1 ) azɔn 26 wɛ mǐ mɔ xógbe hanyíyí tɔn “ ɖó xomɛnyínyɔ́ tɔn ɖò te kaka sɔyi ” ɔ ɖò ðɛhan 136gɔ́ ɔ mɛ .
"enyi mǐ nɔ gbeji nú jehovah kpo tutoblonunu tɔn kpo ɔ , mǐ na mɔ ɖɔ xógbe wusyɛn dó lanmɛ nú mɛ tɔn enɛ lɛ nyí nugbǒ , ɖó mǐ na nɔ gbɛ̀ kaka sɔyi !"
3 tan gbɛzán tɔn : un sɔ́ nyɛɖée dó bló “ nǔ bǐ nú mɛ bǐ ”
30 janvier 2017 – 5 février 2017
8 è tún kàn nú mi gbɔn fɛ́nú gblamɛ
6 - 12 février 2017
13 ayi sísɔ́ ðó gbigbɔ ɔ jí nɔ na gbɛ̀ kpo fífá kpo mɛ
"ðò hlɔmanu lɛ wemata 6 kpo 8 kpo mɛ ɔ , mǐ mɔ nǔ taji e kúnkplá klisanwun gbɛ̀ zinzan mǐtɔn é ɖé lɛ ."
nǔ enɛ lɛ kpinkplɔn na d’alɔ mǐ bɔ mǐ na mɔ fɛ́nú mawu tɔn lobo na sɔ́ ayi mǐtɔn bǐ ɖó nǔ e na wà ɖagbe nú mǐ kaka sɔyi lɛ é jí .
18 a ka flín à ?
13 - 19 février 2017
19 zlɔ̌n linkpɔ́n towe lɛ bǐ ðó jehovah jí
20 - 26 février 2017
24 jehovah nɔ na ajɔ mɛ e nɔ ba ɛ nugbǒ nugbǒ lɛ é
xota nukɔntɔn ɔ ɖɔ xó dó lee mǐ sixu zlɔ́n linkpɔ́n mǐtɔn lɛ bǐ sín agban ɖó mawu jí gbɔn é jí .
"xota wegɔ ɔ tinmɛ lee mǐ sixu kudeji ɖɔ mawu nɔ d’ajɔ mɛ ɖěɖee nɔ ba ɛ nugbǒ nugbǒ lɛ é , bo dó hɛn nùɖiɖi mǐtɔn lidǒ gbɔn é ."
29 xomɛfífá : ali nùnywɛ tɔn
32 alɔdlɛndonǔ xota lɛ tɔn nú atɔxwɛ 2016 tɔn lɛ
un sɔ́ nyɛɖée dó bló “ nǔ bǐ nú mɛ bǐ ”
mɛ e tɔn wɛ é denton hopkinson
"“ enyi a bló baptɛm ɔ , na gbɛ́ we jɛn wɛ ! ”"
tɔ́ ce wɛ gblɔ́n adǎn enɛ nú nɔ ce ɖò 1941 .
"é gblɔ́n adǎn enɛ có , nǔ e nɔ ce xwè é jɛn é wà , bo bló baptɛm dó ɖexlɛ́ ɖɔ emi sɔ́ emiɖée jó nú jehovah mawu ."
"tɔ́ ce bló nǔ e é ɖɔ é nugbǒ , bo gbɛ́ nɔ ce ."
sín vǔ wɛ è ko dó jlǒ ɖiɖó nú nugbǒ biblu tɔn dó lanmɛ nú mì .
"nɔ ce nɔ yí wema jinjɔn biblu jí lɛ , bɔ un nɔ gbéjé nǔ e ɖò ye mɛ lɛ é kpɔ́n , ɖò taji ɔ , ɖiɖe lɛ ."
"un bló baptɛm ɖò 1943 , ɖò blackpool , angleterre , hwenu e un ɖó xwè wǒ é ."
un bɛ́ sinsɛnzɔ́ jehovah tɔn
"sín hwe enɛ nu ɔ , nɔ ce kpo nyì kpo jɛ alɔ ɖó ɖò sinsɛnzɔ́ ɔ mɛ ɖó kpɔ́ jí ɖò gbesisɔmɛ ."
mǐ nɔ zán glamafónu lɛ dó xwlé wɛn biblu tɔn ɔ mɛ lɛ .
glamafónu lɛ nɔ d’agba bo sixu lɛ́ da kilóo ɛnɛ adaɖé mɔ̌ .
"ðó un nyí yɔkpɔvu ɖé wutu ɔ , dǒ nukún lee na ko cí hwenu e un nɔ ɖò glamafónu enɛ lɛ dɔn kpé wɛ é mɛ kpɔ́n !"
un jló na nyí gbexosin - alijitɔ́ hwenu e un ɖò xwè 14 ɖó wɛ é .
"nɔví sunnu ɔ ɖɔ nyì ni tɛnkpɔn bo kplɔ́n azɔ̌ ɖé , bá dó sixu kpé nukún dó nyiɖée wu ɖò sinsɛnzɔ́ gbexosin - alijitɔ́ tɔn ɔ mɛ ."
nǔ e un wà é nɛ .
"ee un w’azɔ̌ nú xwè wè gudo é ɔ , un lɛ́vɔ ɖɔ xó dó gbexosin - alijitɔ́zɔ́ ɔ wu xá nukúnkpénuwutɔ́ lɛdo tɔn ɖevo ."
"enɛ wu ɔ , nɔ ce kpo nyì kpo ɖeɖɛ nǔ ɖěɖee mǐ ɖó ɖò xwé e mǐ xá ya é mɛ lɛ é , bo sɛ̀ tɛn yì middleton ɖò manchester kpá ɖò avril 1949 , finɛ wɛ mǐ bɛ́ gbexosin - alijitɔ́zɔ́ ɔ ɖè ."
alaxɔ ɖɔ nú mǐ ɖɔ mǐ ni sɛ̀ tɛn yì agun yɔyɔ̌ e è ɖó ayǐ ɖò iriam é mɛ .
"xwè ce sɔ́ hú 17 ǎ có , è ɖɔ nú nyì kpo azɔ̌gbɛ́ ce kpo ɖɔ mǐ ni nɔ kpé nukún dó kplé lɛ wu , ɖó nɔví sunnu e jɛxa lɛ é nabi ɖé ɖò agun yɔyɔ̌ ɔ mɛ ǎ ."
"nukɔnmɛ ɔ , è ɖɔ nyì ni sɛ̀ tɛn yì agun buxton tɔn mɛ , ɖó wɛnjlatɔ́ nabi ɖé ɖò finɛ ǎ , b’ɛ ɖó hudo ."
un nɔ mɔ hwebǐnu ɖɔ nǔ enɛ lɛ e un mɔ kpɔ́n ɖò bǐbɛ̌mɛ lɛ é nyí azɔ̌kplɔnmɛ ɖé nú azɔ̌ e è wá ɖè nú mì ɖò nukɔnmɛ lɛ é .
"nyì kpo mɛ ɖevo lɛ kpo ɖò mɛ lɛ ylɔ wɛ nú xóɖiɖɔ agbawungba tɔn ɖé ɖò rochester , new york , 1953"
"amɔ̌ , ɖò décembre 1952 ɔ , è ylɔ mì bo ɖɔ nyì ni wá wà ahwanzɔ́ ."
"un gbɛ́ bo ɖɔ ɖɔ sinsɛnzɔ́ hwebǐnu tɔn wɛ un nɔ wà , amɔ̌ , hwɛɖɔxɔsa ɔ yí gbè nú xó ce ǎ , bo ɖó hwɛ nú mì ɖɔ na sɛ̀n gan nú sunzan ayizɛ́n ."
"ðò juillet 1953 ɔ , un dó batóo e nɔ nyí georgic é , bo tunta new york ."
"ee un jɛ dɔ̌n é ɔ , un kpéwú bo yì kpléɖókpɔ́ 1953 tɔn e sín xota nyí togun gbɛ̀ yɔyɔ̌ ɔ tɔn é ."
"ðó gankpa mɛ wɛ un gosin tlolo wutu ɔ , gǒ ce mɛ xú kpɛɖé ."
"hwenu e un jɛte sín pípan mɛ é ɔ , un ɖó na dó mɔ̌to yì totaligbé lansing tɔn . un tlɛ ɖó akwɛ kpɛ e na dó sú hǔnkwɛ ɔ na é ǎ , bɔ mɔ̌todotɔ́ ɖevo sí wɛ un gbɔ bo nya ɖè ."
è ðè azɔ̌ nú mì sɛ́dó togudo
wemaxɔmɛ galadi tɔn ɔ kplɔ́n azɔ̌ mǐ tawun bonu mǐ na “ sɔ́ [ mǐ ] ɖée dó bló nǔ bǐ nú mɛ bǐ ” ɖò sinsɛnzɔ́ mɛsɛ́dó tɔn ɔ mɛ .
"( 1 kɔ . 9 : 22 ) è sɛ́ mǐ mɛ atɔn dó philippines : paul bruun , raymond leach kpo nyɛ kpo ."
"mǐ nɔte nú sun gègě cobɔ wema e na na acɛ mǐ bonu mǐ na yì togudo é wá sɔgbe ; enɛ gudo ɔ , mǐ dó batóo ɖidó philippines , bo gbɔn rotterdam , xù mɛditɛlanɛ́ɛ tɔn , canal de suez , océan indien , malaisie kpo hong kong kpo ; azǎn 47 wɛ mǐ bló ɖò xù jí !"
mǐ wá wá manille ɖò 19 novembre 1954 .
mɛsɛ́dó gbɛ̌ ce raymond leach kpo nyì kpo xɔ azǎn 47 ɖò tɔjihun mɛ yì philippines
"mǐ ɖó na huzu alɔ sɔgbe xá gbɛtɔ́ yɔyɔ̌ lɛ , ayǐ yɔyɔ̌ ɖé , kaka jɛ gbè yɔyɔ̌ ɖé jí ."
"é ɖò mɔ̌ có , mǐ mɛ atɔn lɛ bǐ wɛ è sɛ́dó agun e ɖò quezon city é ɖé mɛ ɖò bǐbɛ̌mɛ , mɛ ɖěɖee nɔ nɔ finɛ lɛ é gègě nɔ dó glɛnsigbe ."
"enɛ wu ɔ , ee mǐ bló sun ayizɛ́n gudo é ɔ , gbè e nɔ nyí tagalog é sín xógbe yɔywɛ ɖé jɛn mǐ tuùn ."
azɔ̌ e è ɖè nú mǐ bɔ d’ewu é gbɔ azɔn enɛ .
"gbè ɖokpo ɖò mai 1955 , ee nɔví leach kpo nyì kpo gosin kúnnuɖegbe bo wá xwégbe é ɔ , mǐ mɔ wema - sɛ́dó - mɛ ɖé lɛ ɖò xɔ mǐtɔn mɛ ."
è ɖɔ ɖɔ mǐ na nyí nukúnkpénuwutɔ́ lɛdo tɔn .
"xwè 22 ɖó wɛ jɛn un ɖè , amɔ̌ , azɔ̌ enɛ hun ali nú mì bɔ un “ sɔ́ nyɛɖée dó bló nǔ bǐ nú mɛ bǐ ” ɖò ali ɖevo lɛ nu ."
un ɖò xóɖiɖɔ ɖé xwlé mɛ wɛ dó bicol - gbè mɛ ɖò kpléɖókpɔ́ lɛdo tɔn ɖé jí
"ði kpɔ́ndéwú ɔ , ee un nyí nukúnkpénuwutɔ́ lɛdo tɔn é ɔ , un xwlé xóɖiɖɔ ce nukɔntɔn ɔ mɛ ɖò gletoxo ɖé mɛ awǎn lélé ."
un wá sè ɖɔ aca wɛ é ko nyí ɖò philippines hwe enɛ lɛ nu bɔ è nɔ xwlé xóɖiɖɔ agbawungba tɔn lɛ mɛ ɖò agbawungba nugbǒ !
"hwenu e un nɔ ɖò agun vovo lɛ ba kpɔ́n wɛ ɖò lɛdo ɔ mɛ é ɔ , un nɔ xwlé xóɖiɖɔ agbawungba tɔn lɛ mɛ ɖò xɔ e sá è nɔ yí jɔ ɖè lɛ é sá , ɖò axi lɛ mɛ , tokpɔnla sín xɔ lɛ nukɔn , fí e è nɔ xò bɔ̌lu alɔsɔ́xo basket ɖè lɛ é , gbɔjɛtɛn lɛ , bɔ hwɛhwɛ ɔ , ɖò aliklán lɛ ."
"gbè ɖokpo ɖò san pablo ɔ , jǐ ɖaxó ɖé d’avaja xóɖiɖɔ e xwlé mɛ wɛ un ɖè ɖò axi mɛ é ɖé mɛ , enɛ wu ɔ , un ɖɔ nú nɔví sunnu e ɖò nukún kpé dó nǔ lɛ wu wɛ lɛ é ɖɔ è na xwlé mɛ ɖò kpléxɔ axɔsuɖuto ɔ tɔn ɔ mɛ ."
"nukɔnmɛ ɔ , nɔví sunnu lɛ kanbyɔ ɖɔ è sixu ɖó gbè tɔn dó kplé agbawungba tɔn tɛnmɛ à jí , ɖó è bló ɖò agbawungba ǎ wutu !"
fí e è na nɔ é nɔ ɖò nɔví lɛ xwégbe jɛn wɛ .
"xwé lɛ nɔ nyí nǔ ɖaxó ɖé ǎ có , ye ka nɔ ɖò mimɛ̌ jí hwebǐnu ."
kpò wɛ è nɔ ján hwɛhwɛ bo nɔ tɛ́ adɔ̌zan ce ɖ’eji .
"ðó wǔlɛkpá lɛ nɔ hwla mɛ̌ sɔmɔ̌ ǎ wutu ɔ , un kplɔ́n bo nɔ nɔ nǔ mɛ bo nɔ lɛwu ɖò agbawungba ."
"un nɔ dó mɔ̌to yì fí lɛ fí lɛ , bɔ nú un xwè tɔtɛntinto lɛ mɛ hweɖelɛnu ɔ , un nɔ dó akló ."
"ðò xwè ɖěɖee un dó wà sinsɛnzɔ́ na lɛ é bǐ mɛ ɔ , nyiɖesunɔ ɖó mɔ̌to ce ɖesu lě ǎ ."
azɔ̌wiwa ɖò sinsɛnzɔ́ ɔ mɛ kpo agun lɛ bibakpɔ́n kpo d’alɔ mì bɔ un kplɔ́n tagalog .
"un yì gbè kplɔnkplɔn sín wemaxɔmɛ tlɔlɔ lě kpɔ́n ǎ , amɔ̌ , tó ɖiɖó nɔví sunnu lɛ ɖò sinsɛnzɔ́ ɔ mɛ kpo kplé lɛ jí kpo wɛ d’alɔ mì bɔ un sè gbè ɔ ."
"nɔví lɛ jló bo d’alɔ mì bɔ un kplɔ́n , suúlu e ye ɖó dó wutu ce é kpo nǔ e wu ye ɖó ayi é ɖiɖɔ nú mì nyì wɛn kpo sù nukún ce mɛ tawun ."
"hwenu ɖò yiyi wɛ é ɔ , azɔ̌ yɔyɔ̌ lɛ zɔ́n bɔ un ɖó na lɛ́vɔ bló huzuhuzu ɖevo lɛ ."
"hwenu e nɔví nathan knorr wá ba mǐ kpɔ́n ɖò 1956 é ɔ , è ɖè azɔ̌ nú mì ɖɔ ma kpé nukún dó nǔ e kàn xójɛɖotozɔ́watɔ́ lɛ é wu ɖò kpléɖókpɔ́ tò tɔn ɔ jí ."
"un tuùn nǔtí ɖò ali enɛ nu ǎ , mɔ̌ mɛ ɔ , mɛ ɖevo lɛ ɖò gbesisɔmɛ bo kplɔ́n azɔ̌ mì ."
"é kpé xwè ɖokpo ǎ bɔ è lɛ́ bló tuto nú kpléɖókpɔ́ tò tɔn ɖevo , bɔ nɔví frederick franz e nɔ w’azɔ̌ ɖò hɔnkàn mǐtɔn gbɛ̀ ɔ tɔn é wá ba mǐ kpɔ́n ."
"nyì wɛ nyí nukúnkpénuwutɔ́ kpléɖókpɔ́ ɔ tɔn , bɔ un mɔ ɖɔ nɔví franz nɔ ɖò gbesisɔmɛ bo nɔ huzu alɔ sɔgbe kpo gbɛtɔ́ lɛ kpo ."
"hwenu e nɔví franz ɖò xóɖiɖɔ nú mɛ lɛ bǐ ɔ xwlé mɛ wɛ é ɔ , é dó nǔ e philippines - nu lɛ ko nɔ dó hwɛhwɛ , bɔ è nɔ ylɔ ɖɔ barong tagalog é , nǔ enɛ e nɔví lɛ mɔ é hun xomɛ nú ye tawun ."
un ɖó na lɛ́ bló huzuhuzu ɖevo lɛ hwenu e è ɖè mì bɔ un nyí nukúnkpénuwutɔ́ agbegbe tɔn é .
"ðò hwe enɛ nu ɔ , mǐ nɔ xlɛ́ fímu le bonheur de la société du monde nouveau mɛ lɛ , bɔ hwɛhwɛ ɔ , mǐ nɔ bló mɔ̌ ɖò fí e ɖò agbawungba lɛ é ."
"hweɖelɛnu ɔ , nùvínúví lɛ nɔ doya nú mǐ ."
zogbɛ́n e nɔ wún yɛ lɛ kɔn nyì dǒ wu é wɛ nɔ dɔn ye bɔ ye nɔ ján cí mɛ .
azɔ̌ vo wɛ zogbɛ́n ɔ klɔ́klɔ́ nɔ wá nyí ɖò gudo mɛ !
"fímu enɛ lɛ xixlɛ́ nɔ bɔwǔ ɖebǔ ǎ , é ɖò mɔ̌ có , enyi mɛ lɛ mɔ lee wà nǔ gbɔn wɛ tutoblonunu jehovah tɔn ɖè é ɔ , nǔwiwa yetɔn nɔ hun xomɛ nú mɛ kpɔ́n ."
yɛhwenɔ katolika tɔn lɛ nɔ gbidi kɔ nú kɔ́mɛgán lɛ ɖɔ ye ni ma na gbè mǐ bonu mǐ ni bló kpléɖókpɔ́ lɛ ó .
"alǒ hweɖebǔnu e è ɖò xóɖiɖɔ lɛ xwlé mɛ wɛ ɖò fí ɖé b’ɛ ma lín dó amísaxɔ yetɔn lɛ ǎ é ɔ , ye nɔ ɖò gankwékwé yetɔn lɛ xò wɛ bá mɔ tɛn dó d’avaja mɛ ."
"é ɖò mɔ̌ có , azɔ̌ ɔ yì nukɔn bɔ mɛ gègě ɖò jehovah sɛ̀n wɛ dìn ɖò xá enɛ lɛ mɛ ."
azɔ̌ ðevo lɛ byɔ ðɔ má bló huzuhuzu ðevo lɛ d’eji
"ðò 1959 ɔ , un mɔ wema - sɛ́dó - mɛ ɖé b’ɛ ɖɔ nyì ni wá wà sinsɛnzɔ́ ɖò alaxɔ mɛ ."
sinsɛnzɔ́ enɛ lɛ́ kplɔ́n nǔ gègě ɖevo lɛ mì .
"hweɖelɛnu ɔ , è nɔ sɛ́ mì dó tò ɖevo lɛ mɛ bɔ un nɔ yì wà nukúnkpénuwutɔ́ kpɔnla tɔn sín azɔ̌ ."
"ðò tomɛyiyi enɛ lɛ ɖokpo hwenu ɔ , un xò gò janet dumond e nyí mɛsɛ́dó ɖé é ɖò thaïlande ."
"mǐ wlan nǔ sɛ́dó mǐɖée lɛ nú táan ɖé , bo wá wlí alɔ ɖò nukɔnmɛ ."
"mǐ ko ɖu vivǐ sinsɛnzɔ́ awǎjijɛnɔ wiwa ɖó kpɔ́ tɔn nú xwè 51 , ɖi asú kpo asì kpo ."
é víví nú mì ɖɔ un ko yì ba togun jehovah tɔn kpɔ́n ɖò tò vovo 33 mɛ .
é sù nukún ce mɛ tawun ɖɔ azɔ̌ e è ɖè nú mì ɖò bǐbɛ̌mɛ lɛ é d’alɔ mì bɔ un ɖí xwi xá wuvɛ̌ ɖěɖee nǔwaɖókpɔ́ xá gbɛtɔ́ vovo mɔhun lɛ hɛn wá lɛ é !
"tomɛyiyi enɛ lɛ hun nukún nú mì d’eji , bo lɛ́ d’alɔ mì bɔ un mɔ lee jehovah nɔ ɖè wanyiyi tɔn xlɛ́ gbɛtɔ́ alɔkpa lɛ bǐ gbɔn é . — mɛ . 10 : 34 , 35 ."
mǐ nɔ tɛnkpɔn bo nɔ ɖ’alɔ ɖò sinsɛnzɔ́ ɔ mɛ ɖò gbesisɔmɛ
un kpò ðò huzuhuzu lɛ bló wɛ
wɛnjlatɔ́ lɛ sín kɛ́n jɛji yì donu wǒ mɔ̌ dìn hú lee é ɖè hwenu e un jɛ sinsɛnzɔ́ wà jí ɖò finɛ é .
janet kpo nyì kpo kpó ɖò sinsɛnzɔ́ wà wɛ ɖò alaxɔ philippines tɔn mɛ ɖò quezon city .
"un ko w’azɔ̌ ɖò togudo hugǎn xwè 60 dìn có , un ɖó na lɛ́ kpó ɖò gbesisɔmɛ bo na huzu sɔgbe kpo nǔ e jehovah byɔ mì lɛ é kpo ."
huzuhuzu yaɖeyaɖe ɖěɖee wá ɖò tutoblonunu lixo lɛ é byɔ ɖɔ mǐ ɖó na nɔ ɖyɔ alɔ ɖò sinsɛnzɔ́ mǐtɔn mɛ nú mawu kpo nɔví mǐtɔn lɛ kpo .
kɛ́n kúnnuɖetɔ́ lɛ tɔn e ɖò jijɛji wɛ é nɔ na mǐ awǎjijɛ hwebǐnu
"mǐ tɛnkpɔn bo nɔ yí gbè nú nǔ ɖebǔ e mǐ mɔ ɖɔ é sɔgbe kpo jlǒ jehovah tɔn kpo é , bɔ enɛ nɔ hɛn awǎjijɛ ɖaxó wá nú mǐ ."
"mǐ lɛ́ tɛnkpɔn bo bló huzuhuzu ɖěɖee ɖò dandan lɛ é , bo lɛ́ wà devízɔ́ nú nɔví mǐtɔn lɛ ganji ."
"nugbǒ ɔ , mǐ kudeji , bo na sɔ́ mǐɖée dó bló “ nǔ bǐ nú mɛ bǐ , ” kaka jɛ hwenu e jehovah jló ɖó é ."
zlɔ̌n linkpɔ́n towe lɛ bǐ ðó jehovah jí
"“ mi zlɔ́n nǔ e ɖò linkpɔ́n nyí nú mi wɛ lɛ bǐ sín agban ɖó jǐ [ jehovah ] tɔn , ɖó é ɖò nukún kpé dó mi wu wɛ . ” — 1 pi ."
5 : 7 .
"han lɛ : 60 , 23"
nɛ̌ xó mawu tɔn ka sixu ɖè linkpɔ́n mǐtɔn lɛ kpo gbɔn ?
"1 , 2 . ( a ) etɛwu é ma ka ɖó na kpaca mǐ ɖɔ mǐ nɔ wá jɛ linkpɔ́n mɛ hweɖelɛnu ǎ ?"
hwenu e vɛwǔ tawun lɛ é mɛ wɛ mǐ ɖè dìn .
"satáan awovi ɖò xomɛsin jí tawun bo “ ɖò lɛlɛ̌ . . . wɛ kinnikinni e ɖò adǎn jí é ɖɔhun , bo ɖò mɛ e é na vún ɖu ɔ ba wɛ . ” ( 1 pi . 5 : 8 ; nǔɖe . 12 : 17 ) enɛ wu ɔ , é kpaca mɛ ɖɔ hweɖelɛnu ɔ , mǐ mɛ mawu sɛntɔ́ lɛ lɔmɔ̌ nɔ wá jɛ linkpɔ́n mɛ ǎ ."
"nú è na ɖɔ ɔ , hweɖelɛnu ɔ , jehovah sɛntɔ́ hwexónu tɔn e nɔ ɖi xɛsi n’i lɛ é nɔ wá “ ɖò nǔ linkpɔ́n wɛ ” , ɖi axɔsu davidi ."
"( ðɛh . 13 : 3 ) lɛ̌vɔ flín ɖɔ , “ agun lɛ bǐ ” sín nǔ nɔ “ ɖò hǔn mɛ ” nú mɛsɛ́dó pɔlu ."
"( 2 kɔ . 11 : 28 ) amɔ̌ , etɛ mǐ ka sixu wà hwenu e linkpɔ́n vún bla mǐ é ? 2 tɔ́ mǐtɔn jixwé tɔn wanyiyinɔ ɔ d’alɔ mɛsɛntɔ́ tɔn lɛ ɖò hwexónu , bɔ ɖò égbé ɔ , é nɔ bló bɔ mǐ sixu mɔ kɔ dó sà fún ɖò linkpɔ́n alǒ adohu adohu mǐtɔn gègě sí ."
"biblu dó wusyɛn lanmɛ nú mǐ ɖɔ : “ mi zlɔ́n nǔ e ɖò linkpɔ́n nyí nú mi wɛ lɛ bǐ sín agban ɖó jǐ tɔn , ɖó é ɖò nukún kpé dó mi wu wɛ . ” ( 1 pi . 5 : 7 ) nɛ̌ a ka sixu wà mɔ̌ gbɔn lo ?"
"mi nú mǐ ni kpɔ́n ali e nu mǐ sixu wà mɔ̌ ɖè é ɛnɛ : gbɔn ɖɛ vívɛ́ xixo , xó mawu tɔn xixa kpo tamɛ linlin d’eji kpo , gbigbɔ mímɛ́ jehovah tɔn byɔbyɔ , kpo xomɛ ɖiɖɔ nú gbɛtɔ́ ɖejid’ewu ɖé kpo gblamɛ ."
“ sɔ́ nǔ linlin towe dó alɔ mɛ nú mawu mavɔmavɔ ”
nɛ̌ a ka sixu xoɖɛ bo “ sɔ́ nǔ linlin towe dó alɔ mɛ nú mawu mavɔmavɔ ” gbɔn ?
3 afɔ nukɔntɔn e mǐ sixu ɖè é wɛ nyí ɖɔ mǐ na sɛkpɔ jehovah gbɔn ɖɛ vívɛ́ xixo sɛ́dó è gblamɛ .
"hwenu e a ɖò ninɔmɛ ɖé lɛ mɛ bɔ ye zɔ́n bɔ a sɔ́ vo ɖò hwiɖée mɛ ǎ , ado ɖò huhu we wɛ , alǒ a jɛ linkpɔ́n mɛ é ɔ , hun ayi towe nú tɔ́ towe jixwé tɔn wanyiyinɔ ɔ ."
"enɛ gudo ɖò ɖɛhan ɖokpo ɔ mɛ ɔ , é ɖɔ : “ sɔ́ nǔ linlin towe dó alɔ mɛ nú mawu mavɔmavɔ ; é na hɛn we ɖó te . ”"
"amɔ̌ , nɛ̌ ɖɛxixo ka sixu d’alɔ we bɔ linkpɔ́n kpo akpɔ̀ kpo ma na vún bla we ǎ gbɔn ? — ðɛh . 94 : 18 , 19 ."
"4 xà filipunu lɛ 4 : 6 , 7 ."
jehovah sixu sè ɖɛ vívɛ́ magbokɔ e mǐ nɔ xò kpo ayi mǐtɔn bǐ kpo lɛ é .
"é sixu na mǐ vivo ayi mɛ tɔn , bɔ é na ɖè wuvɛ̌ e ɖò linlin kpo ayi mǐtɔn kpo mɛ lɛ é síìn ."
"mɛ gègě sixu ɖekúnnu nú enɛ , ɖó nǔ e yeɖesunɔ ko mɔ kpɔ́n lɛ é wu ."
"ðò linkpɔ́n sín tɛnmɛ ɔ , mawu d’alɔ ye bɔ ye mɔ fífá kpo vivo ɖaxó ɖé kpo b’ɛ hugǎn nukúnnúmɔjɛnǔmɛ gbɛtɔ́ tɔn bǐ ."
nǔ sixu nyí mɔ̌ nú hwi lɔ .
"a hɛn ɔ a na ɖeji dó akpá wuvɛ̌sexámɛ tɔn jehovah tɔn elɔ wu : “ ma ɖò nukún dó gbɛmɛ kpɔ́n wɛ ó , ɖó nyì wɛ nyí mawu towe ."
un na na akɔnkpinkpan we ; un na gɔ́ alɔ nú we . ” — eza . 41 : 10 .
xó mawu tɔn nɔ na mɛ fífá ayi mɛ tɔn
nɛ̌ xó mawu tɔn ka sixu hɛn fífá ayi mɛ tɔn wá nú mǐ gbɔn ?
5 afɔ wegɔ e mǐ na ɖè bá mɔ fífá ayi mɛ tɔn é wɛ nyí biblu xixa kpodo tamɛ linlin d’eji kpo .
etɛwu nǔ enɛ ka ɖò taji ?
"alixlɛ́mɛ mawu tɔn e nyɔ́ zán lɛ é ɖò biblu mɛ bo sixu d’alɔ we bɔ a na nyì alɔ nú linkpɔ́n , a na ɖè linkpɔ́n kpò , alǒ a na ɖu ɖ’eji ."
"ma wɔn gbeɖé ɖɔ xó mawu tɔn nɔ d’alɔ mɛ bo nɔ lɛ́ fá kɔ nú mɛ ó , ɖó nùnywɛ gbɛɖotɔ́ ɔ ɖesu tɔn wɛ ɖ’emɛ ."
"enyi a nɔ lin tamɛ dó linlin mawu tɔn lɛ jí zǎn kéze , bo nɔ kpɔ́n lee a na zán alixlɛ́mɛ ɖagbe biblu tɔn lɛ ganji gbɔn é ɔ , é na dó wusyɛn lanmɛ nú we tawun ."
jehovah ɖexlɛ́ ɖɔ xó emitɔn xixa na zɔ́n bɔ mǐ na “ kpan akɔ́n bo dó gǎn ” lobo na ‘ ɖi xɛsi bɔ awakanmɛ na kú mǐ ǎ . ’ — joz . 1 : 7 - 9 .
ðagbe tɛ lɛ xógbe jezu tɔn lɛ ka sixu wà nú we ?
"6 ðò xó mawu tɔn mɛ ɔ , mǐ mɔ gbɔdónúmɛ sín xó jezu tɔn lɛ ."
xógbe tɔn lɛ kpo nùkplɔnmɛ tɔn lɛ kpo fá kɔ nú tóɖóétɔ́ lɛ tawun .
"mɛ gègě ba bo na sɛkpɔ ɛ , ɖó é nɔ xò hwìhwɛ́ ayi mɛtɔn , dó wusyɛn lanmɛ nú mɛ e ma ɖó gǎn ǎ é , lobo nɔ dó gbɔ nú mɛ e awakanmɛ gbɔjɔ na é ."
( xà matie 11 : 28 - 30 . )
"é keya nú hudo e mɛ ɖevo lɛ ɖó ɖò gbigbɔ , lee nǔ nɔ cí nú mɛ é , kpo agbaza kpo lixo lɛ é kpo wanyiyi kpo ."
( mak . 6 : 30 - 32 ) akpá e jezu dó ɖɔ emi na d’alɔ mǐ é kpó ɖò te .
é sixu d’alɔ hwi lɔ lee é bló gbɔn nú mɛsɛ́dó e zɔn xá ɛ lɛ é gbɔn é .
é byɔ ɖɔ a ni ɖò jezu kpá bo ɖò mimɔ ɛ wɛ cobo na ɖu lè tɔn ǎ .
"jezu ko nyí axɔsu ɖò jixwé có , é kpó ɖò wuvɛ̌ sè xá mɛ wɛ ."
"enɛ wu ɔ , hwenu e a na ɖò linkpɔ́n mɛ é ɔ , é sixu ‘ dó alɔ we ’ ɖò “ hwetɔnnu . ”"
"nugbǒ ɔ , jezu sixu d’alɔ we bɔ a na ɖu ɖò adohuhu jí bo na ɖó nukúnɖiɖo kpo akɔnkpinkpan kpo . — ebl . 2 : 17 , 18 ; 4 : 16 ."
jijɔ e gbigbɔ mawu tɔn nɔ zɔ́n bɔ è nɔ ðó lɛ é
"hwenu e a byɔ gbigbɔ mímɛ́ mawu bɔ é na sìnkɔn tɔn we é ɔ , lè tɛ lɛ a ka na mɔ ɖ’emɛ ?"
7 jezu d’akpá ɖɔ tɔ́ mǐtɔn jixwé tɔn ɔ kún na gɔn gbigbɔ mímɛ́ tɔn na mɛ e byɔ ɛ lɛ é ó .
"( luk . 11 : 10 - 13 ) enɛ xlɛ́ nǔ titewungbe atɔngɔ e na ɖè linkpɔ́n kpò nú we é , é wɛ nyí sínsɛ́n gbigbɔ ɔ tɔn ."
jijɔ ɖagbe enɛ lɛ e hlɔnhlɔn mawu tɔn nɔ zɔ́n bɔ è nɔ ɖó lɛ é ɖè mɛ alɔkpa e mawu nǔbǐwukpétɔ́ ɔ nyí é xlɛ́ .
"( xà galatinu lɛ 5 : 22 , 23 ; kolo . 3 : 10 ) ee a na ɖò sínsɛ́n gbigbɔ enɛ tɔn ɖetɔ́n wɛ é ɔ , kancica e ɖò hwi kpo mɛ ɖevo lɛ kpo tɛntin é na kpɔ́n te ."
"mɔ̌ mɛ ɔ , a na mɔ ɖɔ ninɔmɛ e sixu dɔn linkpɔ́n wá lɛ é gègě na bú ."
lin tamɛ kpɔ́n dó lee sínsɛ́n gbigbɔ ɔ tɔn na d’alɔ we gbɔn é jí klewun .
8 - 12 .
nɛ̌ sínsɛ́n gbigbɔ mímɛ́ mawu tɔn tɔn ka sixu d’alɔ we bɔ a na ɖu ɖò ninɔmɛ e na hɛn linkpɔ́n wá nú we lɛ é jí alǒ nyì alɔ nú ye gbɔn ?
"8 “ wanyiyi , xomɛhunhun , vivo mimɔ . ”"
"enyi a nɔ tɛnkpɔn bo nɔ wà nǔ xá mɛ ɖevo lɛ kpo sísí kpo ɔ , a na mɔ ɖɔ emi na kpéwú bo ɖu ɖò linkpɔ́n emiɖesunɔ tɔn lɛ jí ."
nɛ̌ nǔ ka nɔ nyí mɔ̌ gbɔn ?
"hwenu e a ɖè wanyiyi nɔví nɔví tɔn , wanyiyi ɖaxó , kpo sísí kpo xlɛ́ é ɔ , a na nyì alɔ nú ninɔmɛ e sixu hɛn linkpɔ́n wá lɛ é gègě . — hlɔ . 12 : 10 ."
"9 “ suúluɖiɖo , xomɛnyínyɔ́ , ɖagbewiwa . ”"
"a na jɛhun dó fífá mɛ ninɔ xá mɛ ɖevo lɛ jí gbɔn wěɖexámɛ elɔ xwixwedó gblamɛ : “ mi nyɔ́ xomɛ dó miɖée wu , bo nɔ sɔ́ [ jlǒ dó sɔ́ ] hwɛ kɛ miɖée . ” ( efɛ ."
4 : 32 ) mɔ̌ wiwa na zɔ́n bɔ a na gbò kpò nyì ali jí nú ninɔmɛ e sixu hɛn linkpɔ́n wá lɛ é .
"gɔ́ na ɔ , a hɛn ɔ , a na li za xá ninɔmɛ ɖěɖee nɔ fɔ́n ɖó mǐ nyí hwɛhutɔ́ wutu lɛ é bo ɖu ɖò ye jí ."
"10 “ gbejininɔ [ nùɖiɖi , nwt ] . ”"
"égbé ɔ , hwɛhwɛ wɛ linkpɔ́n mǐtɔn lɛ nɔ kúnkplá akwɛ kpo nǔɖokan lɛ kpo ."
"( nùx . 18 : 11 ) enɛ wu ɔ , nùɖiɖi ɖaxó ɖiɖó ɖɔ jehovah nɔ kpé nukún dó mɛ wu kpo wanyiyi kpo na d’alɔ we bɔ a na ɖu ɖò linkpɔ́n mɔhun lɛ jí alǒ nyì alɔ nú ye ."
gbɔn nɛ̌ é ?
"a sixu nyì alɔ nú linkpɔ́n gègě gbɔn wěɖexámɛ e mawu sɔ́ d’ayi mɛ nú pɔlu é xwixwedó gblamɛ , é wɛ nyí ɖɔ “ nǔ e ɖò mi sí ɔ ni kpé mi . ”"
pɔlu ɖɔ gɔ́ na ɖɔ : “ ðó mawu ɖɔ : ‘ un na jó we dó gbeɖé ǎ ; un na ɖè alɔ sín kàn towe mɛ gbeɖé ǎ .
"enɛ ɔ wu wɛ mǐ hɛn ɔ , mǐ na ɖɔ kpo jiɖiɖe kpo ɖɔ aklunɔ wɛ nyí mɛ e nɔ d’alɔ mǐ é ."
"etɛ mɛɖé ka sixu wà nú mì . ’ ” — ebl . 13 : 5 , 6 ."
"11 “ fífá , mɛɖéejiɖuɖe . ”"
lin tamɛ dó lee jijɔ enɛ lɛ ɖiɖexlɛ́ na hɛn lè wá gbɔn é jí .
"mɔ̌ mɛ ɔ , a na ɖibla nyì alɔ nú nǔ e sixu hɛn linkpɔ́n wá nú hwiɖesunɔ lɛ é wiwa , lobɔ alɔ nyinyi nú ‘ akpɔmimɔ , aɖi ɖiɖó , xomɛsin , jlɛɖiɖɔ , kpo mɛnúɖiɖɔ kpo ’ na hɛn lè wá nú we . — efɛ ."
"4 : 31 . 12 é ɖò gaàn ɖɔ a na ɖó hudo mɛɖesɔhwe tɔn bo na dó sixu hwíhwɛ́ hwiɖée dó “ mawu sín alɔ hlɔnhlɔnnɔ ɔ ” glɔ , lobo “ zlɔ́n nǔ e ɖò linkpɔ́n nyí nú [ we ] wɛ lɛ bǐ sín agban ɖó jǐ tɔn . ” ( 1 pi . 5 : 6 , 7 ) amɔ̌ , enyi a tɛnkpɔn bo zé hwiɖée hwe ɔ , a na mɔ fɛ́nú mawu tɔn kpo alɔdo tɔn kpo ."
"( micée 6 : 8 ) enyi a nɔ nɔ jlɛ̌ jí dó nǔwukpikpé agbaza towe tɔn , taglomɛ towe tɔn , kpo lee nǔ nɔ cí nú we é tɔn kpo wu ɔ , linkpɔ́n na vún bla we ǎ , ɖó a na nɔ ɖeji dó mawu wu ."
“ ma lin . . . kpɔ́n ó ”
"13 ðò matie 6 : 34 ( xà ) mɛ ɔ , mǐ mɔ wěɖexámɛ jezu tɔn elɔ e gɔ́ngɔ́n é : “ ma lin . . . kpɔ́n ó . ”"
"é ɖò mɔ̌ có , wěɖexámɛ enɛ xwixwedó sixu cí nǔ e vɛwǔ é ɖé ɖɔhun ."
é ɖò wɛn ɖɔ é kún nyí ɖiɖɔ wɛ é ɖè ɖɔ mawu sɛntɔ́ ɖé kún na jɛ linkpɔ́n mɛ hweɖelɛnu ɖò gbɛzán tɔn mɛ ó ó ; mǐ ko mɔ nǔ e davidi kpo pɔlu kpo ɖɔ dó xó enɛ wu é .
"amɔ̌ , jezu ɖò alɔdo ahwanvu tɔn lɛ wɛ bonu ye na mɔ nukúnnú jɛ wu ɖɔ linkpɔ́n ee ma ɖò dandan ǎ , alǒ ee zɛ xwé wu lɛ é kún nɔ ɖeɖɛ tagba lɛ ó ."
"azǎn ɖokpo ɖokpo ɖó tagba tɔn lɛ , enɛ wu ɔ , klisanwun lɛ ɖó na nɔ sɔ́ linkpɔ́n e wá yì lɛ é alǒ sɔgudo tɔn lɛ gɔ́ nú tagba e ɖò ayǐ lɛ é ǎ ."
nɛ̌ a ka sixu zán wěɖexámɛ jezu tɔn bo jó linkpɔ́n syɛnsyɛn lɛ dó gbɔn ?
nɛ̌ a ka sixu ɖu ɖò linkpɔ́n nǔ e a wà wá yì lɛ é tɔn jí gbɔn ?
14 linkpɔ́n ɖé lɛ sixu sín nǔ e mɛɖé wà wá yì lɛ é alǒ afɔ e é ɖè nyì dò wá yì lɛ é wu .
"mɛ ɔ sixu nɔ dóhwɛ éɖée , ɖó nǔ e é ko wà wá yì , bɔ é tlɛ sixu ko ɖó xwè gègě é ɖé wu ."
"hweɖelɛnu ɔ , axɔsu davidi mɔ ɖɔ ‘ hwɛ emitɔn lɛ kplé kaka bo yì jǐ hú emi . ’"
"38 : 4 , 5 , 9 , 19 ) ðò ninɔmɛ enɛ mɛ ɔ , nùnywɛnú tɛ davidi ka ɖó na wà ?"
é ɖeji dó nùblawukúnúmɛ jehovah tɔn kpo hwɛsɔkɛ mɛ tɔn kpo wu .
"é ɖɔ kpo adɔgbigbo kpo ɖɔ : “ nǔ nyɔ́ nú mɛ e mawu ɖè agɔ e é jɛ ɔ sín kɔ na é . ” — xà ðɛhan 32 : 1 - 3 , 5 ."
15 . ( a ) etɛwu tagba e ɖò ayǐ lɛ é ma ka ɖó na nyí linkpɔ́n nú we ǎ ? ( b ) afɔ tɛ lɛ a ka sixu ɖè bá ɖè linkpɔ́n kpò ?
"15 hweɖelɛnu ɔ , tagba e ɖò ayǐ lɛ é sixu nɔ nyí linkpɔ́n nú we ."
"ði kpɔ́ndéwú ɔ , hwenu e davidi wlan ðɛhan 55gɔ́ ɔ é ɔ , é ɖi xɛsi ɖɔ è taa hu emi . ( ðɛh ."
"55 : 3 - 6 ) é ɖò mɔ̌ có , é tin bonu linkpɔ́n vɔ́da nú jiɖe e é ɖó dó jehovah wu é ǎ ."
"davidi xoɖɛ vívɛ́ bo ɖɔ tagba tɔn lɛ , amɔ̌ , é lɛ́vɔ mɔ nukúnnú jɛ wu ɖɔ nǔ e sɔgbe lɛ é wiwa bá ɖu ɖò nǔ e ɖò linkpɔ́n ɔ hɛn wá wɛ é jí ɖò taji ."
( 2 sam . 15 : 30 - 34 ) kpɔ́ndéwú davidi tɔn ni kplɔ́n nǔ we .
"ma tin bonu linkpɔ́n ni vún bla we ó , é nyɔ́ wà ɔ , wà nǔ e a sixu wà bá ɖu ɖò ninɔmɛ ɔ jí lɛ é , bɔ enɛ gudo hǔn , jǒ xó ɔ bǐ dó alɔ mɛ nú jehovah ."
lee è sixu ðè linkpɔ́n kpò gbɔn é ɖé lɛ
tò nǔ e nyí nùjɔnǔ hugǎn lɛ é .
"filipunu lɛ 1 : 10 , 11 , nwt"
nɔ nɔ jlɛ̌ jí ɖò nǔ e a nɔ ɖó nukún lɛ é mɛ .
nùnywɛtɔ́xó 7 : 16
nɔ ɖè hwenu ɖó vo ayihɔngbe ayihɔngbe bo nɔ dó gbɔjɛ .
matie 14 : 23
nɔ ɖu vivǐ nùɖíɖó jehovah tɔn lɛ tɔn .
"ðɛhan 104 : 24 , 25"
alisá ni ma nɔ nɔ zɔ nú we ó .
nùnywɛxó 17 : 22
nɔ ba lanmɛ kpɔ́n hwɛhwɛ .
1 timɔtée 4 : 8
nɔ d’amlɔ ganji .
nùnywɛtɔ́xó 4 : 6
nɛ̌ tinmɛ nyikɔ mawu tɔn tɔn ka sixu hɛn nùɖiɖi towe lidǒ gbɔn ?
"16 linkpɔ́n e ma ɖò dandan ǎ lɛ é nɔ wá hwɛhwɛ , hwenu e klisanwun ɖé nɔ ɖò adohu adohu jí dó tagba e sixu tíìn sɔgudo lɛ é wu é ."
"amɔ̌ , é byɔ ɖɔ nǔ e a ma tuùn nǔtí d’ewu ǎ lɛ é sín linkpɔ́n ni vún bla we , alǒ a ni nɔ adohu adohu jí dó ye wu ǎ ."
"ðó hwɛhwɛ ɔ , nǔ lɛ nɔ wá cí lee mǐ nɔ ɖi xɛsi ɖɔ ye sixu wá cí é ǎ ."
"gɔ́ na ɔ , ninɔmɛ ɖebǔ sixu gló mawu e jí a sixu zlɔ́n linkpɔ́n towe lɛ bǐ sín agban ɖó é ǎ ."
"( tín . 3 : 14 , nwt ) tinmɛ titewungbe e nyikɔ mawu tɔn ɖó é na mǐ jiɖe ɖɔ é kpéwú bǐ mlɛ́mlɛ́ bo na bló bɔ linlin e é ɖó dó mɛsɛntɔ́ tɔn lɛ wu lɛ é na jɛnu ."
"a hɛn ɔ , a na kudeji ɖɔ mawu kpéwú bo na d’ajɔ gbejinɔtɔ́ tɔn lɛ lobo d’alɔ ye bɔ ye na ɖu ɖò linkpɔ́n e wá yì lɛ é , égbé tɔn lɛ , kpo sɔgudo tɔn lɛ kpo jí ."
xóðɔðókpɔ́ nùjɔnǔ tɔn
nɛ̌ xóɖɔɖókpɔ́ ɖagbe ɖé ka sixu d’alɔ we bɔ a na ɖu ɖò linkpɔ́n jí gbɔn ?
"17 ali ɛnɛgɔ e nu a sixu ɖu ɖò linkpɔ́n jí ɖè é wɛ nyí ɖɔ a ni ɖɔ lee nǔ cí nú we lɛ é nú gbɛtɔ́ ɖejid’ewu ɖé , gbɔn xóɖɔɖókpɔ́ ɖagbe ɖé gblamɛ ."
"mɛ e a wlí alɔ xá é , xɔ́ntɔn vívɛ́ ɖé , alǒ mɛxo agun tɔn ɖé sixu kpéwú bo d’alɔ we bɔ a na sɔ́ linkpɔ́n towe lɛ ɖó tɛn yetɔn mɛ ."
"“ linkpɔ́n ɖò ayi mɛ nú mɛ ɔ , kanmɛ nɔ gbɔjɔ mɛ ; è ka ɖɔ xó ɖagbe nú mɛ ɔ , wǔ nɔ yá mɛ . ”"
( nùx . 12 : 25 ) xó ɖɔ ɖó kpɔ́ dó nùjɔnǔ mɛ sixu d’alɔ we bɔ a na mɔ nukúnnú jɛ nǔ e ɖò linkpɔ́n nyí nú we wɛ lɛ é mɛ lobo ɖu ɖò ye jí .
"biblu ɖɔ nú mǐ ɖɔ : “ è lɛ́n nùɖé bo na wà bo ma ɖó te nú mɛɖé ǎ ɔ , é nɔ yì ta ǎ ; mɛ gègě ka ɖè wě d’ewu xá mɛ ɔ , è nɔ mɔ nu tɔn . ” — nùx . 15 : 22 ."
"18 jehovah nɔ lɛ́vɔ d’alɔ klisanwun lɛ bɔ ye nɔ ɖu ɖò linkpɔ́n lɛ jí , gbɔn kplé agun tɔn e è nɔ bló ɖò aklunɔzán gbla ɖokpo ɖokpo mɛ lɛ é gblamɛ ."
"ðò kplé lɛ jí ɔ , a sixu dó gbɛ̌ xá nùɖitɔ́ hàtɔ́ ɖěɖee nǔ towe nɔ ɖu ayi mɛ na , bɔ ye ɖò gbesisɔmɛ bo na na kanmɛsyɛn yeɖée lɛ é ."
"( ebl . 10 : 24 , 25 ) ‘ akɔnkpinkpan nina mɛɖée ’ mɔhun na d’alɔ we bɔ a na lɛ́ mɔ hlɔnhlɔn ɖò gbigbɔ lixo , bɔ linkpɔ́n towe lɛ jí ɖuɖu ɖè na bɔwǔ nú we . — hlɔ . 1 : 12 ."
kancica e a ðó xá mawu é wɛ nyí hlɔnhlɔn towe ðaxó bǐ ɔ
19 kpɔ́n lee mɛxo agun tɔn e nɔ nɔ canada é ɖé mɔ nukúnnú jɛ wu ɖɔ é ɖò taji ɖɔ emi ni zlɔ́n linkpɔ́n emitɔn lɛ sín agban ɖó jehovah jí gbɔn é .
"azɔ̌ e nɔ byɔ nǔ gègě ɖò mɛ sí é ɖé wɛ é nɔ wà , é wɛ nyí mɛ̌sizɔ́ , bɔ é ka ɖó na lɛ́ li za xá linkpɔ́nzɔn ɖé ."
nɛ̌ nɔví enɛ ɔ ka ɖu ɖ’eji gbɔn ?
"é tinmɛ ɖɔ : “ ðò taji bǐ ɔ , un mɔ ɖɔ gǎndido bá hɛn kancica e ɖò nyì kpo jehovah kpo tɛntin é syɛn d’eji na mì hlɔnhlɔn ɖaxó bǐ ɔ bɔ un ɖu ɖò wuvɛ̌ ayi mɛ tɔn lɛ jí ."
alɔdo xɔ́ntɔn jɔ xɔ́ntɔn lɛ kpo nɔví klisanwun lɛ kpo tɔn ɖò taji ɖò adǎngbomɛ lɛ hwenu .
un nɔ ɖɔ xomɛ nú asì ce dó lee nǔ nɔ cí nú mì lɛ é wu .
"mɛxo agun tɔn hàtɔ́ ce lɛ kpo nukúnkpénuwutɔ́ lɛdo tɔn mǐtɔn kpo d’alɔ mì tawun , bɔ un sɔ́ linkpɔ́n ce lɛ ɖó tɛn yetɔn mɛ ."
"un lɛ́vɔ yì dotóoxwé , ɖyɔ lee un nɔ zán hwenu ce lɛ gbɔn é , lobo ɖè hwenu ɖó vo bá gbɔjɛ bo ɖè ayi ɖ’ayǐ ."
"kpɛɖé kpɛɖé ɔ , nǔ lɛ jɛ kpikpa mì jí ."
"enyi un ma kpé ɖě wu ǎ ɔ , un nɔ jó dó alɔ mɛ nú jehovah . ”"
20 . ( a ) nɛ̌ mǐ ka sixu zlɔ́n linkpɔ́n mǐtɔn lɛ sín agban ɖó mawu jí gbɔn ? ( b ) etɛ jí mǐ ka na ɖɔ xó dó ɖò xota e bɔ d’ewu é mɛ ?
"mǐ lɛ́vɔ mɔ ɖɔ é ɖò taji ɖɔ mǐ ni tɛnkpɔn bo ɖó sínsɛ́n e gbigbɔ tɔn nɔ zɔ́n bɔ è nɔ ɖó é , ɖɔ lee nǔ cí nú mǐ lɛ é nú gbɛtɔ́ ɖejid’ewu ɖé , lobo mɔ hlɔnhlɔn gbɔn gbɛ̌dido klisanwun tɔn e nɔ hɛn mɛ lidǒ lɛ é gblamɛ ."
"xota e na bɔ d’ewu é na ɖɔ xó dó lee jehovah nɔ lɛ́ d’alɔ mǐ , gbɔn akpá e é dó bo na na ajɔ mǐ é gblamɛ gbɔn é . — ebl . 11 : 6 ."
jehovah nɔ na ajɔ mɛ e nɔ ba ɛ nugbǒ nugbǒ lɛ é
"“ mɛ e sɛkpɔ mawu ɔ ɖó na ɖi nǔ ɖɔ mawu tíìn , bo nɔ na ajɔ mɛ e ɖò biba ɛ wɛ lɛ . ” — ebl ."
11 : 6 .
"han lɛ : 85 , 134"
ajɔ tɛ lɛ jehovah ka nɔ na mǐ ?
"1 , 2 . ( a ) nɛ̌ wanyiyi ka cá kàn xá nùɖiɖi gbɔn ? ( b ) nùkanbyɔ tɛ lɛ mǐ ka na ba dò na ?"
mǐ yí wǎn nú jehovah “ ɖó é wɛ yí wǎn nú mǐ jɛ nukɔn . ” ( 1 jaan 4 : 19 ) wanyiyi ɖaxó e jehovah ɖó nú mǐ é sín xlɛ̌ ɖokpo wɛ nyí ɖɔ éɖesunɔ ɖɔ ɖɔ emi na dó nú mɛsɛntɔ́ emitɔn gbejinɔtɔ́ lɛ .
"bǎ e mɛ mǐ yí wǎn nú mawu ɖó é wɛ nùɖiɖi mǐtɔn nɔ lidǒ ɖó ; mǐ ka ɖi nǔ ɖɔ é tíìn kɛɖɛ wɛ ǎ , loɔ , mǐ lɛ́ ɖi nǔ ɖɔ é nɔ d’ajɔ mɛ e é yí wǎn na lɛ é jɛn wɛ . — xà eblée lɛ 11 : 6 ."
2 ajɔ didó mɛ nyí akpáxwé taji ɖé ɖò mɛ alɔkpa e jehovah nyí é kpo nǔ e é nɔ wà lɛ é kpo mɛ .
"hwenu e mǐ kudeji bǐ mlɛ́mlɛ́ ɖɔ mawu nɔ d’ajɔ mɛ e nɔ ba ɛ nugbǒ nugbǒ lɛ é jɛn nùɖiɖi mǐtɔn nɔ ɖò blebu , ɖó “ nùɖiɖi ɖiɖó wɛ nyí è ni ɖeji dó nǔ e ɖó nukún wɛ è ɖè ɔ wu . ”"
"( ebl . 11 : 1 ) nugbǒ ɔ , nùɖiɖi ɖiɖó nɔ byɔ ɖɔ è ni ɖó nukún nyɔna e sín akpá mawu dó lɛ é syɛnsyɛn ."
nɛ̌ jehovah ka d’ajɔ mɛsɛntɔ́ tɔn hwexónu tɔn lɛ kpo égbé tɔn lɛ kpo gbɔn ?
mǐ ni kpɔ́n .
jehovah d’akpá ðɔ emi na dó nú mɛsɛntɔ́ emitɔn lɛ
akpá tɛ ka ɖò malacíi 3 : 10 mɛ ?
"3 jehovah mawu ko ɖɔ nú éɖée ɖɔ emi ɖó na d’ajɔ mɛsɛntɔ́ emitɔn gbejinɔtɔ́ lɛ , enɛ wu wɛ é byɔ mǐ ɖɔ mǐ ni ba nyɔna emitɔn ."
"mǐ xà ɖɔ : “ mawu mavɔmavɔ nǔbǐwukpétɔ́ ɔ ɖɔ : ‘ mi . . . tɛ́n mì kpɔ́n , bo na kpɔ́n ɖɔ un ma na hun [ jixwé ] hɔn lɛ ɖó nuvo nú mi à jí ; un ma na kɔn nyɔna dó mi jí bɔ é na túnflá à jí . ’ ”"
"( mal . 3 : 10 ) enyi mǐ yí gbè nú nǔ enɛ e jehovah byɔ mǐ é ɔ , mǐ nɔ ɖexlɛ́ ɖɔ é sù nukún mǐtɔn mɛ tawun bɔ mǐ dokú tɔn n’i ."
etɛwu mǐ ka sixu ɖeji dó ganjɛwu e jezu na mɛ ɖò matie 6 : 33 mɛ é wu ?
"4 jezu na jiɖe ahwanvu tɔn lɛ ɖɔ enyi ye sɔ́ axɔsuɖuto ɔ ɖó tɛn nukɔntɔn ɔ mɛ ɔ , mawu na nɔ gudo yetɔn ."
( xà matie 6 : 33 . )
mɛ ɖejid’ewu e jehovah nyí bo ko ɖexlɛ́ ɖò nǔ gègě mɛ é wɛ zɔ́n bɔ mǐ sixu ɖeji dó akpá jezu tɔn enɛ ɔ wu .
jezu tuùn ɖɔ akpá mawu tɔn lɛ kún nɔ gblá gbeɖé ó .
"( eza . 55 : 11 ) mǐ lɔ hɛn ɔ , mǐ na ɖeji ɖɔ enyi mǐ ɖó nùɖiɖi jɔ nùɖiɖi nú jehovah ɔ , é na ɖè akpá elɔ e é dó é : “ un na jó we dó gbeɖé ǎ ; un na ɖè alɔ sín kàn towe mɛ gbeɖé ǎ . ”"
"( ebl . 13 : 5 ) mǐ hɛn ɔ , mǐ na ɖɔ ɖɔ xó enɛ e mawu ɖɔ é kpo xó e jezu ɖɔ dó axɔsuɖuto ɔ kpo jlǒ mawu tɔn kpo biba jɛ nukɔn wu é kpan nyí nǔ ɖokpo ɔ ."
aniwu xósin e jezu na piyɛ́ɛ é ka hɛn nùɖiɖi mɛtɔn lidǒ ?
"5 mɛsɛ́dó piyɛ́ɛ kanbyɔ jezu gbè ɖokpo ɖɔ : “ mǐdɛɛ lɛ ɖíe ka jó nǔ bǐ dó , bo xwedó we è ; nɛ̌ wɛ é ka na wá cí gbɔn nú mǐ ?"
"( mat . 19 : 27 ) jezu gbɛ́ nǔ nú piyɛ́ɛ ɖó nǔ enɛ e é kanbyɔ é wu ǎ , é nyɔ́ wà ɔ , é ɖɔ nú ahwanvu tɔn lɛ ɖɔ ye na mɔ nǔ e ye sɔ́ dó savɔ̌ na lɛ é sín ajɔ yí ."
mɛsɛ́dó e nɔ gbeji lɛ é kpo mɛ ɖevo lɛ kpo na ɖu axɔsu xá ɛ ɖò jixwé .
"amɔ̌ , ajɔ ɖé lɛ tlɛ ɖè bɔ è na mɔ dìn ."
"jezu ɖɔ : “ mɛɖebǔ e na jó xwé tɔn dó , bo na jó nɔví tɔn sunnu lɛ , abǐ nyɔnu lɛ dó , bo na jó tɔ́ tɔn kpodo nɔ tɔn kpo dó , abǐ vǐ tɔn lɛ dó , bo na jó ayikúngban tɔn lɛ dó , ɖó nyɛ wutu ɔ , mawu na na ɛ nǔ e hú mɔ̌ ɔ donu kanweko ( 100 ) , bo na lɛ́ na ɛ gbɛ̀ mavɔmavɔ . ”"
( mat . 19 : 29 ) nyɔna ɖěɖee ahwanvu tɔn lɛ na mɔ é na hugǎn nǔ ɖebǔ e ye sixu sɔ́ dó savɔ̌ na lɛ é flaflá tɔn .
"tɔ́ , nɔ , nɔví sunnu , nɔví nyɔnu , kpo vǐ klisanwun kpo e mǐ na mɔ lɛ é xɔ akwɛ hugǎn nǔ ɖebǔ e mǐ na jó dó ɖó axɔsuɖuto ɔ wu lɛ é à cé ?"
gandotɔnu ðé nú lindɔ̌n
etɛwu jehovah ka dó ajɔ ɖé sín akpá nú mɛsɛntɔ́ tɔn lɛ ?
"6 gbɔn akpá e jehovah dó ɖɔ emi na d’ajɔ mɛsɛntɔ́ emitɔn lɛ é gblamɛ ɔ , é nɔ d’alɔ ye bɔ ye nɔ dɛ ɖò mɛtɛnkpɔn lɛ nu ."
"gbɔn vo nú nyɔna gbigbɔ tɔn ɖagbeɖagbe ɖěɖee sín lè ɖu wɛ mɛsɛntɔ́ jehovah mawu tɔn gbejinɔtɔ́ lɛ ɖè dìn é ɔ , ye ɖò nukún ɖó wɛ kpo akpàkpà sɔ́ mɛ kpo bá mɔ nyɔna e tlɛ hugǎn mɔ̌ lɛ é ɖò sɔgudo ."
"( 1 tim . 4 : 8 ) nugbǒ ɔ , kú e mǐ kudeji syɛnsyɛn ɖɔ jehovah “ nɔ na ajɔ mɛ e ɖò biba ɛ wɛ lɛ ” é na d’alɔ mǐ bɔ mǐ na lidǒ ɖò nùɖiɖi mɛ . — ebl . 11 : 6 ."
nɛ̌ nukúnɖiɖo ka sixu nyí gandotɔnu ɖé gbɔn ?
"7 ðò mawuxó e jezu ɖɔ ɖò só jí é mɛ ɔ , é ɖɔ : “ mi j’awǎ , bo hun xomɛ , ɖó ajɔ ɖaxó ɖò te kpɔ́n mi ɖò [ jixwé ] . ðó , mɔ̌ wɛ è ko doya nú gbeyiɖɔ mawu tɔn e jɛ nukɔn nú mi lɛ gbɔn ɔ nɛ . ”"
"37 : 11 ; luk . 18 : 30 ) enyi nukúnɖiɖo mǐtɔn nyí jixwé tɔn alǒ ayikúngban jí tɔn ɔ , é sixu “ hɛn lindɔ̌n mǐtɔn syɛnsyɛn , lee gandotɔnu nɔ hɛn tɔjihun syɛnsyɛn ɖé ɖó te gbɔn é ."
"nukúnɖiɖo enɛ ɔ wɛ nyí ganjɛwu ; é lidǒ . ” ( ebl . 6 : 17 - 20 ) ði lee gandotɔnu ɖé nɔ hɛn tɔjihun ɖé ɖó te ɖò jɔhɔn ɖaxó ɖé hwenu gbɔn é ɖɔhun ɔ , nukún ɖiɖó ajɔ ɖé syɛnsyɛn sixu d’alɔ mǐ bɔ mǐ na gbí dɔn ɖò taglomɛ , lee nǔ nɔ cí nú mǐ é kpo gbigbɔ kpo lixo ."
é sixu d’alɔ mǐ bɔ mǐ na mɔ hlɔnhlɔn bo syɛnlǐn ɖò wuvɛ̌ lɛ mɛ .
nɛ̌ nukúnɖiɖo ka ɖó hlɔnhlɔn bo na ɖè linkpɔ́n kpò gbɔn ?
8 nukúnɖiɖo mǐtɔn e jinjɔn biblu jí é ɖó hlɔnhlɔn bo na ɖè linkpɔ́n e mǐ nɔ ɖó égbé lɛ é kpò .
akpá e mawu dó lɛ é nɔ xò hwìhwɛ́ ayi mǐtɔn hwenu e mǐ ɖò linkpɔ́n mɛ é .
"tuùn e mi tuùn ɖɔ enyi mǐ ‘ sɔ́ nǔ linlin mǐtɔn dó alɔ mɛ nú jehovah ’ ɔ , ‘ é na hɛn mǐ ɖó te ’ é nɔ dó gbɔ nú mǐ tawun !"
"( ðɛh . 55 : 23 ) mǐ hɛn ɔ , mǐ na ɖeji bǐ mlɛ́mlɛ́ ɖɔ mawu kpéwú bo na “ wà nǔ nú mǐ hú nǔ e mǐ byɔ ɛ ɔ , abǐ ee lin wɛ mǐ tlɛ ɖè ɔ . ” — efɛ ."
3 : 20 .
etɛ mǐ ka ɖó na wà bá mɔ nyɔna jehovah tɔn ?
"9 bo na dó sixu mɔ ajɔ ɔ yí ɔ , mǐ ɖó na ɖi nǔ nú jehovah bǐ mlɛ́mlɛ́ lobo nɔ setónú nú alixlɛ́mɛ tɔn lɛ ."
"( sɛ́n . 15 : 4 - 6 ) a ka ɖeji bǐ mlɛ́mlɛ́ ɖɔ enyi emi ɖò jehovah sɛ̀n wɛ zɔn mǐ yì kpo gbejininɔ kpo ɔ , é na dó nú emi à ?"
hwɛ towe jɔ ɖɔ a ni ɖó jiɖiɖe mɔhun .
jehovah d’ajɔ ye
ajɔ tɛ lɛ jehovah ka dó jozɛfu ?
10 ðagbe mǐtɔn wutu wɛ è wlan biblu ɔ .
lee mawu d’ajɔ mɛsɛntɔ́ tɔn gbejinɔtɔ́ lɛ gbɔn é sín tan gègě wɛ ɖ’emɛ . ( hlɔ .
15 : 4 ) jozɛfu nyí kpɔ́ndéwú nukúnɖeji ɖé .
"ðó nɔví sunnu tɔn lɛ bla gbě tɔn , bɔ gǎn tɔn sín asì wá zán ayi hizihízí ɖò nukɔnmɛ wutu ɔ , é mɔ éɖée ɖò gankpa ejipunu lɛ tɔn ɖé mɛ ."
è nya ɛ dó zɔ nú mawu tɔn ɖó enɛ wu wɛ à ?
cɛ́nnyícɛ́nnyí ɖé lɔ ǎ !
"“ mawu mavɔmavɔ ɖò kpɔ́ xá ɛ , bo kɔn nyɔna tɔn dó jǐ tɔn . . . ."
"mawu mavɔmavɔ ɖò kpɔ́ xá jozɛfu , bo nɔ bló , bɔ nǔ e é nɔ wà lɛ bǐ nɔ ɖò yiyi n’i wɛ . ” ( bǐb ."
39 : 21 - 23 ) jozɛfu ɖó suúlu bo nɔte kpɔ́n mawu tɔn ɖò mɛtɛnkpɔn enɛ lɛ mɛ .
"11 xwè mɔkpan gudo ɔ , falawɔ́ɔn ɖè jozɛfu nyite , bo sɔ́ kannumɔ mɛɖesɔhwetɔ́ enɛ bɔ é nyí gǎn wegɔ ɔ ɖò ejipu ."
"( bǐb . 41 : 1 , 37 - 43 ) hwenu e jozɛfu sín asì jì vǐ sunnu wè n’i é ɔ , é “ sun nyǐ nukɔngbeví ɔ ɖɔ manasée bo ɖɔ : ‘ mawu bló bɔ un wɔn ya e un jì lɛ bǐ , bo wɔn ɖɔ un ɖò zɔ nú mɛ ce lɛ . ’"
"( bǐb . 41 : 51 , 52 ) ðó jozɛfu nɔ gbeji nú mawu wutu ɔ , è sɔ́ nyɔna gègě dó d’ajɔ ɛ , b’ɛ sín enɛ wu bɔ izlayɛli - ví lɛ kpo ejipunu lɛ kpo gán ."
nǔ taji ɔ wɛ nyí ɖɔ jozɛfu mɔ nukúnnú jɛ wu ɖɔ jehovah wɛ d’ajɔ emi bo xoɖɛ dó emi jí . — bǐb . 45 : 5 - 9 .
nɛ̌ jezu ka nɔ gbeji ɖò mɛtɛnkpɔn lɛ mɛ gbɔn ?
"12 jezu klisu lɔmɔ̌ nɔ gbeji ɖò nǔ tɛnmɛ tɛnmɛ e tɛ́n nùɖiɖi tɔn kpɔ́n lɛ é mɛ , bɔ è d’ajɔ ɛ ."
etɛ ka d’alɔ ɛ b’ɛ ɖu ɖeji ?
"xó mawu tɔn tinmɛ ɖɔ : “ é yí gbè bɔ è hu i ɖó [ yatín ] jí ; é kpɔ́n winnya e è nɔ mɔ ɖò kú mɔhunkɔtɔn mɛ ɔ ǎ , ɖó é ɖò awǎjijɛ e è sɔ́ ɖó te n’i ɔ flín wɛ . ”"
( ebl . 12 : 2 ) é ɖò wɛn ɖɔ kpé e jezu kpéwú bo klɔ́ nyikɔ mawu tɔn é hɛn awǎjijɛ wá n’i .
"hú mɔ̌ ɔ , nǔ tɔn nyɔ́ tɔ́ tɔn nukúnmɛ , bɔ é lɛ́ mɔ wǔjɔmɛ gègě ɖevo lɛ sín ajɔ ."
biblu ɖɔ ɖɔ “ é ɖò ayijinjɔn ɖò axɔsuzinkpo mawu tɔn kpá ɖò ɖisixwé . ”
"mǐ lɛ́ xà ɖò fí ɖevo ɖɔ : “ mawu sɔ́ ɛ sù , bo sɔ́ ɛ ɖó tɛn e nyí ɖaxó bǐ ɔ mɛ , lobo na ɛ nyikɔ e hugǎn nyikɔ ɖě lɛ bǐ é . ” — fili . 2 : 9 ."
jehovah nɔ wɔn nǔ e mǐ wà lɛ é ǎ
13 mǐ hɛn ɔ mǐ na ɖeji ɖɔ gǎn ɖěɖee mǐ nɔ dó dó sɛ̀n jehovah lɛ é bǐ wɛ nɔ sù nukún tɔn mɛ .
é mɔ nukúnnú jɛ linkpɔ́n ɖebǔ e mǐ sixu ɖó é wu .
"enyi akwɛyózó ɖò mǐ fyɔn wɛ alǒ lanmɛ mǐtɔn zɔ́n bɔ sinsɛnzɔ́ mímɛ́ e mǐ nɔ wà é ɖó dógbó ɔ , é nɔ sè wuvɛ̌ xá mǐ ."
"mǐ sixu ɖeji bǐ mlɛ́mlɛ́ ɖɔ jehovah nɔ ɖ’ayi nǔ e mɛsɛntɔ́ tɔn lɛ nɔ wà bo na nɔ gbeji n’i lɛ é wu . — xà eblée lɛ 6 : 10 , 11 ."
"14 lɛ̌vɔ hɛn d’ayi mɛ ɖɔ mǐ hɛn ɔ , mǐ na sɛkpɔ mɛ e “ nɔ sè ɖɛ ” é , lobo ɖeji ɖɔ é na ɖótó nǔ e ɖò ayi mɛ ɖu nú mǐ wɛ é . ( ðɛh ."
"65 : 3 ) “ tɔ́ nùblawukúnúmɛtɔ́ . . . mawu e nɔ dó gbɔ nú mɛ ɖò ali bǐ nu é ” na na mǐ alɔdo e sín hudo mǐ ɖó ɖò lee nǔ nɔ cí nú mɛ é kpo gbigbɔ kpo lixo é jɛn wɛ , vlafo é sixu wà mɔ̌ gbɔn mawu sɛntɔ́ hàtɔ́ mǐtɔn lɛ gblamɛ . ( 2 kɔ ."
1 : 3 ) é nɔ byɔ lanmɛ nú jehovah tawun hwenu e mǐ sè wuvɛ̌ xá mɛ ɖevo lɛ é .
"19 : 17 ; mat . 6 : 3 , 4 ) enɛ wu ɔ , enyi mǐ sɔ́ jlǒ dó d’alɔ mɛ e ɖò wuvɛ̌ mɛ lɛ é ɔ , jehovah nɔ kpɔ́n ɖagbe e mǐ wà é dó mɔ ɖɔ emi wɛ mǐ nya nǔ na ."
bɔ é d’akpá ɖɔ emi na dó xomɛnyínyɔ́ enɛ sín ajɔ mǐ .
ajɔ dìn tɔn lɛ kpo sɔgudo tɔn lɛ kpo
ajɔ tɛ lɛ ɖó nukún wɛ a ka ɖè ?
"15 nukúnɖiɖo “ hwɛjijɔ sín ɖuɖejigbakún e aklunɔ e nɔ ɖɔ hwɛjijɔ ɔ na na . . . azǎn enɛ gbè é ” tɔn wɛ nɔ na hlɔnhlɔn klisanwun e gbigbɔ ɖè lɛ é . ( 2 tim . 4 : 7 , 8 ) é ɖò mɔ̌ có , é na lá we ɖɔ mawu ni na nukúnɖiɖo ɖevo we ǎ ."
akpàkpà ɖò “ lɛngbɔ̌ ɖevo ” jezu tɔn livi mɔkpan lɛ sɔ́ wɛ dó gbɛ̀ ninɔ kaka sɔyi ɖò palaɖisi mɛ ɖò ayikúngban jí sín ajɔ sɔgudo tɔn ɔ wu wɛ .
"ðò finɛ ɔ , “ fífá ma ɖó dogbó e ye na mɔ ɔ wɛ na nyí nǔ e na nɔ víví nú ye é . ” — jaan 10 : 16 ; ðɛh . 37 : 11 ."
"16 hweɖelɛnu ɔ , mǐ sixu mɔ ɖɔ mǐ kún ɖò nǔ nabi ɖé wà wɛ ó , alǒ mǐ sixu kanbyɔ mǐɖée ɖɔ gǎn e mǐ nɔ dó lɛ é ka nɔ hun xomɛ nú jehovah à jí ."
mǐ tlɛ sixu xò nǔ kpɔ́n ɖɔ mǐ ka jɛxa bá mɔ ajɔ ɖě yí à jí .
"amɔ̌ , mi nú mǐ ni ma wɔn gbeɖé ɖɔ “ mawu hugǎn ayi mǐtɔn , lobo tuùn nǔ bǐ ” ó ."
"é nɔ d’ajɔ mɛ nú sinsɛnzɔ́ mímɛ́ ɖebǔ e nùɖiɖi kpo wanyiyi kpo sísɛ́ mɛ bɔ è wà kpo ayi mɛtɔn bǐ kpo é , enyi sinsɛnzɔ́ ɔ na bo ma tlɛ hwɛ́n nùɖé ɖò mɛ e wà é nukúnmɛ ǎ ɔ nɛ . — mak . 12 : 41 - 44 ."
"17 é na bo tlɛ nyí ɖò gbɛ̀ satáan tɔn sín azǎn gudogudo tɔn nyanya elɔ lɛ mɛ ɔ , jehovah ɖò didó nú togun tɔn wɛ ."
"( eza . 54 : 13 ) ði lee jezu ko d’akpá tɔn gbɔn é ɔ , jehovah nɔ d’ajɔ mǐ dìn , ɖó é yí gbè bɔ mǐ ɖò xwédo gbigbɔ tɔn e gbɔn gbɛ̀ ɔ bǐ mɛ é ɖé mɛ , xwédo ɖé wɛ bɔ nɔví sunnu lɛ kpo nɔví nyɔnu lɛ kpo nɔ yí wǎn nú yeɖée lɛ ɖ’emɛ ."
"( mak . 10 : 29 , 30 ) hú mɔ̌ ɔ , mɛ ɖěɖee nɔ ba mawu nugbǒ nugbǒ lɛ é nɔ mɔ fífá ayi mɛ tɔn , vivo , kpo awǎjijɛ kpo sín ajɔ yí ; nyɔna ɖé wɛ nyí enɛ lɛ bɔ è sixu jlɛ́ ǎ . — fili . 4 : 4 - 7 ."
nɛ̌ ajɔ e jehovah sɛntɔ́ lɛ nɔ mɔ lɛ é ka nɔ cí nú ye ?
"18 jehovah sɛntɔ́ e gbɔn gbɛ̀ ɔ bǐ mɛ lɛ é hɛn ɔ , ye na ɖekúnnu ajɔ jiwǔ e é nɔ dó ye lɛ é tɔn ."
"19 lɛ̌vɔ lin tamɛ kpɔ́n dó paula e ɖó xwè 70 bo nɔ nɔ canada , lobɔ kplibɔzɔn ɖò ya dó na wɛ syɛnsyɛn é sín kpɔ́ndéwú jí ."
é ɖɔ : “ tɛnsisɛ ɖekpo nú mɛ ɔ wɛ xlɛ́ dandan ɖɔ sinsɛnzɔ́ mɛtɔn na ɖekpo ǎ .
"enyi mǐ sɔ́ ayi mǐtɔn bǐ ɖó akpá e jehovah dó lɛ é jí ɔ , awakanmɛ mǐtɔn e gbɔjɔ é nɔ yawu bú ."
ninɔmɛ towe sixu gbɔn vo nú bianca alǒ paula tɔn .
"nǔ ɖagbe tawun wɛ é nyí ɖɔ a ni dó nukún lee jehovah ɖò ajɔ dó we wɛ dìn gbɔn é , kpo lee é na wá d’ajɔ we ɖò sɔgudo gbɔn é kpo mɛ kpɔ́n !"
"( ebl . 10 : 35 , 36 ) enɛ wu ɔ , mi nú mǐ ni ɖò nùɖiɖi mǐtɔn hɛn lidǒ wɛ zɔn mǐ yì , lobo wà azɔ̌ kpo ayi mǐtɔn bǐ kpan , jehovah wà na wɛ mǐ ɖè ɖɔhun ."
"mǐ sixu bló mɔ̌ , bo tuùn ɖɔ ɖɔ jehovah wɛ na na mǐ ajɔ e mǐ jɛxa é . — xà kolosinu lɛ 3 : 23 , 24 ."
è tún kàn nú mi gbɔn fɛ́nú gblamɛ
“ hwɛhuhu na ɖó acɛ ɖò mi jí ǎ ; ɖó . . . fɛ́nú mawu tɔn mɛ wɛ mi ɖè . ” — hlɔ .
6 : 14 .
"han lɛ : 2 , 61"
etɛwu gbɛxixɔ ɔ e mawu sɔnǔ na é ka nyí fɛ́nú ɖé ?
etɛwu mǐ ka sixu ɖɔ ɖɔ mǐ ko “ kú ɖò hwɛhuhu sín alixo ” ?
etɛwu sù e fɛ́nú mawu tɔn nɔ sù nukún mǐtɔn mɛ é ka nɔ sísɛ́ mǐ bɔ mǐ ma nɔ nyì alɔ nú hwɛ syɛnsyɛn lɛ kɛɖɛ huhu ǎ ?
etɛwu hlɔmanu lɛ 5 : 12 ka nɔ nyɔ́ zán nú kúnnuɖetɔ́ jehovah tɔn lɛ ?
mǐ ni ɖɔ ɖɔ a jló na slɛ́ wemafɔ biblu tɔn e kúnnuɖetɔ́ jehovah tɔn lɛ tuùn ganji bo nɔ zán hwɛhwɛ lɛ é .
hlɔmanu lɛ 5 : 12 ka na ɖò nukɔntɔn lɛ mɛ à ?
"lin tamɛ dó azɔn nabi e a ko xà xógbe elɔ lɛ kpɔ́n é jí : “ hwɛhuhu ɔ , gbɛtɔ́ ɖokpo géé jí wɛ é gbɔn bo wá gbɛ̀ ɔ mɛ ; mɛ enɛ wɛ nyí adamu ; hwɛhuhu ɔ ka dɔn kú wá ."
2 è zán wemafɔ enɛ ɖò wema etɛ biblu ka kplɔ́n mɛ tawun ? mɛ azɔn gègě .
"hwenu e a ɖò wema enɛ kplɔ́n xá vǐ towe lɛ alǒ mɛ ɖevo lɛ wɛ é ɔ , a na ko xà hlɔmanu lɛ 5 : 12 hwenu e mi ɖò xó ɖɔ dó linlin e mawu ɖó nú ayikúngban ɔ é , gbɛxixɔ ɔ kpo ninɔmɛ mɛkúkú lɛ tɔn kpo jí wɛ é ɖò wemata 3gɔ́ ɔ , 5gɔ́ ɔ , kpo 6gɔ́ ɔ kpo mɛ ."
"amɔ̌ , azɔn nabi a ka ko lin tamɛ dó hlɔmanu lɛ 5 : 12 jí , b’ɛ kúnkplá nǔ e hwiɖesunɔ nyí ɖò jehovah nukúnmɛ é , nǔwiwa towe lɛ , kpo nukúnɖiɖo towe sɔgudo tɔn lɛ kpo ?"
etɛ mǐ bǐ ka ɖó na ɖí xwi xá dó hwɛhuhu wu ?
"3 é ɖò mɔ̌ có , nugbǒ ɖokpo tíìn bɔ mǐ bǐ ɖó na ɖí xwi xá , é wɛ nyí ɖɔ mǐ nyí hwɛhutɔ́ ."
mǐ nɔ wà nǔ nyì dò gbèbígbè .
"amɔ̌ , mǐ ganjɛwu ɖɔ mawu nɔ flín ɖɔ kɔ́ wɛ emi dó bló mǐ na , b’ɛ ɖò gbesisɔmɛ bo na kú nǔblawu nú mǐ ."
"( ðɛh . 103 : 13 , 14 ) ðò ɖɛ e sín kpɔ́ndéwú jezu zé ɖ’ayǐ é mɛ ɔ , nùbyɔbyɔ elɔ ɖ’emɛ : “ sɔ́ hwɛ mǐtɔn lɛ kɛ mǐ . ”"
"é ɖò mɔ̌ có , tamɛ linlin dó lee é sixu sɔ́ hwɛ kɛ mǐ , bo ka nɔ sɔ́ kɛ mǐ nugbǒ gbɔn é jí sixu hɛn lè wá nú mǐ ."
è sɔ́ hwɛ kɛ mǐ gbɔn fɛ́nú gblamɛ
"4 , 5 . ( a ) etɛ ka tá weziza dó tinmɛ hlɔmanu lɛ 5 : 12 tɔn jí ? ( b ) etɛ ka nyí “ fɛ́nú ” e xó è ɖɔ ɖò hlɔmanu lɛ 3 : 24 mɛ é ?"
"4 mǐ mɔ nǔ taji ɖé lɛ ɖò wemata e lɛlɛ̌ dó hlɔmanu lɛ 5 : 12 lɛ é mɛ , ɖò taji ɔ ɖò wemata 6gɔ́ ɔ mɛ ."
enɛ na d’alɔ mǐ bɔ mǐ na mɔ nukúnnú jɛ lee jehovah sixu sɔ́ hwɛ kɛ mǐ gbɔn é wu .
"amɔ̌ , mawu ɔ , ɖò xomɛnyínyɔ́ [ alǒ ‘ fɛ́nú , ’ nwt ] tɔn mɛ ɔ , é sɔ́ ye mɛ e ɖi nǔ nú klisu jezu lɛ bǐ dó huzu hwɛjijɔnɔ na vɔ̌nu ɖò nukún tɔn mɛ gbɔn klisu jezu e nɔ ɖè ye sín hwɛ mɛ ɔ jí . ”"
"( hlɔ . 3 : 23 , 24 ) etɛ ka nyí tinmɛ “ fɛ́nú ” e xó pɔlu ɖɔ é tɔn ?"
"é zán xókwin glɛkigbe tɔn ɖé , bɔ sɔgbe kpo alɔdlɛndonǔ ɖé kpo ɔ , tinmɛ tɔn wɛ nyí “ nǔ e è wà nú mɛɖé kpo jlǒ kpo , ma byɔ nùɖé alǒ ma ɖó nukún nùɖé sín mɛ ɔ gɔ́n é . ”"
"nùɖé wɛ bɔ è sixu w’azɔ̌ bo mɔ ǎ , è ka lɛ́ jɛxa ǎ ."
"5 akɔwé john parkhurst ɖɔ : “ enyi è zán [ xókwin glɛkigbe tɔn enɛ ] dó mawu alǒ klisu wu ɔ , é nɔ dó gesí fɛ́nú e ye sɔ́ jlǒ dó ɖexlɛ́ mǐ bɔ mǐ ma ka jɛxa ǎ é alǒ xomɛ e ye nyɔ́ bo xɔ gbɛ̀ nú gbɛtɔ́ lobo hwlɛn ɛ gán é ."
"enɛ wu ɔ , linlin [ biblu tɔn ] e tinmɛ wɛ xógbe enɛ ɖè é wɛ nyí “ fɛ́nú . ”"
"amɔ̌ , nɛ̌ mawu ka ɖè fɛ́nú enɛ xlɛ́ gbɔn ?"
nɛ̌ é ka kúnkplá nukúnɖiɖo towe kpodo kancica e ɖò hwi kpo é kpo tɛntin é kpan gbɔn ?
mǐ ni bo kpɔ́n .
bǎ tɛ mɛ mɛɖé ka sixu ɖu fɛ́nú mawu tɔn sín lè ɖó ?
6 adamu wɛ nyí “ gbɛtɔ́ ɖokpo géé ” e jí hwɛhuhu kpo kú kpo “ gbɔn bo wá gbɛ̀ ɔ mɛ ” é .
"enɛ wu ɔ , “ é sín nǔ e gbɛtɔ́ ɖokpo géé wà nyì dò ɔ wu , bɔ kú ɖu axɔsu gbɔn gbɛtɔ́ ɖokpo géé enɛ jí . ”"
pɔlu ɖɔ gɔ́ na ɖɔ “ mawu na fɛ́nú . . . bɔ é túnflá . . . ɖó nǔ e jezu klisu wà é wutu . ” ( hlɔ .
"5 : 12 , 15 , 17 ) bɔ fɛ́nú enɛ ɔ wà ɖagbe nú gbɛtɔ́ lɛ bǐ ."
“ tónúsíse gbɛtɔ́ ɖokpo géé [ jezu ] tɔn zɔ́n bɔ gbɛtɔ́ gègě huzu hwɛjijɔnɔ ɖò mawu nukúnmɛ . ”
"nugbǒ ɔ , fɛ́nú mawu tɔn sixu kplá mɛ yì “ gbɛ̀ mavɔmavɔ mɛ gbɔn jezu klisu ” jí . — hlɔ . 5 : 19 , 21 ."
etɛwu gbɛxixɔ ɔ e mawu sɔnǔ na é ka nyí fɛ́nú ɖé bɔ mǐ jɛxa ǎ ?
7 é ɖò dandan nú jehovah ɖɔ é ni sɛ́ vǐ tɔn dó ayikúngban jí bonu é xɔ gbɛ̀ nú gbɛtɔ́ lɛ ǎ .
"hú mɔ̌ ɔ , gbɛtɔ́ hwɛhutɔ́ lɛ jɛxa nǔ e jehovah kpo jezu kpo wà bo sɔnǔ nú gbɛxixɔ ɖé , bonu hwɛsɔkɛ mɛ na dó tíìn é ǎ ."
"enɛ wu ɔ , hwɛ mǐtɔn e è sixu sɔ́ kɛ mǐ é kpo nukúnɖiɖo e è na mǐ bonu mǐ na nɔ gbɛ̀ kaka sɔyi é kpo nyí fɛ́nú ɖé bɔ mǐ jɛxa ǎ nugbǒ ."
"nùnina e fɛ́nú mawu tɔn nyí é ɖó na nɔ xɔ akwɛ ɖò nukún mǐtɔn mɛ tawun , bɔ gbɛzinzan mǐtɔn ayihɔngbe ayihɔngbe tɔn ɔ ɖó na nɔ ɖexlɛ́ ."
fɛ́nú mawu tɔn tuùntuùn n’i
linlin agɔ tɛ mɛɖé lɛ ka nɔ ɖó dó hwɛ yetɔn lɛ wu ?
"8 ðó mǐ ɖu gǔ hwɛhuhu tɔn sín adamu gɔ́n wutu ɔ , nùwanyido , nǔnyanyawiwa , kpo hwɛhuhu kpo jɛn mǐ kpó na ."
"é ɖò mɔ̌ có , é na nyla tawun ɖɔ mǐ ni ɖó linlin lehun lɛ dó fɛ́nú mawu tɔn wu : ‘ enyi un tlɛ wà nǔ e nyla é , nǔ e nyí hwɛhuhu ɖò mawu nukúnmɛ é ɖé ɔ , é byɔ ɖɔ ado ni hu mì d’ewu ǎ ."
jehovah na sɔ́ kɛ mì . ’
é blawu ɖɔ klisanwun ɖé lɛ ɖó linlin mɔhun lɛ hwenu e mɛsɛ́dó ɖé lɛ tlɛ kpò ɖò gbɛ̀ é .
( xà judi 4 . )
"mǐ sixu nɔ ma ɖɔ nǔ mɔhun kpɔ́n ; amɔ̌ , linlin agɔ enɛ sín kwín sixu ko ɖò ayi mǐtɔn mɛ alǒ è sixu ko dó ɖó ayi mǐtɔn mɛ b’ɛ jɛ susu jí ."
"9 pɔlu tɛɖɛ̌ jí ɖɔ mǐ ɖó na nyì alɔ nú linlin elɔ syɛnsyɛn : “ ɔɔ , mawu mɔ nukúnnú jɛ mɛ ."
é na myɔ nukún dó nǔ e un wà nyì dò lɛ é . ”
"ðó , lee pɔlu wlan gbɔn é ɔ , klisanwun lɛ ‘ ko kú ɖò hwɛhuhu sín alixo . ’"
"mɛ lɛ nɛ kpó ɖò gbɛ̀ ɖò ayikúngban jí nɛ , bɔ etɛwu è ka sixu ɖɔ ɖɔ ye ‘ ko kú ɖò hwɛhuhu sín alixo ’ ?"
10 mawu zán gbɛxixɔ ɔ nú pɔlu kpo mɛ ɖěɖee nɔ gbɛ̀ ɖò hwetɔnnu lɛ é kpo .
"mɔ̌ mɛ ɔ , jehovah sɔ́ hwɛ yetɔn lɛ kɛ ye , sɔ́ gbigbɔ mímɛ́ dó ɖè ye , lobo ylɔ ye bonu ye na huzu vǐ tɔn gbigbɔ tɔn lɛ ."
"enɛ wu ɔ , ye ɖó nukúnɖiɖo bo na yì jixwé ."
"enyi ye nɔ gbeji ɔ , ye na nɔ gbɛ̀ bo ɖu axɔsu xá klisu ɖò jixwé ."
"amɔ̌ , hwenu e ye kpó ɖò gbɛ̀ bo ɖò mawu sɛ̀n wɛ ɖò ayikúngban jí é ɔ , pɔlu hɛn ɔ , é na ɖɔ dó ye wu ɖɔ ye ‘ ko kú ɖò hwɛhuhu sín alixo . ’"
"é zán kpɔ́ndéwú jezu tɔn , éyɛ kú gbɛtɔ́ ɖɔhun bɔ è fɔ́n ɛ dó jixwé nǔɖiɖó gbigbɔ tɔn e ma na kú gbeɖé ǎ é ɖé ɖɔhun ."
kú sɔ́ ɖó acɛ dó jezu jí ǎ .
"6 : 9 , 11 ) gbɛzinzan yetɔn sɔ́ cí ee ye zán wá yì é ɖɔhun ǎ ."
ye sɔ́ nɔ setónú nú nǔ e hwɛhuhu sín jlǒ yetɔn nɔ zɔ́n ye lɛ é ǎ .
ye ko kú ɖò gbɛ̀ enɛ e ye ko zán wá yì é linu .
ali tɛ nu mǐ mɛ e ɖò nukún ɖó wɛ bo na nɔ gbɛ̀ kaka sɔyi ɖò palaɖisi mɛ lɛ é ka “ kú ɖò hwɛhuhu sín alixo ” ɖè ?
11 mǐdɛɛ lɛ ka ló ?
"é nyɔ́ , cobonu mǐ na huzu klisanwun ɔ , mǐ ko nɔ hu hwɛ hwɛhwɛ , vlafo lɔ ɔ , mǐ tlɛ nɔ tuùn lě dò e nǔwiwa mǐtɔn lɛ nyla ɖò mawu nukúnmɛ sɔ́ é ǎ ."
mǐ cí “ kannumɔ ɖɔhun nú nùblibliwiwa kpodo gbɛ̀ nyanya zinzan kpan . ”
"è hɛn ɔ , è na ɖɔ ɖɔ mǐ “ nyí hwɛ sín kannumɔ ɖ’ayǐ . ”"
"( hlɔ . 6 : 19 , 20 ) amɔ̌ , mǐ wá tuùn nugbǒ e ɖò biblu mɛ é , bló huzuhuzu lɛ ɖò gbɛzán mǐtɔn mɛ , sɔ́ mǐɖée jó nú mawu , lobo bló baptɛm ."
"sín hwe enɛ nu ɔ , mǐ jlǒ na “ setónú kpodo ayixa [ mǐ ] tɔn bǐ sésé kpo ” nú nùkplɔnmɛ mawu tɔn lɛ kpo nugbodòdó tɔn lɛ kpo ."
"mǐ sixu zán xógbe elɔ lɛ dó ɖɔ mɔ̌ ǎ có , “ è hwlɛn [ mǐ ] gán sín hwɛ sín acɛ mɛ , bɔ [ mǐ ] huzu kannumɔ nú hwɛjijɔ . ” ( hlɔ ."
"6 : 17 , 18 ) enɛ wu ɔ , mǐ lɔ hɛn ɔ mǐ na ɖɔ ɖɔ mǐ “ kú ɖò hwɛhuhu sín alixo . ”"
6 : 12 ) mǐ sixu lɔn bɔ “ hwɛhuhu . . . ɖu axɔsu ” hwenu e mǐ nɔ wà nǔ ɖebǔ e hwɛhuhu gbaza mǐtɔn nɔ sísɛ́ mǐ ɖɔ mǐ ni wà é .
"ðó mǐ sixu jó hwɛhuhu dó bɔ é na ɖu axɔsu alǒ gbɛ́ ɖɔ é kún na ɖu axɔsu ó wutu ɔ , nùkanbyɔ ɔ wɛ nyí ɖɔ , etɛ ka jló mǐ tawun ɖò ayi mɛ ?"
"kanbyɔ hwiɖée ɖɔ : ‘ hweɖelɛnu ɔ , un ka nɔ jó hwɛhuhu sín agbaza alǒ sín ayi ce dó bɔ é nɔ xlɛ́ mì ali nyanya ɖé bɔ nyì lɔ nɔ mlɛ́ wɛ à ?"
alǒ un ka ko kú ɖò hwɛhuhu sín alixo à ?
un ka ɖò gbɛ̀ nɔ wɛ nú mawu ɖò bǔ e un ɖè xá klisu jezu é mɛ à ? ’
lee e hwɛ e mawu sɔ́ kɛ mǐ gbɔn fɛ́nú gblamɛ é sù nukún mǐtɔn mɛ sɔ́ é wu wɛ xósin mǐtɔn na sín .
"a hɛn ɔ , a na ðu ð’eji"
"kúnnuɖenú tɛ ka na mǐ jiɖe ɖɔ è hɛn ɔ , è na lɛkɔ sín hwɛhuhu gudo nugbǒ ?"
"13 togun jehovah tɔn ko lɛkɔ sín ‘ nǔ e ye wà ɖ’ayǐ ’ cobo wá tuùn mawu , yí wǎn n’i , lobo jɛ sinsɛn ɛ jí lɛ é gudo ."
nǔ e ye nɔ wà ɖ’ayǐ lɛ é sixu ko ɖò “ nǔ e ɖò winnya nyí nú [ ye ] wɛ dìn ” bo sixu ko dɔn kú wá nú ye lɛ é mɛ . ( hlɔ .
"6 : 21 ) enɛ wu ɔ , ye huzu gbɛzinzan yetɔn ."
nǔ e ye mɛ e ɖò kɔlɛnti bɔ pɔlu wlan wema sɛ́dó lɛ é gègě wà é nɛ .
"ye mɛ ɖé lɛ ko nyí vodunsɛntɔ́ lɛ , agalɛtɔ́ lɛ , sunnu e nɔ ɖó xá sunnu yetɔn ɖɔhun lɛ , ajotɔ́ lɛ , ahannumunɔ lɛ , kpo nǔ mɔhun lɛ kpo ."
"é ɖò mɔ̌ có , è “ lɛ̀ [ ye ] wé ” bo “ ɖè [ ye ] ɖó vo . ” ( 1 kɔ . 6 : 9 - 11 ) nǔ sixu ko nyí mɔ̌ nú ye mɛ e ɖò agun hlɔma tɔn mɛ é ɖé lɛ lɔmɔ̌ ."
"mawu sɔ́ dó ayi mɛ nú pɔlu bɔ é wlan sɛ́dó ye ɖɔ : “ mi ma sɔ́ miɖée dó wà azɔ̌ nú hwɛhuhu azɔwanú e nɔ wà nǔ agɔ lɛ é ɖɔhun ó ; é nyɔ́ wà ɔ , mi sɔ́ miɖée jó nú mawu , ɖó mɛ e fɔ́n sín kú é wɛ mi nyí ; mi sɔ́ miɖée bǐ jó nú azɔ̌ tɔn , azɔwanú e nɔ wà nǔ jlɔjlɔ lɛ é ɖɔhun . ”"
"( hlɔ . 6 : 13 ) pɔlu kudeji ɖɔ ye hɛn ɔ , ye na nɔ mimɛ̌ jí ɖò gbigbɔ lixo , bo na kpó ɖò fɛ́nú mawu tɔn sín lè ɖu wɛ ."
etɛ mǐ ka ɖó na kanbyɔ mǐɖee dó ‘ tónúsíse kpodo ayixa mɛtɔn bǐ sésé kpo ’ wu ?
14 nǔ ɖokpo ɔ wɛ nɔ jɛ ɖò égbé .
nɔví sunnu kpo nɔví nyɔnu kpo ɖé lɛ sixu ko wà nǔ ye mɛ e ɖò kɔlɛnti lɛ é ɖɔhun kpɔ́n .
"amɔ̌ , ye lɔ wá huzu ."
ye jó nǔ nyanya e ye nɔ wà ɖ’ayǐ lɛ é dó bɔ è “ lɛ̀ [ ye ] wé . ”
"a sixu ko mɔ hwiɖée ɖò ninɔmɛ enɛ mɛ ; ɖebǔ wɛ é na bo tlɛ nyí ɔ , nɛ̌ ninɔmɛ towe ka ɖè ɖò fí e mǐ ɖè dìn é ɖò mawu nukɔn ?"
"dìn e mawu sɔ́ fɛ́nú tɔn ɖó te nú mɛ bǐ bɔ hwɛsɔkɛ mɛ sixu tíìn é ɔ , a ka kudeji bo sɔ́ na nɔ ‘ sɔ́ hwiɖée dó wà azɔ̌ nú hwɛhuhu ’ na ɖě ǎ à ?"
a ka na ‘ sɔ́ hwiɖée jó nú mawu mɛ e fɔ́n sín kú ’ é ɖɔhun à ?
"15 bonu mǐ na dó sixu wà mɔ̌ ɔ , mǐ ɖó na nyì alɔ nú hwɛ syɛnsyɛn e ye mɛ e ɖò kɔlɛnti é ɖé lɛ hu lɛ é huhu ."
"enɛ ɔ ɖò taji , enyi mǐ na ɖɔ ɖɔ mǐ yí fɛ́nú mawu tɔn nugbǒ bɔ ‘ hwɛhuhu kún sɔ́ nyí gǎn nú mǐ ó ’ ɔ nɛ ."
"amɔ̌ , mǐ ka kudeji bo na “ setónú kpodo ayixa [ mǐ ] tɔn bǐ sésé kpo , ” gbɔn nǔ e wu mǐ kpé é bǐ wiwa bo nyì alɔ nú hwɛ e mɛɖé lɛ nɔ lin ɖɔ ye kún nyla sɔmɔ̌ ó lɛ é gblamɛ à ? — hlɔ . 6 : 14 , 17 ."
nɛ̌ mǐ ka wà gbɔn bo tuùn ɖɔ klisanwun nyínyí kún nyí ɖɔ è ni nyì alɔ nú hwɛ syɛnsyɛn lɛ huhu kɛɖɛ ó ?
16 lin tamɛ dó mɛsɛ́dó pɔlu wu .
mǐ sixu kanɖeji ɖɔ é kún hu hwɛ syɛnsyɛn e xó è ɖɔ ɖò 1 kɔlɛntinu lɛ 6 : 9 - 11 mɛ é ó .
"é ɖò mɔ̌ có , é ɖɔ ɖɔ emi nyí hwɛhutɔ́ ."
ðó un nɔ tuùn nǔ e wà wɛ un ɖè ɔ ǎ ; un nɔ wà nǔ e un jló na wà ɔ ǎ ; nǔ e un nɔ gbɛ́ wǎn na ɔ wɛ un nɔ wà . ”
"( hlɔ . 7 : 14 , 15 ) enɛ xlɛ́ ɖɔ nǔ ɖevo lɛ tíìn bɔ pɔlu nɔ kpɔ́n dó mɔ hwɛhuhu na , bɔ é ɖò xwi ɖí xá nǔ enɛ lɛ lɔmɔ̌ wɛ ."
( xà hlɔmanu lɛ 7 : 21 - 23 . )
nǔ ni nyí mɔ̌ nú mǐ lɔmɔ̌ hwenu e mǐ ɖò tintɛnkpɔn wɛ bo na “ setónú kpodo ayixa [ mǐ ] tɔn bǐ sésé kpo ” é .
etɛwu a ka jló na nɔ ɖɔ nugbǒ ?
"17 ði kpɔ́ndéwú ɔ , mǐ ni ɖɔ xó dó nugbǒɖiɖɔ jí ."
nugbǒɖiɖɔ ɖò nǔ dòdó e è byɔ ɖò klisanwun lɛ sí lɛ é mɛ .
satáan wɛ nyí “ adingbannɔ lɛ sín tɔ́ . ”
bɔ ananiyasi kpo asì tɔn kpo hɛn gbɛ̀ yetɔn bú ɖó adingban ɖiɖó wutu .
"mǐ jló na wà nǔ mɛ enɛ lɛ ɖɔhun ǎ , mǐ nɔ nyì alɔ nú adingban ɖiɖó . ( jaan 8 : 44 ; mɛ ."
"5 : 1 - 11 ) amɔ̌ , finɛ jɛn nugbǒɖiɖɔ mǐtɔn ka nɔte ɖó à ?"
nugbǒ e mǐ nɔ ɖɔ é ɖó na ɖè lee fɛ́nú mawu tɔn sù nukún mǐtɔn mɛ sɔ́ é xlɛ́ .
nɛ̌ nugbǒɖiɖɔ ka hugǎn adingban gannaganna ma ɖó gbɔn ?
18 nǔ e ma nyí nugbǒ ǎ é ɖiɖɔ wɛ nú adingban ɖiɖó .
"é ɖɔ nú izlayɛli - ví hwexónu tɔn lɛ ɖɔ : “ mi nyí mɛ mímɛ́ , ɖó nyɛ mawu mavɔmavɔ , mawu mitɔn ɔ , mimɛ̌ wɛ un nyí . ”"
enɛ gudo ɔ é na ye kpɔ́ndéwú mimɛ̌ nyínyí tɔn ɖé lɛ .
"ðò nǔ e mawu ɖɔ nú ye lɛ é mɛ ɔ , é ɖɔ : “ mi ma jɛ ajo dó miɖée ó ; mi ma hizi miɖée ó ; mi ma ka ɖó adingban nú miɖée ó . ”"
"( lev . 19 : 2 , 11 ) é blawu ɖɔ mɛ e kudeji bo ma na ɖó adingban gannaganna ǎ é ɖé sixu ɖò mɛ ɖevo lɛ hizi wɛ , bo nɔ ɖò ye blɛ́ ɖu wɛ fɛɛ ."
( kpɔ́n akpáxwé 19gɔ́ ɔ )
"19 ði kpɔ́ndéwú ɔ , nya ɖé ɖɔ nú gǎn tɔn alǒ azɔ̌gbɛ́ tɔn lɛ ɖɔ emi kún sixu wá azɔ̌mɛ sɔ ó alǒ ɖɔ emi na yawǔ yì xwé , ɖó dotóo ɖó ganmɛ nú emi wutu ."
"nugbǒ ɔ , dotóo ɖó ganmɛ n’i enɛ ɔ sɔ́ zɛ teninɔ klewun ɖò atínkɛ́nsatɛn ɖé bo xɔ atínkɛ́n alǒ dotóo ɔ gɔ́n gbingbɔn blewun bo sú axɔ ɖé wu ǎ ."
hwɛjijɔ e wu é ma ɖò azɔ̌ ɔ mɛ ǎ é kpowun wɛ nyí ɖɔ é na mɔ táan dó sɔnǔ nú tomɛyiyi ɖé alǒ bo na kplá xwédo tɔn yì xutó .
"xó jɔ xó kpɛɖé sixu ɖò ‘ dotóo ɖó ganmɛ ’ n’i e xó é ɖɔ é mɛ , amɔ̌ , a ka na ɖɔ ɖɔ é ɖò nugbǒ ɖɔ wɛ dìn à ?"
alǒ mɛ hizi wɛ é ɖè à ?
a sixu tuùn ninɔmɛ mɔhun e mɛ mɛ lɛ nɔ sɔ́ jlǒ dó hizi mɛ é ɖevo lɛ .
vlafo ye wà mɔ̌ bo na dó xógló tódɔnnúmɛ alǒ bo na dó táfú mɛ ɖevo lɛ .
"enyi è ma tlɛ ɖó adingban ɖé gannaganna ǎ ɔ , wěɖexámɛ mawu tɔn e ɖɔ “ mi ma hizi miɖée ó ” é ka ló ?"
"gɔ́ na ɔ , lin tamɛ kpɔ́n dó hlɔmanu lɛ 6 : 19 jí , é ɖɔ : “ mi jó miɖée dó bǐ kannumɔ ɖɔhun nú nǔjlɔjlɔwiwa ; enɛ na zɔ́n bɔ mi na nɔ sixu zán gbɛ̀ mímɛ́ . ”"
bǎ tɛ mɛ fɛ́nú mawu tɔn ka ɖó na sísɛ́ mǐ ɖó ?
"20 nǔ e ɖɔ wɛ è ɖè é wɛ nyí ɖɔ enyi fɛ́nú mawu tɔn sù nukún mǐtɔn mɛ nugbǒ ɔ , mǐ na wà nǔ zɛ alɔ nyinyi nú agalilɛ , ahannumu , alǒ hwɛ ɖevo e ye mɛ e ɖò kɔlɛnti é ɖé lɛ hu lɛ é wu ."
"enyi mǐ yí gbè nú fɛ́nú mawu tɔn nugbǒ ɔ , alɔ kɛɖɛ wɛ mǐ na nyì nú nùblibliwiwa ǎ , loɔ mǐ na nɔ lɛ́ li za xá ayiɖeɖayi kwijikwiji sín jlǒ ɖebǔ e na fɔ́n ɖò lanmɛ nú mǐ é ."
"enyi mǐ sɔ́ miɖée bǐ jó kannumɔ ɖɔhun nú nǔjlɔjlɔwiwa ɔ , mǐ na hɔn nú ahannumu kɛɖɛ ǎ , loɔ , mǐ na nyì alɔ nú ahan nunu kaka bo ɖibla mú ."
"é sixu byɔ ɖɔ mǐ ni dó gǎn tawun bo na dó sixu fun ahwan xá walɔ nyanya enɛ lɛ ; amɔ̌ , mǐ hɛn ɔ mǐ na ɖu ɖò ahwan enɛ jí ."
21 nǔ e gbé mǐ ɖó na nya é wɛ nyí ɖɔ mǐ na nyì alɔ nú hwɛ ɖaxó ɖaxó lɛ kpo ee ma ɖò gannaganna ǎ lɛ é kpo huhu .
mǐ na kpéwú bo wà mɔ̌ bɔ nǔ bǐ na vɔ ɖ’ewu ǎ .
"é ɖò mɔ̌ có , mǐ ɖó na dó gǎn bo wà mɔ̌ pɔlu ɖɔhun ."
é dó wusyɛn lanmɛ nú nɔví tɔn klisanwun lɛ ɖɔ : “ hwɛhuhu ni ma ɖu axɔsu ɖò agbaza mitɔn e na kú ɔ nu ó ; mi ma setónú nú jlǒ agbaza tɔn lɛ ó . ”
"( hlɔ . 6 : 12 ; 7 : 18 - 20 ) hwenu e mǐ ɖò ahwan fun xá hwɛhuhu alɔkpa lɛ bǐ wɛ é ɔ , mǐ nɔ ɖexlɛ́ ɖɔ fɛ́nú e mawu na mǐ gbɔn klisu jí é sù nukún mǐtɔn mɛ nugbǒ ."
22 .
etɛ ka ɖò te kpɔ́n mɛ ɖěɖee xlɛ́ ɖɔ fɛ́nú mawu tɔn sù nukún emitɔn mɛ lɛ é ?
"22 gbɔn fɛ́nú mawu tɔn gblamɛ ɔ , è sɔ́ hwɛ mǐtɔn lɛ kɛ mǐ , bo sixu kpó ɖò sísɔ́ kɛ mǐ wɛ ."
"mi nú ɖagbe e è wà nú mǐ é ni sù nukún mǐtɔn mɛ , bonu mǐ ni dó gǎn bo ɖu ɖò nǔ ɖebǔ e mɛ ɖevo sixu ylɔ ɖɔ hwɛ kpɛví huhu é jí ."
"enyi mǐ bló mɔ̌ ɔ , pɔlu tɛɖɛ̌ ajɔ e ɖò te kpɔ́n mǐ é jí bo ɖɔ : “ dìn ɔ , è ɖè mi sín hwɛhuhu sín acɛ mɛ , bɔ mi ɖò azɔ̌ wà nú mawu wɛ . nǔ e mi na mɔ ɖ’emɛ ɔ wɛ nyí ɖɔ mi na zán gbɛ̀ mímɛ́ , bɔ vivɔnu ɔ , mi na mɔ gbɛ̀ mavɔmavɔ . ” — hlɔ . 6 : 22 ."
ayi sísɔ́ ðó gbigbɔ ɔ jí nɔ na gbɛ̀ kpo fífá kpo mɛ
"“ mɛ e nɔ zán gbɛ̀ lee [ gbigbɔ ɔ ] jló gbɔn lɛ ɔ , [ gbigbɔ ɔ ] sín nǔ lɛ jí wɛ ayixa yetɔn nɔ nɔ . ” — hlɔ ."
8 : 5 .
"han lɛ : 57 , 52"
"enyi mǐ na bo ɖó nukúnɖiɖo ɖebǔ ɔ , etɛwu hlɔmanu lɛ wemata 8gɔ́ ɔ gbígbéjé kpɔ́n ka sixu hɛn lè wá nú mǐ ?"
nɛ̌ klisanwun ɖé ka sixu jɛ ayi sɔ́ ɖó hwɛhuhu sín nǔ lɛ jí jí gbɔn ?
etɛ lɛ wiwa ayi mǐtɔn bǐ sísɔ́ ɖó gbigbɔ ɔ jí ka nɔ byɔ ?
etɛwu hlɔmanu lɛ wemata 8gɔ́ ɔ ka ɖò taji tawun nú klisanwun yí ami dó ɖè lɛ ?
a na ko wà mɔ̌ .
"wemafɔ taji enɛ lɛ tinmɛ lee klisanwun yí ami dó ɖè lɛ nɔ tuùn ɖɔ è yí ami dó ɖè emi gbɔn é , é wɛ nyí ɖɔ gbigbɔ mímɛ́ nɔ yí gbè dó nǔ e gbigbɔ yetɔn ɖɔ é jí ."
lobɔ wemata enɛ sín wemafɔ nukɔntɔn ɔ dó gesí “ mɛ e ɖò bǔ xá klisu jezu lɛ ” é .
"amɔ̌ , mɛ yí ami dó ɖè lɛ kɛɖɛ wɛ hlɔmanu lɛ wemata 8gɔ́ ɔ ka kàn à ?"
alǒ é lɛ́vɔ kàn klisanwun e ɖò nukún ɖó wɛ bá nɔ gbɛ̀ ɖò ayikúngban jí lɛ é ?
2 klisanwun yí ami dó ɖè lɛ wɛ wemata enɛ ɖɔ xó na tawun .
"8 : 23 ) nugbǒ ɔ , nukúnɖiɖo yetɔn wɛ nyí ɖɔ ye na nyí mawu sín vǐ lɛ ɖò jixwé ."
"nǔ sixu nyí mɔ̌ , ɖó ye huzu klisanwun e bló baptɛm lɛ é , bɔ mawu na lè e ɖò gbɛxixɔ ɔ mɛ lɛ é ye , bo sɔ́ hwɛ yetɔn kɛ ye , lobo sɔ́ ye dó huzu hwɛjijɔnɔ bɔ ye nyí vǐ tɔn gbigbɔ tɔn lɛ . — hlɔ . 3 : 23 - 26 ; 4 : 25 ; 8 : 30 ."
etɛwu mǐ ka sixu ɖɔ ɖɔ hlɔmanu lɛ wemata 8gɔ́ ɔ ɖò taji nú mɛ e ɖó nukúnɖiɖo ayikúngban jí tɔn lɛ é ?
"3 amɔ̌ , hlɔmanu lɛ wemata 8gɔ́ ɔ lɛ́vɔ ɖò taji nú mɛ e ɖó nukúnɖiɖo ayikúngban jí tɔn lɛ é , ɖó mawu nɔ kpɔ́n ye dó mɔ hwɛjijɔnɔ na ɖò ali ɖé nu ."
"ðò wemata 4gɔ́ ɔ mɛ ɔ , é ɖɔ xó dó ablaxamu wu ."
"nya nùɖitɔ́ enɛ ɔ ko nɔ gbɛ̀ cobɔ jehovah wá na sɛ́n ɔ izlayɛli , bo ka ko kú xóxó cobɔ jezu wá kú dó hwɛ mǐtɔn lɛ tamɛ ."
"é ɖò mɔ̌ có , jehovah ɖ’ayi nùɖiɖi ɖaxó e ablaxamu ɖó é wu bo mɔ ɛ dó mɔ hwɛjijɔnɔ na ."
( xà hlɔmanu lɛ 4 : 20 - 22 . )
"mɔ̌ ɖokpo ɔ , jehovah sixu kpɔ́n klisanwun gbejinɔtɔ́ égbé tɔn ɖěɖee ɖò nukún ɖó wɛ sɔgbe kpo biblu kpo , bá nɔ gbɛ̀ kaka sɔyi ɖò ayikúngban jí lɛ é dó mɔ hwɛjijɔnɔ na ."
"enɛ wu ɔ , wěɖexámɛ e è na hwɛjijɔnɔ lɛ ɖò hlɔmanu lɛ wemata 8gɔ́ ɔ mɛ é sixu hɛn lè wá nú ye ."
nùkanbyɔ tɛ jí hlɔmanu lɛ 8 : 21 ka ɖó na sísɛ́ mǐ bɔ mǐ na lin tamɛ kpɔ́n dó ?
4 hlɔmanu lɛ 8 : 21 na mǐ ganjɛwu ɖɔ gbɛ̀ yɔyɔ̌ ɔ na wá jɛn wɛ .
"wemafɔ enɛ d’akpá ɖɔ nǔɖiɖó lɛ ɔ , “ è na ɖè ye sín acɛ nǔhɛngbletɔ́ e hɛn ye dó hɛn gantɔ́ na ɔ tɔn mɛ gbè ɖokpo , bɔ ye na ɖó mimǎ ɖò mɛɖée sí jijɛ susunɔ e mawu ví lɛ ɖó ɔ mɛ . ”"
nùkanbyɔ ɔ wɛ nyí ɖɔ mǐ ka na ɖò finɛ bo na mɔ ajɔ enɛ à ?
a ganjɛwu ɖɔ é na kpa emi à ?
wěɖexámɛ e na d’alɔ we bɔ nǔ na nyí mɔ̌ lɛ é ɖò hlɔmanu lɛ wemata 8gɔ́ ɔ mɛ .
ayi sísɔ́ ðó hwɛhuhu sín nǔ lɛ jí
"ðò hlɔmanu lɛ 8 : 4 - 13 mɛ ɔ , nǔ titewungbe tɛ jí pɔlu ka ɖɔ xó dó ?"
5 xà hlɔmanu lɛ 8 : 4 - 13 .
hlɔmanu lɛ wemata 8gɔ́ ɔ sɔ́ mɛ ɖěɖee nɔ zán gbɛ̀ “ lee hwɛhuhu sín ninɔmɛ e mǐ ɖó ɔ jló gbɔn ” lɛ é jlɛ́ dó mɛ ɖěɖee nɔ zán gbɛ̀ “ lee [ gbigbɔ ɔ ] jló gbɔn ” lɛ é wu .
"mɛɖé lɛ sixu lin ɖɔ mɛ e ɖò nugbǒ ɔ mɛ lɛ é wɛ è sɔ́ jlɛ dó mɛ e ma ɖ’emɛ ǎ lɛ é wu , alǒ mɛ e ma nyí klisanwun ǎ lɛ é wɛ è sɔ́ jlɛ dó mɛ e nyí lɛ é wu ."
"amɔ̌ , ‘ mɛ e ɖò hlɔma lɛ ; mɛ e mawu yí wǎn na , bo ylɔ , bo ɖeɖóvo , bɔ ye na nyí togun tɔn é bǐ ’ wlan wema sɛ́dó wɛ pɔlu ɖè ."
"( hlɔ . 1 : 7 ) enɛ wu ɔ , klisanwun e nɔ zán gbɛ̀ sɔgbe kpo hwɛhuhu sín ninɔmɛ kpo lɛ é sɔ́ jlɛ dó klisanwun e nɔ zán gbɛ̀ sɔgbe kpo gbigbɔ ɔ kpo lɛ é wu wɛ pɔlu ɖè ."
vogbingbɔn tɛ ka ɖò ye tɛntin ?
"6 , 7 . etɛ ka nyí tinmɛ xógbe “ hwɛhuhu sín ninɔmɛ ” e pɔlu zán ɖò hlɔmanu lɛ 8 : 4 - 13 mɛ é tɔn ?"
6 mǐ ni ɖɔ xó dó xógbe “ hwɛhuhu sín ninɔmɛ ” e pɔlu zán é wu hwɛ̌ .
è lilɛ xókwin dòdó glɛkigbe tɔn e è zán ɖò wemafɔ enɛ ɔ mɛ é dó “ jlǒ agbaza tɔn lɛ ” ɖò wemafɔ ɖevo lɛ mɛ .
tinmɛ tɔn sixu lɛ́vɔ nyí agbaza mɛtɔn alǒ akɔ mɛtɔn . — hlɔ .
"2 : 28 ; 1 kɔ . 15 : 39 , 50 ; hlɔ ."
1 : 3 .
"7 amɔ̌ , nǔ e pɔlu wlan dó wemata 7gɔ́ ɔ mɛ é kɔ́n sɛ̀ sín tinmɛ “ hwɛhuhu sín ninɔmɛ ” tɔn e xó é ɖɔ ɖò hlɔmanu lɛ 8 : 4 - 13 mɛ é jí ."
é ɖɔ ɖɔ “ hwɛhuhu sín ninɔmɛ ” ɖiɖó cá kàn xá “ jlǒ nyanya ” ɖěɖee “ nɔ wà azɔ̌ ɖò agbaza [ yetɔn ] bǐ mɛ ” é .
"( hlɔ . 7 : 5 ) enɛ ɔ tá weziza dó tinmɛ nukɛgbe “ mɛ e nɔ zán gbɛ̀ lee hwɛhuhu sín ninɔmɛ e mǐ ɖó ɔ jló gbɔn lɛ , ” bɔ pɔlu ɖɔ ɖɔ “ ninɔmɛ hwɛhuhu tɔn sín nǔ lɛ jí wɛ ayixa yetɔn nɔ nɔ ” é jí ."
mɛ ɖěɖee jlǒ yetɔn lɛ kpo zɛn e nɔ sɔ́ ye ɖó ye nyí gbɛtɔ́ hwɛhutɔ́ lɛ wutu é kpo nɔ kpa acɛ na alǒ ye nɔ sɔ́ ayi yetɔn bǐ ɖó nǔ enɛ lɛ jí lɛ é wu ɖɔ xó dó wɛ é ɖè .
"ðò taji ɔ , mɛ enɛ lɛ wɛ nɔ xwedó jlǒ nyanya kpo zɛn e nɔ ɖò sísɔ́ ye wɛ ɖò xóɖóxámɛ alǒ nǔ ɖevo lɛ linu é kpo ."
etɛwu é ka sɔgbe ɖɔ è ni gb’akpá nú klisanwun yí ami dó ɖè lɛ lɔ dó gbɛzinzan “ lee hwɛhuhu sín ninɔmɛ e mǐ ɖó ɔ jló gbɔn ” é wu ?
8 a sixu ko kanbyɔ hwiɖée ɖɔ : etɛwu pɔlu ka tɛɖɛ̌ awovinú e ɖò gbɛzinzan “ lee hwɛhuhu sín ninɔmɛ e mǐ ɖó ɔ jló gbɔn ” é mɛ é jí nú klisanwun yí ami dó ɖè lɛ ?
"awovinú mɔhun ɖé ka sixu ba klisanwun ɖěɖee mawu ko yí gbè na ɖɔ ye nyí xɔ́ntɔn emitɔn , bo nɔ kpɔ́n ye dó mɔ hwɛjijɔnɔ na lɛ é ɖò égbé à ?"
"ði kpɔ́ndéwú ɔ , pɔlu wlan ɖɔ nɔví hlɔma tɔn ɖé lɛ nyí kannumɔ nú “ adɔgo [ alǒ jlǒ ] yeɖesunɔ tɔn ” lɛ ."
"é sixu ko ɖò ɖiɖɔ wɛ ɖɔ xóɖóxámɛ , nùɖuɖu , kpo nǔ ɖevo e nɔ dó vivǐ lanmɛ nú mɛ lɛ é kpo wɛ ɖò taji hugǎn ɖò gbɛzán yetɔn mɛ ."
ye mɛ ɖé lɛ nɔ “ flú xomɛvɔnɔ lɛ . ” ( hlɔ .
"16 : 17 , 18 ; fili . 3 : 18 , 19 ; ju . 4 , 8 , 12 ) lɛ̌vɔ flín ɖɔ nɔví sunnu ɖé ɖò kɔlɛnti bo “ yí tɔ́ tɔn sín asì ” b’ɛ nɔ xɔ tɔn sá nú táan ɖé . ( 1 kɔ . 5 : 1 ) nǔ e wu mawu zán pɔlu dó gb’akpá nú klisanwun lɛ dó ayi sísɔ́ ɖó hwɛhuhu sín nǔ lɛ jí é jɛ wěxo lo . — hlɔ . 8 : 5 , 6 ."
etɛ lɛ akpágbánúmɛ pɔlu tɔn e ɖò hlɔmanu lɛ 8 : 6 mɛ é ma ka kàn ǎ ?
9 akpágbánúmɛ enɛ ɔ kpó ɖò te ɖò égbé .
"klisanwun ɖé sixu ko sɛ̀n mawu nú xwè mɔkpan , bo ka wá jɛ ayi tɔn sɔ́ ɖó nǔ agbaza tɔn lɛ jí jí ."
"é nyí klisanwun e nɔ wá lin tamɛ kpɔ́n dó azɔ̌ , ayiɖeɖayi , alǒ wanyiyi jí hweɖelɛnu é xó ɖɔ wɛ è ɖè ǎ ."
mawu sɛntɔ́ lɛ bǐ wɛ nɔ ɖibla lin tamɛ dó nǔ enɛ lɛ jí ɖò gbɛzán yetɔn mɛ .
jezu ɖu nǔ bo lɛ́ na mɛ ɖevo lɛ .
é yí gbɔjɛ .
lobɔ pɔlu wlan nǔ dó tɛn e mɛ xóɖóxámɛ na nɔ ɖò alɔwliwli mɛ é wu .
nǔ e jí a nɔ ɖɔ xó dó lɛ é ka nɔ xlɛ́ ɖɔ ayi towe ɖò gbigbɔ ɔ jí wɛ à alǒ ɖò ninɔmɛ hwɛhuhu tɔn ɔ jí ?
"ðò hlɔmanu lɛ 8 : 5 , 6 mɛ ɔ , etɛ ka nyí tinmɛ ayi sísɔ́ ɖó nǔ jí tɔn ?"
10 etɛ ɖɔ wɛ pɔlu ka ɖè dó ayi sísɔ́ ɖó hwɛhuhu sín nǔ lɛ jí wu lo ?
"xókwin glɛkigbe tɔn e pɔlu zán é sín tinmɛ wɛ nyí “ è na sɔ́ ayi alǒ linlin mɛtɔn ɖó nùɖé jí , è na gbà tamɛ bo bló tuto , bɔ nǔ e è lin bo na bló é na ɖò hǔn mɛ ɖu nú mɛ wɛ . ”"
mɛ e nɔ zán gbɛ̀ yetɔn lee hwɛhuhu sín ninɔmɛ e mǐ ɖó é jló gbɔn lɛ é nɔ jó yeɖee lɛ dó nú jlǒ agbaza tɔn lɛ .
"akɔwé ɖokpo ɖɔ dó xógbe enɛ e ɖò hlɔmanu lɛ 8 : 5 mɛ é wu ɖɔ : “ ye nɔ sɔ́ linlin yetɔn lɛ ɖó nǔ e kàn agbaza lɛ é jí , é wɛ nyí ɖɔ , ye nɔ ɖó jlǒ ɖaxó nú nǔ enɛ lɛ , ye nɔ ɖɔ xó dó nǔ enɛ lɛ jí hwɛhwɛ , ye nɔ nya nǔ enɛ lɛ gbé bo nɔ xɔ susu ɖò nǔ enɛ lɛ mɛ . ”"
"enyi mǐ kanbyɔ mǐɖée ɖɔ , ‘ etɛ ka nɔ mya nukún nú mì hugǎn ’ ɔ , etɛ lɛ jí mɔ̌ mǐ ka sixu lin tamɛ kpɔ́n dó ?"
11 é sɔgbe ɖɔ klisanwun e ɖò hlɔma lɛ é ni gbéjé nǔ e nɔ mya nukún nú ye ɖò gbɛzán yetɔn mɛ nugbǒ nugbǒ é kpɔ́n .
ye ko ɖò gbɛ̀ zán wɛ “ lee hwɛhuhu sín ninɔmɛ e mǐ ɖó ɔ jló gbɔn ” é vlafo à cé ?
é sɔgbe ɖɔ mǐ lɔ ni gbéjé nǔ ɖokpo ɔ kpɔ́n ɖò gbɛzán mǐtɔn mɛ .
etɛ ka nɔ ɖu ayi mɛ nú mǐ hugǎn ?
etɛ lɛ jí mǐ ka nɔ ɖɔ xó dó hwɛhwɛ ?
"mɛɖé lɛ sixu mɔ ɖɔ emi nɔ sɔ́ ayi ɖó vɛɛn alɔkpa ɖevo ɖiɖɔ́ kpɔ́n , acɔ́biba nú xwé yetɔn , avɔ yɔyɔ̌ lɛ xixɔ , ajɔ̌wiwa , tomɛyiyi bo yì gbɔjɛ sín tito biblo , kpo nǔ mɔhun ɖevo lɛ kpo jí ."
nǔ enɛ nyla ǎ ; ye sixu nɔ nǔ e è nɔ wà ɖò gbɛzán mɛtɔn mɛ lɛ é mɛ .
"ði kpɔ́ndéwú ɔ , jezu sɔ́ sìn dó huzu vɛɛn na gbè ɖokpo , bɔ pɔlu ɖɔ nú timɔtée ɖɔ é ni nɔ nu “ vɛɛn kpɛɖé kpɛɖé . ” ( 1 tim . 5 : 23 ; jaan 2 : 3 - 11 ) amɔ̌ , jezu kpo pɔlu kpo ka nɔ ‘ ɖɔ xó dó vɛɛn jí hwɛhwɛ , nɔ nya vɛɛn gbé bo nɔ xɔ susu ɖ’emɛ ’ wɛ à ?"
nǔ e nɔ jló ye bɔ ye ‘ nɔ ɖɔ xó d’eji hwɛhwɛ ’ é nɛ à ?
bɔ mǐdɛɛ lɛ ka lo ?
etɛ ka nɔ mya nukún nú mǐ hugǎn ɖò gbɛzán mǐtɔn mɛ ?
etɛwu nǔ e jí mǐ nɔ sɔ́ ayi mǐtɔn ɖó é ma ka nyí ayihun nú ǎ ?
12 é ɖò taji ɖɔ è ni gbéjé mɛɖée kpɔ́n .
"pɔlu wlan ɖɔ : “ enyi ayixa mɛtɔn ɖò hwɛhuhu sín nǔ lɛ jí ɔ , kú wɛ é nɔ kplá mɛ yì . ”"
"( hlɔ . 8 : 6 ) xó enɛ ɔ nyí ayihun xó ǎ , ɖó é sixu zɔ́n bɔ mǐ kú ɖò gbigbɔ lixo dìn , bo na wá kú ɖò agbaza lixo ɖò sɔgudo ."
"amɔ̌ , ɖiɖɔ wɛ pɔlu ɖè ɖɔ mɛ e jɛ ayi sɔ́ ɖó hwɛhuhu sín ninɔmɛ e mǐ ɖó é jí jí é na wá kú jɛn wɛ ǎ ."
"mɛ ɔ hɛn ɔ , é na huzu ."
lin tamɛ kpɔ́n dó nya e ɖò kɔlɛnti bo xwedó “ hwɛhuhu sín ninɔmɛ e mǐ ɖó ɔ ” bɔ è ɖè è sín agun mɛ é jí .
"é ɖò mɔ̌ có , é hɛn ɔ é na huzu , bɔ é ka huzu nugbǒ ."
"é sɔ́ xwedó hwɛhuhu sín ninɔmɛ e mǐ ɖó é ɖě ǎ , bo lɛkɔ wá ali jlɔjlɔ ɔ jí . — 2 kɔ ."
"2 : 6 - 8 . 13 enyi nya enɛ kpéwú bo huzu ɔ , é xlɛ́ ɖɔ klisanwun ɖé hɛn ɔ , é na huzu égbé , ɖò taji ɔ , klisanwun e ma xwedó hwɛhuhu sín ninɔmɛ e mǐ ɖó é nya kɔlɛnti tɔn ɔ ɖɔhun ǎ é ."
é ɖò wɛn ɖɔ akpá e pɔlu gbà nú mɛ dó nǔ e mɛ ayi sísɔ́ ɖó hwɛhuhu sín ninɔmɛ e mǐ ɖó é jí sixu tɔ́n kɔ dó é wu é ɖó na sísɛ́ klisanwun lɛ bɔ ye na bló huzuhuzu ɖebǔ e ɖò dandan lɛ é !
ayi sísɔ́ ðó gbigbɔ ɔ jí
"14 , 15 . ( a ) enyi è ma jló na sɔ́ ayi ɖó hwɛhuhu sín ninɔmɛ e mǐ ɖó é jí ǎ ɔ , etɛ è ka sixu bló ? ( b ) etɛ ‘ ayixa mɛtɔn sísɔ́ ɖó gbigbɔ ɔ sín nǔ lɛ jí ’ ma ka nyí ǎ ?"
"14 ee pɔlu gb’akpá nú mɛ dó ayi sísɔ́ ɖó hwɛhuhu sín ninɔmɛ e mi ɖó é jí gudo é ɔ , é na mɛ ganjɛwu elɔ e dó wusyɛn lanmɛ nú mɛ é : “ ayixa mɛtɔn . . . ɖò [ gbigbɔ ɔ ] sín nǔ lɛ jí ɔ , é nɔ kplá mɛ bɔ è nɔ mɔ gbɛ̀ , bo nɔ mɔ fífá . ”"
gbɛ̀ kpo fífá kpo ! ajɔ ɖaxó ɖé wɛ nyí enɛ à cé ?
nɛ̌ mǐ ka sixu mɔ ajɔ enɛ gbɔn ?
"15 ‘ ayixa mɛtɔn sísɔ́ ɖó gbigbɔ ɔ sín nǔ lɛ jí ’ wɛ nyí ɖɔ è na nɔ lin tamɛ kpɔ́n dó biblu , wanyiyi e è ɖó nú mawu é , alǒ nukúnɖiɖo mɛtɔn sɔgudo tɔn ɔ kɛɖɛ jí bo na nɔ lɛ́ ɖɔ xó dó nǔ enɛ lɛ kɛɖɛ jí ǎ ."
"mǐ ni flín ɖɔ pɔlu kpo mɛ ɖevo e nɔ gbɛ̀ ɖò xwè kanweko nukɔntɔn ɔ mɛ , lobo hɛn xomɛ mawu tɔn hun lɛ é kpo zán gbɛ̀ e mɛ bǐ nɔ zán é ɖò ali gègě nu ."
ye ɖu bo nu .
"ye mɛ gègě wlí alɔ bo ɖó xwédo ayǐ , lobo wà azɔ̌ bo dó kpé nukún dó yeɖée wu . — mak . 6 : 3 ; 1 tɛ . 2 : 9 ."
"pɔlu zán gbɛ̀ mɛ bǐ ɖɔhun có , etɛ jí é ka sɔ́ ayi ɖó hugǎn ?"
"16 é ɖò mɔ̌ có , mawu sɛntɔ́ enɛ lɛ lɔn bonu gbɛ̀ mɔhun e mɛ bǐ nɔ zán é huzu nǔ e jí ayi yetɔn nɔ nɔ hwebǐnu ɖò gbɛzán yetɔn mɛ é ǎ ."
"ee tan ɔ xlɛ́ ɖɔ goxɔ sín azɔ̌ wɛ pɔlu nɔ wà é gudo é ɔ , é ɖè nǔ e ɖò taji n’i ɖò gbɛzán tɔn mɛ é xlɛ́ : hwɛhwɛ wɛ é nɔ sɔ́ ayi tɔn ɖó mawuxóɖiɖɔzɔ́ kpo mɛkplɔnkplɔnzɔ́ klisanwun tɔn ɔ kpo jí ."
"( xà mɛsɛ́dó 18 : 2 - 4 ; 20 : 20 , 21 , 34 , 35 . )"
"nugbǒ ɔ , gbigbɔ ɔ sín nǔ lɛ jí wɛ gbɛzán pɔlu tɔn jinjɔn ."
"15 : 15 , 16 ."
"enyi mǐ sɔ́ ayi ɖó gbigbɔ ɔ sín nǔ lɛ jí ɔ , nɛ̌ gbɛ̀ mǐtɔn ka sixu cí ?"
"17 enyi mǐ sɔ́ ayi mǐtɔn bǐ ɖó gbigbɔ sín nǔ lɛ jí ɔ , etɛ mɛ é ka na tɔ́n kɔ dó ?"
"xósin e hlɔmanu lɛ 8 : 6 na é ɖò wɛn : “ ayixa mɛtɔn . . . ɖò [ gbigbɔ ɔ ] sín nǔ lɛ jí ɔ , é nɔ kplá mɛ bɔ è nɔ mɔ gbɛ̀ , bo nɔ mɔ fífá . ”"
"tinmɛ tɔn wɛ nyí ɖɔ mǐ na na tɛn gbigbɔ mímɛ́ b’ɛ na kp’acɛ dó linlin mǐtɔn jí bo w’azɔ̌ ɖò wǔ tɔn , lobɔ é na sɔgbe xá jlǒ mawu tɔn kpo linlin tɔn lɛ kpo ."
"mǐ hɛn ɔ mǐ na ɖeji ɖɔ enyi mǐ sɔ́ gbɛzinzan mǐtɔn jinjɔn gbigbɔ ɔ sín nǔ lɛ jí ɔ , gbɛ̀ mǐtɔn na jɛmɛ nú mǐ bo lɛ́ ɖó nu dìn ."
"lobɔ ɖò gudo mɛ ɔ , mǐ na nɔ gbɛ̀ kaka sɔyi , ɖò jixwé alǒ ayikúngban jí ."
ali tɛ nu ayi sísɔ́ ɖó gbigbɔ ɔ sín nǔ lɛ jí ka nɔ hɛn fífá wá ɖè ?
"18 mi nú mǐ ni lin tamɛ kpɔ́n dó ganjɛwu nina mɛ xó elɔ jí : “ ayixa mɛtɔn . . . ɖò [ gbigbɔ ɔ ] sín nǔ lɛ jí ɔ , é nɔ kplá mɛ bɔ è . . . nɔ mɔ fífá . ”"
mɛ gègě nɔ jɛ tagba tawun bo na mɔ fífá ayi mɛ tɔn .
"hwenu e ye ɖò kàn ván wɛ bo na mɔ fífá ayi mɛ tɔn bo ka ba kpò é ɔ , mǐdɛɛ lɛ ko ɖò vivǐ tɔn ɖu wɛ ."
fífá mɔhun ɖiɖó sín akpáxwé ɖokpo wɛ nyí ɖɔ mǐ nɔ dó gǎn bo nɔ nɔ fífá mɛ xá mɛ e ɖò xwédo mǐtɔn mɛ lɛ é kpo mɛ e ɖò agun ɔ mɛ lɛ é kpo .
"mǐ mɔ nukúnnú jɛ wu ɖɔ mǐdɛɛ lɛ , nɔví sunnu mǐtɔn lɛ kpo nɔví nyɔnu mǐtɔn lɛ kpo bǐ wɛ nyí hwɛhutɔ́ ."
"enɛ wu ɔ , é sixu wá jɛ hweɖelɛnu bɔ tagba tɔ́n ɖò tɛntin mǐtɔn , lobɔ enyi nǔ ka wá nyí mɔ̌ ɔ , è kplɔ́n mǐ ɖɔ mǐ ni nɔ xwedó wěɖexámɛ jezu tɔn elɔ : “ yì dóhwɛ gbɔ xá nɔzo towe . ”"
"( mat . 5 : 24 ) enyi mǐ flín ɖɔ nɔví sunnu ɔ alǒ nɔví nyɔnu ɔ lɔmɔ̌ ɖò “ mawu e nɔ na fífá mɛ ɔ ” sɛ̀n wɛ ɔ , mɔ̌ biblo nɔ bɔwǔ nú mǐ . — hlɔ . 15 : 33 ; 16 : 20 ."
"enyi mǐ sɔ́ ayi mǐtɔn ɖó nǔ e jí mǐ ɖó na sɔ́ ɖó é ɔ , fífá bunɔ tɛ sín vivǐ mǐ ka sixu ɖu ?"
19 fífá ɖevo lɛ́ ɖè bo xɔ akwɛ ɔ bɔ é vɛ́ jlɛ́ .
"enyi mǐ sɔ́ ayi ɖó gbigbɔ ɔ jí ɔ , mǐ nɔ nɔ fífá mɛ xá mɛ e bló mǐ é ."
"ezayíi wlan xógbe ɖé lɛ bɔ ye sɔgbe xá hwetɔnnu , bo ka nɔ lɛ́vɔ jɛ ɖò ali e gbló ada hú mɔ̌ é ɖé nu ɖò égbé : “ mawu , mɛ e ɖeji dó wǔ we kpo ayi tɔn bǐ kpo , bo ma nɔ huzu ǎ ɔ , a nɔ na ɛ ayi jɛ ayǐ . ” — eza . 26 : 3 ; xà hlɔmanu lɛ 5 : 1 ."
etɛwu a ka na dokú nú mawu nú wěɖexámɛ e ɖò hlɔmanu lɛ wemata 8gɔ́ ɔ mɛ é ?
"20 enyi mɛ yí ami dó ɖè wɛ mǐ nyí alǒ mǐ ɖò nukún ɖó wɛ bo na nɔ gbɛ̀ kaka sɔyi ɖò palaɖisi mɛ ɖò ayikúngban jí wɛ ɔ , mǐ sixu dokú nú mawu nú wěɖexámɛ tɔn e ɖò hlɔmanu lɛ wemata 8gɔ́ ɔ mɛ é ."
wusyɛn e è dó lanmɛ nú mǐ ɖɔ mǐ ni ma lɔn bonu ninɔmɛ hwɛhuhu tɔn sín nǔ lɛ ni jɛ nukɔn ɖò gbɛzán mǐtɔn mɛ ó é sù nukún mǐtɔn mɛ tawun !
"mǐ lɛ́vɔ mɔ ɖɔ nùnywɛ sín nǔ wɛ é nyí ɖɔ mǐ ni zán gbɛ̀ sɔgbe kpo xógbe ganjɛwu nina mɛ tɔn elɔ kpo : “ ayixa mɛtɔn . . . ɖò [ gbigbɔ ɔ ] sín nǔ lɛ jí ɔ , é nɔ kplá mɛ bɔ è nɔ mɔ gbɛ̀ , bo nɔ mɔ fífá . ”"
"enyi mǐ wà nǔ gbɔn mɔ̌ ɔ , ajɔ mavɔmavɔ wɛ mǐ na mɔ , ɖó pɔlu wlan ɖɔ : “ axɔ e hwɛhuhu nɔ sú mɛ ɔ wɛ nyí kú ; amɔ̌ nǔ e mawu nɔ na mɛ vɔ̌nu ɔ wɛ nyí gbɛ̀ mavɔmavɔ e mǐ ɖó ɖò bǔ e mǐ ɖè xá klisu jezu aklunɔ mǐtɔn mɛ é . ” — hlɔ . 6 : 23 ."
xomɛfífá : ali nùnywɛ tɔn
"toñi , ee nɔ wà nukúnkpédómɛwu sín azɔ̌ é , xúxú hɔn ɔ , bɔ nawe ɖé sɔ n’i ."
nawe ɔ zun toñi bo súxó dó ta n’i ɖɔ é kún yawu wá bo na kpɔ́n mamáa emitɔn mɛxomɔ ɔ wu nú emi ó .
toñi gbɔhwenu ǎ .
"é ɖò mɔ̌ có , é dó kɛnklɛn nú nawe ɔ kpo gbè fífá kpo nú mɔjɛmɛ e é ma ɖó ǎ é ."
"ðevo e toñi wá é ɔ , nawe ɔ lɛ́vɔ dóhwɛ ɛ kpo xomɛsin kpo ."
nɛ̌ é ka wà nǔ gbɔn ?
é ɖɔ : “ ninɔmɛ ɔ vɛwǔ tawun .
"é ɖò mɔ̌ có , toñi lɛ́vɔ dó kɛnklɛn nú nawe ɔ bo ɖɔ n’i ɖɔ emi mɔ nukúnnú jɛ wuvɛ̌ e sè wɛ é ɖè é mɛ ."
"enyi hwi wɛ ɖò toñi tɛnmɛ ɔ , nɛ̌ a ka lin ɖɔ emi na ko wà nǔ gbɔn ?"
a ka na tɛnkpɔn bo fá xomɛ à ?
é na vɛwǔ nú we tawun ɖɔ a ni ɖu ɖò hwiɖée jí wɛ à ?
"nugbǒ ɔ , é sixu nɔ ma bɔwǔ bɔ è na cí xwii ɖò ninɔmɛ ɖěɖee cí ee xó mǐ ɖɔ ɖò aga é ɖɔhun lɛ é mɛ ."
"hwenu e akpɔ̀ ɖò mǐ ɖó wɛ alǒ è ɖò nǔɖɔ ba mǐ wɛ é ɔ , é nɔ vɛwǔ tawun ɖɔ mǐ ni fá xomɛ ."
"amɔ̌ , biblu dó wusyɛn lanmɛ nú klisanwun lɛ ɖɔ ye ni nyí xomɛfatɔ́ ."
xó mawu tɔn tlɛ cá jijɔ enɛ ɖó kpɔ́ kpo nùnywɛ kpo .
"“ mɛɖé ɖò mi mɛ , bo tuùn nǔ , bo lɛ́ ɖó nùnywɛ à ? ” wɛ jaki kanbyɔ ."
"“ ni bo ɖexlɛ́ gbɔn gbɛ̀ ɖagbe e é nɔ zán ɔ gblamɛ , bo ɖexlɛ́ gbɔn nǔ e é nɔ wà ɖò mɛɖée sɔ́ hwe kpo nùnywɛ kpo mɛ lɛ [ alǒ ‘ kpo xomɛfífá e nɔ tɔ́n sín nùnywɛ mɛ é kpo , ’ nwt ] gblamɛ . ”"
( ja . 3 : 13 ) ali tɛ nu xomɛfífá ka nyí xlɛ̌ nùnywɛ e gosin aga é tɔn ɖé ɖè ?
etɛ ka sixu d’alɔ mǐ bɔ mǐ na tɛnkpɔn bo ɖó jijɔ mawu tɔn enɛ ?
lee xomɛfífá nyí nùnywɛnú gbɔn é
xomɛfífá sixu zɔ́n bɔ xomɛsin bú .
"“ è sɔ́ gbè fífá dó na xósin mɛ ɔ , xomɛ nɔ fá ; è ka kán gbè nú mɛ ɔ , xomɛsin ɔ ɖě nɔ jɛ ɖě jí . ” — nùx . 15 : 1 ."
"xósin nina mɛ kpo xomɛsin kpo sixu zɔ́n bɔ ninɔmɛ e ma nyɔ́ ǎ é ɖé na lɛ́ nyla d’eji , ɖó é cí naki bɛ́ dó myɔ mɛ ɖɔhun . ( nùx ."
"26 : 21 ) loɔ , xósin nina mɛ kpo xomɛfífá kpo nɔ xò hwìhwɛ́ mɛ hwɛhwɛ ."
é tlɛ sixu zɔ́n bɔ mɛ e ɖò hunnylanylá jí é ɖé na byɔ éɖée mɛ .
toñi ɖesunɔ mɔ ɖó mɔ̌ .
"ee nawe ɔ ɖ’ayi lee toñi na xósin i kpo gbè fífá kpo gbɔn é wu é ɔ , é bɛ́ avǐ ."
é tinmɛ ɖɔ tagba mɛɖesunɔ tɔn lɛ kpo xwédo tɔn lɛ kpo wɛ ɖò ya dó nú emi wɛ .
"toñi ɖekúnnu nú nawe ɔ , bɔ biblu kplɔnkplɔn ɖé bɛ́ ; hwìhwɛ́ e é hwíhwɛ́ éɖée bo wà nú kpo xomɛfífá kpo é wɛ hɛn lè enɛ lɛ bǐ wá ."
xomɛfífá sixu zɔ́n bɔ mǐ ɖó awǎjijɛ .
"“ nǔ nyɔ́ nú [ alǒ ‘ awǎjijɛnɔ wɛ nú , ’ nwt ] mɛfífá lɛ , ɖó ayikúngban ɔ na nyí yetɔn ! ” — mat . 5 : 5 ."
etɛwu mɛ e nɔ fá xomɛ lɛ é ka nɔ nyí awǎjijɛnɔ ?
mɛ e nyí adakaxotɔ́ ɖ’ayǐ lɛ é gègě tíìn bɔ é sín xomɛfífá e ye sɔ́ dó awu ɖɔhun é wutu bɔ ye ɖó awǎjijɛ dìn .
"gbɛ̀ yetɔn kpɔ́n te , bɔ ye tuùn ɖɔ sɔgudo jiwǔ ɖé ɖò te kpɔ́n emi ."
"( kolo . 3 : 12 ) adolfo e nyí nukúnkpénuwutɔ́ lɛdo tɔn ɖé ɖò espagne é flín lee gbɛzán tɔn ɖè , cobɔ é wá mɔ nugbǒ ɔ é ."
"un nɔ sìn xomɛ hwɛhwɛ , b’ɛ syɛn sɔmɔ̌ bɔ xɔ́ntɔn ce ɖé lɛ nɔ ɖi xɛsi dó lee un nɔ wà nǔ kpo tasyɛnsyɛn kpo , kpodo adakaxixo kpan gbɔn é wu ."
"gudo mɛ ɔ , nùɖé wá huzu mì ."
"ðò hunxixo ɖé sín hwenu ɔ , è xú jivǐ mì azɔn ayizɛ́n bɔ un ɖi hun kaka bo ɖibla kú . ”"
"é ɖò mɔ̌ có , dìn ɔ , adolfo nɔ kplɔ́n mɛ ɖevo lɛ ɖɔ ye ni nyí xomɛfatɔ́ gbɔn xó tɔn lɛ kpo nǔwiwa tɔn lɛ kpo gblamɛ ."
mɛ gègě nɔ kpɔ́ jɛ jǐ tɔn dìn ɖó é nɔ wà nǔ kpo wanyiyi kpo kpodo xomɛfífá kpo .
adolfo ɖɔ ɖɔ xomɛ hun emi tawun nú huzuhuzu ɖěɖee emi kpéwú bo bló lɛ é .
bɔ é dokú nú jehovah nú alɔ e é dó è b’ɛ tɛnkpɔn bo ɖó jijɔ xomɛfífá tɔn é .
xomɛfífá nɔ hun xomɛ nú jehovah .
"“ vǐ ce , yǐ nùnywɛ , bonu xomɛ na hun mì ; enɛ ɔ , un hɛn ɔ , un na kɛnu nú mɛ e nɔ ɖò nǔ ce ɖɔ wɛ é . ” — nùx . 27 : 11 ."
"nugbǒ ɔ , awovi e nyí kɛntɔ́ jehovah tɔn ɖaxó ɔ é ɖò nǔ tɔn ɖɔ wɛ ."
"jehovah ɖó hwɛjijɔ lɛ bǐ bɔ mɛzunzun mɔhun lɛ na sìn xomɛ n’i , amɔ̌ , biblu ɖɔ ɖɔ é kún “ nɔ yawu sìn xomɛ [ ó ] . ”"
"( tín . 34 : 6 ) hwenu e mǐ dó gǎn bo wà nǔ mawu ɖɔhun lobo ma nɔ yawu sìn xomɛ ǎ , bo nɔ lɛ́ fá xomɛ é ɔ , ali nùnywɛ tɔn wɛ mǐ mlɛ́ mɔ̌ nɛ , bɔ é nɔ hun xomɛ nú jehovah tawun . — efɛ ."
5 : 1 . gbɛ̀ égbé tɔn ɔ nyla ɖesu .
"mǐ sixu xò gò mɛ e ‘ nɔ mɔ yeɖée ; nɔ yigo ; nɔ nyla nu dó mawu wu ; nɔ ɖɔ mɛ nú ; nɔ sixu ɖu ɖò yeɖée jí ǎ , bo nɔ nylahun ’ lɛ é . ( 2 tim . 3 : 2 , 3 ) é ɖò mɔ̌ có , enɛ na zɔ́n bɔ klisanwun ɖé na gɔn xomɛ fá ǎ ."
"xó mawu tɔn flín mǐ ɖɔ “ nùnywɛ e gosin aga é . . . nɔ xò fífá kàn , nɔ nɔ jlɛ̌ jí . ”"
"( ja . 3 : 17 , nwt ) enyi mǐ nɔ fá xomɛ bo nɔ nɔ jlɛ̌ jí ɔ , mǐ nɔ ɖexlɛ́ ɖɔ mǐ ɖó nùnywɛ mawu tɔn ."
"nùnywɛ mɔhun na sísɛ́ mǐ bɔ hwenu e è na dó xomɛsin xomɛ nú mǐ é ɔ , mǐ na wà nǔ kpo xomɛfífá kpo , bɔ enɛ tlɛ na lɛ́ zɔ́n bɔ mǐ na sɛkpɔ jehovah e nyí jɔtɛn nùnywɛ mavɔmavɔ tɔn é ."
lee è sixu tɛnkpɔn bo nɔ fá xomɛ gbɔn é
"enyi mɛɖé dó xomɛsin xomɛ nú we alǒ wà nǔ e ma sɔgbe ǎ é nú we ɔ , etɛ ka sixu d’alɔ we bɔ a na ɖu ɖò hwiɖée jí bo wà nǔ e na hun xomɛ nú jehovah é ?"
lin tamɛ kpɔ́n dó nugbodòdó xɔ akwɛ elɔ lɛ jí .
mɛ gègě nɔ kpɔ́n xomɛfífá dó mɔ gǎnmaɖó na .
"ye nɔ lin ɖɔ enyi mɛɖé na ɖexlɛ́ ɖɔ emi ɖó hlɔnhlɔn ɔ , mɛ ɔ ɖó na nylahun ."
"gbigbɔ gbɛ̀ elɔ tɔn sín xlɛ̌ wɛ nú linlin mɔhun , é nyí nùnywɛ e gosin aga é ǎ ."
"“ mɛ e xwè sɔ ganji é hɛn ɔ , é na ɖɔ xó nú gǎn hwɛɖɔtɔ́ , bɔ é na sè xó tɔn ."
"mɔ̌ ɖokpo ɔ , gbè fífá hɛn ɔ é na gbɛ́ nǔ nú mɛ ɖò fí e adɔn jinjɔn ayǐ ɖè é . ” — nùx . 25 : 15 ."
nùkanbyɔ e jí è na lin tamɛ kpɔ́n dó lɛ é :
un ka nɔ kpɔ́n xomɛfífá dó mɔ xlɛ̌ hlɔnhlɔn tɔn ɖé na à alǒ gǎnmaɖó tɔn ?
"un ka ɖò tintɛnkpɔn wɛ bá nyì alɔ nú “ nǔ nyanya e gbɛtɔ́ nɔ wà lɛ ” é , ɖi majijɛ kpo jlɛɖiɖɔ kpo à ? — gal . 5 : 19 , 20 ."
2 nɔ yì agbɔ̌n jí bo lin tamɛ .
“ gbɛtɔ́ hwɛjijɔnɔ nɔ lin tamɛ cobo nɔ kɛnu dó xó wu . mɛdídá lɛ ka nɔ ɖɔ alǎnnú kɔn nyì ayǐ kpowun . ” ( nùx .
"15 : 28 ) enyi mǐ ɖɔ xó hwenu e mǐ kpó ɖò xomɛsin jí é ɔ , mǐ sixu ɖɔ nǔ e na wá vɛ́ nú mǐ ɖò nukɔnmɛ lɛ é ."
"amɔ̌ , enyi mǐ lin tamɛ cobo ɖɔ xó ɔ , mǐ na tuùn xó e mǐ na ɖɔ lɛ é , bo na wà nǔ kpo xomɛfífá kpo , bɔ enɛ sixu zɔ́n bɔ mɛ ɖě ɔ na wà nǔ e nyɔ́ é ."
"un ka sixu myɔ nukún dó agɔ e è jɛ dó mì é , bonu fífá ni dó sixu tíìn à ? — nùx ."
19 : 11 .
3 nɔ xoðɛ hwɛhwɛ .
nɔ xoɖɛ bo nɔ byɔ gbigbɔ mímɛ́ e nyí hlɔnhlɔn bo hugǎn hlɔnhlɔn lɛ bǐ ɖò wɛkɛ ɔ mɛ é .
( luk . 11 : 13 ) flín ɖɔ xomɛfífá kpo mɛɖéejiɖuɖe kpo ɖò sínsɛ́n e gbigbɔ mímɛ́ mawu tɔn nɔ zɔ́n bɔ è nɔ ɖó lɛ é mɛ .
"“ ðɛxixo sɛ́dó jehovah magbokɔ d’alɔ mì tawun , ɖò taji ɔ , hwenu e ninɔmɛ lɛ syɛn é , ” wɛ adolfo flín ."
"mɔ̌ ɖokpo ɔ , enyi mǐ nɔ “ ɖókan dó ɖɛxixo wu ” ɔ , jehovah na sè ɖɛ vívɛ́ e mǐ nɔ xò bo nɔ byɔ gbigbɔ mímɛ́ lɛ é . — hlɔ . 12 : 12 ."
un ka nɔ xoɖɛ hwɛhwɛ ɖɔ jehovah ni gbéjé ayi ce kpo linlin ce lɛ kpo kpɔ́n à ?
"un ka nɔ byɔ ɛ gbigbɔ mímɛ́ tɔn kpo nùnywɛ kpo bá wà nǔ e sɔgbe ɖò nukún tɔn mɛ é à ? — ðɛh . 139 : 23 , 24 ; ja . 1 : 5 ."
a ka flín à ?
hwɛ alɔkpa tɛ xó ɖɔ wɛ jezu ka ɖè ɖò wěɖexámɛ e ɖò matie 18 : 15 - 17 mɛ é mɛ ?
hwɛgbe ɖěɖee mɛ e é kàn tlɔlɔ lɛ é sixu ɖeɖɛ ɖò yeɖée tɛntin é xó ɖɔ wɛ é ɖè .
"amɔ̌ , hwɛ ɔ na syɛn sɔmɔ̌ bɔ enyi è ma ɖeɖɛ ǎ ɔ , è sixu ɖè mɛ sín agun mɛ ."
"ði kpɔ́ndéwú ɔ , hwɛ ɔ sixu nyí jidómɛ , alǒ é sixu nyí mɛtítáfú sín xó . — w16.05 , wex . 12 ."
etɛ lɛ a ka sixu wà bɔ biblu xixa na ɖó lè nú we hugǎn ?
"a sixu wà nǔ elɔ lɛ : nɔ xà kpo ayixa ɖokpo kpo , bo nɔ ba nùkplɔnmɛ e a sixu zán lɛ é ; nɔ kàn nùɖé lɛ byɔ hwiɖée ɖi ‘ nɛ̌ un ka sixu zán nǔ elɔ dó d’alɔ mɛ ɖevo lɛ gbɔn ? ’ ; bo nɔ zán azɔwanú e ɖè lɛ é dó ba dò nú nǔ dó nǔ e a xà tlolo é jí . — w16.05 , wex . 29 - 31 ."
"enyi klisanwun ɖé na bo tlɛ ɖi nǔ nú fínfɔ́n sín kú ɔ , é nyla ɖɔ é ni nɔ aluwɛ mɛ wɛ à ?"
nùɖiɖi ɖiɖó ɖɔ fínfɔ́n sín kú na wá tíìn nɔ ɖè wuvɛ̌ ɖaxó e klisanwun ɖé sixu mɔ hwenu e mɛ kú n’i é síìn ǎ .
ablaxamu na alě hwenu e sala kú é .
"( bǐb . 23 : 2 , nwt ) é wá yá ɔ , aluwɛ ɔ nɔ ɖekpo . — w16.05 , wex . 4 ."
"ðò ezekiyɛli wemata 9gɔ́ ɔ mɛ ɔ , mɛ̌ mɛ̌ e ka nɔte nú nya e sɔ́ nùwlannú slɔ́ gǒ mɛ é , kpo sunnu ayizɛ́n ɖěɖee hɛn alyannu e è na dó sú gbɛtɔ́ lɛ sín kún dó na é kpo ?"
wɛnsagun ɖěɖee ɖ’alɔ ɖò kún súsú dó nú jeluzalɛmu mɛ bo na lɛ́ ɖ’alɔ ɖò kún súsú dó nú gbɛ̀ nyanya satáan tɔn mɛ ɖò haamagedɔni hwenu é wɛ ye nɔte na .
"ðò hwe mǐtɔn nu ɔ , nya e sɔ́ nùwlannú slɔ́ gǒ mɛ é nɔte nú jezu klisu , é wɛ nɔ ɖó wuntun mɛ e na gán lɛ é . — w16.06 , wex . 16 - 17 ."
awovinú tɛ lɛ biblu ɔ ka xò zlɛ ?
"é xò nǔ elɔ lɛ zlɛ ( 1 ) gblègblé nǔ ɖěɖee jí è wlan dó lɛ é tɔn , ɖi fɛ́n kpo anyǔ kpo ; ( 2 ) gbeklanxamɛ toxóɖɔtɔ́ lɛ kpo sinsɛngán lɛ kpo tɔn , ye ba bo na sú kún tɔn dó ; ( 3 ) mɛɖé lɛ tɛnkpɔn bo na ɖyɔ wɛn e ɖ’emɛ é . — wp16.4 , wex . 4 - 7 ."
ali tɛ lɛ nu mɔ̌ klisanwun ɖé ka sixu hɛn gbɛzán tɔn bɔkun ɖè ?
"sɔ́ kɛ́n nǔ e hudo we nugbǒ nugbǒ lɛ é tɔn , bo ɖè akwɛzinzan e ma ɖò dandan ǎ lɛ é sín kɛ́n mɛ ."
"ðeɖɛ nǔ ɖěɖee a ma sɔ́ nɔ zán ǎ lɛ é , bo ɖeɖɛ axɔ e ɖò kɔ towe lɛ é bǐ ."
"ðè kàn kpò nú agbazazɔ́ e a nɔ wà é , bo bló tuto nú lee a na gbló ada nú sinsɛnzɔ́ towe gbɔn é . — w16.07 , wex ."
10 .
etɛ ka xɔ akwɛ hú siká alǒ kpatagan bɔ biblu ɖɔ ?
"jɔbu 28 : 12 , 15 xlɛ́ ɖɔ nùnywɛ mawu tɔn xɔ akwɛ hú siká alǒ kpatagan ."
"hwenu e a na ɖò biba wɛ é ɔ , tɛnkpɔn bo nɔ sɔ́ hwiɖée hwe lobo lidǒ ɖò nùɖiɖi mɛ . — w16.08 , wex . 18 - 19 ."
é ka sɔgbe ɖɔ nɔví sunnu ɖé ni jó atán dó ɖò égbé à ?
"ðò aca ɖé lɛ mɛ ɔ , è sixu yí gbè nú atán e è lébe na é ɖé , bɔ é sixu gɔn ayi mɛ lɛ tɔn fɛ́ sín wɛn axɔsuɖuto ɔ tɔn jí ."
"é ɖò mɔ̌ có , nɔví sunnu ɖé lɛ sixu ɖɔ ɖɔ emi kún na jó atán dó ó ."
"( 1 kɔ . 8 : 9 ) ðò aca kpo xá ɖevo lɛ kpo mɛ ɔ , atán jijodó nyí nǔ e jɛxa klisanwun lɛ é ǎ . — w16.09 , wex . 21 ."
etɛwu mǐ ka sixu ɖeji dó tan biblu tɔn e kúnkplá davidi kpo goliyati kpo é wu ?
santimɛtlu 15 jɛn goliyati ɖi ga na hugǎn mɛ e ɖi ga hú mɛ bǐ ɖò hwe mǐtɔn nu bɔ è tuùn é .
"davidi nɔ gbɛ̀ kpɔ́n nugbǒ , bɔ nùwlanwlan hwexónu tɔn e ɖɔ xó dó xwé davidi tɔn wu é kpo nǔ e jezu ɖɔ é kpo dó zǒgbe jí ."
"lee tan ɔ gbajɛ̌mɛ nú nɔtɛn ɔ gbɔn é sɔgbe xá nǔ e è tuùn égbé lɛ é . — wp16.5 , wex . 13 ."
"vogbingbɔn tɛ ka ɖò nùtuùntuùn , nukúnnúmɔjɛnǔmɛ , kpo nùnywɛ kpo mɛ ?"
mɛ e tuùn nǔ é nɔ mɔ dò nú nǔ gègě .
"amɔ̌ , mɛ e ɖó nùnywɛ é nɔ kpéwú bo nɔ zán nùtuùntuùn kpo nukúnnúmɔjɛnǔmɛ kpo ɖó kpɔ́ ganji . — w16.10 , wex . 18 ."
alɔdlɛndonǔ xota lɛ tɔn nú atɔxwɛ 2016 tɔn lɛ
ee mɛ xota ɖokpo ɖokpo tɔ́n ɖè é
biblu
"lefèvre d’étaples ( lilɛdogbeɖevomɛtɔ́ ) , no . 6"
"nǔ e é xò zlɛ é hwe ǎ , no . 4"
biblu nɔ huzu gbɛzán mɛtɔn
"un j’ayǐ azɔn gègě ( j . mutke ) , no . 4"
"akpɔ̀ nɔ ðó mì bɔ un nɔ xò daka ( a . de la fuente ) , no . 5"
"vivo kpo awǎjijɛ kpo mì nú xwè ðokpo ( a . broggio ) , mars"
gbɛzán klisanwun tɔn kpo jijɔ tɔn lɛ kpo
"ado ni ma hu we ó , mars"
"“ hɛn nùnywɛ e nyɔ́ zán é , ” oct ."
"hunjijɛ dó wɛnɖagbe ɔ jí ðò acɛkpatɔ́ lɛ nukɔn , sept ."
"kpò ðò jehovah sɛ̀n wɛ kpo awǎjijɛ kpo , fév ."
sinsɛnzɔ́ towe ka cí ahǔn ðɔhun à ? avril
"xomɛfífá : ali nùnywɛ tɔn , déc ."
"xɔ akwɛ hú diamáa ( nugbǒɖiɖɔ ) , juin"
"xɔ akwɛ hú siká ( nùnywɛ mawu tɔn ) , août"
jehovah
"“ ðò nukún kpé dó mi wu wɛ , ” juin"
"“ ma ði xɛsi ó , un na gɔ́ alɔ nú we , ” juil ."
jezu klisu
etɛwu é ka jiya bo kú ?
"mars nǔwiwa tɔn xá gudunɔ lɛ gbɔn vo , no . 4"
kúnnuðetɔ́ jehovah tɔn lɛ
"ðu lè ðò alixlɛ́mɛ jehovah tɔn mɛ ( nǔ e è mɔ kpɔ́n lɛ é ) , sept ."
etɛ a ka tuùn dó kúnnuɖetɔ́ jehovah tɔn lɛ wu ?
"juin “ un ðò atín sínsɛ́n lɛ gbɛ̀ dó kpa susu nú jehovah na wɛ ” ( allemagne , wɛkɛ hwan nukɔntɔn ) , août"
"“ wɛnjlatɔ́ axɔsuɖuto ɔ tɔn grande - bretagne tɔn lɛ emi — mi fɔ́n ! ! ” ( 1937 ) , nov ."
"zé mɛɖée jó ðò ghana , juil ."
nǔ e nǔxatɔ́ lɛ kanbyɔ lɛ é
etɛ ka nyí “ mawuxó ” ɔ ?
"( eb 4 : 12 ) , sept ."
etɛwu alɔ klɔ́klɔ́ ka nyí xó ?
"( mk 7 : 5 ) , août"
"nya e sɔ́ nùwlannú slɔ́ gǒ mɛ é kpo sunnu ayizɛ́n ɖěɖee hɛn alyannu lɛ é kpo ( eze 9 : 2 ) , juin"
tan gbɛzán tɔn lɛ
"asyɔ́nla lɛ huzu nɔví gbigbɔ tɔn nugbǒ lɛ ( f . kpo a . fernández kpo ) , avril"
"gǎndido bá zé kpɔ́ndéwú ðagbe lɛ ð’ayǐ ( t . mclain ) , oct ."
"jehovah na ðuɖeji mì ( c . robison ) , fév ."
"un sɔ́ nyɛɖée dó bló “ nǔ bǐ nú mɛ bǐ ” ( d . hopkinson ) , déc ."
"un mɔ awǎjijɛ ðò nùnamɛ mɛ ( r . parkin ) , août"
"un zunfan nugbǒ biblu tɔn alɔ kpo awa kpo mɛvo ( b . merten ) , no . 6"
xota ðevo lɛ
adakaxixo ka na wá hán ðò gbɛ̀ ɔ mɛ à ?
no . 4
dandan wɛ ðɔ è ni nɔ sinsɛn ɖé mɛ à ?
ðě jɛn è na nɔ dandan cobo xoɖɛ à ?
no . 6
etɛ ka nyí axɔsuɖuto mawu tɔn ?
no . 5
fitɛ a ka sixu mɔ gbɔdónúmɛ ðè ?
gbɛtɔ́ lɛ wɛ dó sinsɛn wá à ?
"hwenu e mɛvívɛ́ ɖé kú é , mai"
no . 6
"“ mawu mavɔmavɔ wɛ nɔ na ðuɖeji mɛ ” ( davidi ) , no . 5"
mɛ̌ ka nyí awovi ? mars
mɛɖé ka sixu yì dó gbehan nyanya dó gle mɛ à ?
"oct . mɛɖesúsínínɔ e hlɔma na jwifu lɛ ðò judée é , oct ."
"nǔ e jí sinsɛngán jwifu lɛ nɔ zɔ́n dó bo nɔ yí gbè nú asúgbigbɛ́ alǒ asigbigbɛ́ é , no . 4"
"nùjlɛdonǔwu e nyɔ́ hugǎn bǐ é ( nǔ e è ɖi nǔ na lɛ é kpo biblu kpo ) , no . 4"
"nǔmimɔ lɛ dó jixwé wu , no . 6"
"xókwin klewun ðé bo ka ðó agbɔ̌n tawun ! ( “ yɔkpɔ́ ” ) , nov ."
xota e è kplɔ́n ðò kplé jí lɛ é
a ka nɔ ðó sísí ðaxó nú xó jehovah tɔn à ?
nov . a ka nɔ yí gbè bɔ zɛ̌nmɛtɔ́ ðaxó ɔ nɔ w’azɔ̌ ðò wǔ we à ?
juin
"alɔwliwli : mɛ e sɔ́ ð’ayǐ é kpo nǔ e wu wɛ é kpo , août"
a mɔ ðɔ emi ðó na kplɔ́n azɔ̌ mɛ ðevo lɛ wɛ à ?
août a mɔ ðɔ emi ðó na yì nukɔn ðò gbigbɔ lixo wɛ à ?
"août a sixu ð’alɔ ðò bǔninɔ klisanwun tɔn mǐtɔn hinhɛn lidǒ mɛ , gbɔn nɛ̌ é ?"
mars
"“ awakanmɛ ma kú we ó , ” sept ."
"ayi sísɔ́ ðó gbigbɔ ɔ jí nɔ na gbɛ̀ kpo fífá kpo mɛ , déc ."
"azɔ̌wiwa ðó kpɔ́ xá mawu nɔ zɔ́n bɔ è nɔ ðó awǎjijɛ , jan ."
"ba axɔsuɖuto ɔ , ni ma nyí nǔ lɛ ó , juil ."
biblu ka kpò ðò gbɛzán towe huzu wɛ à ?
mai
"‘ didɛ e mi na ðó ɔ ni wà azɔ̌ kpíkpé , ’ avril"
"ði nǔ nú akpá e jehovah dó lɛ é , oct ."
"ðǒ wǔ zɔ ðò gbɛ̀ e klán é ɖé mɛ , avril"
"ðu lè nǔ e jehovah nɔ na mǐ lɛ é tɔn mlɛ́mlɛ́ , mai"
"è bló tuto nú mǐ sɔgbe kpo xó mawu tɔn kpo , nov ."
etɛwu mǐ ka ðó na “ nɔ acéjí ” ?
juil .
etɛwu mǐ ka ðó na nɔ kplé bo sɛ̀n mawu ?
avril
"è tún kàn nú mi gbɔn fɛ́nú gblamɛ , déc ."
"è ylɔ mǐ sín ablu mɛ , nov ."
"fɛ́nú mawu tɔn nɔ sù nukún mǐtɔn mɛ , juil ."
"gbejininɔ nɔ zɔ́n bɔ nǔ mɛtɔn nɔ nyɔ́ mawu nukúnmɛ , avril"
"gbigbɔ ɔ nɔ yí gbè dó nǔ e gbigbɔ mǐtɔn ðɔ ɔ jí , jan ."
"hɛn nùɖiɖi towe lidǒ ðò nǔ e ðó nukún wɛ a ðè ɔ mɛ , oct ."
"“ jehovah mawu mǐtɔn ɔ , jehovah ðokpo wɛ , ” juin"
"jehovah nɔ na ajɔ mɛ e nɔ ba ɛ nugbǒ nugbǒ lɛ é , déc ."
"jehovah nɔ xlɛ́ ali togun tɔn ðò gbɛ̀ li ɔ jí , mars"
"jehovah sɛntɔ́ gbejinɔtɔ́ lɛ sín kpɔ́ndéwú ni kplɔ́n nǔ we , fév ."
"jehovah ylɔ ɛ ðɔ “ xɔ́ntɔn ce , ” fév ."
"jla wɛnɖagbe fɛ́nú mawu tɔn tɔn , juil ."
"kpé nukún dó hwiɖée wu ðò gbigbɔ lixo hwenu e a ðò sinsɛnzɔ́ wà wɛ ðò tò ðevo mɛ é , oct ."
"kpò ðò xwi ðí wɛ bá mɔ nyɔna jehovah tɔn , sept ."
"lee klisanwun ɖé sixu bló gbɔn bɔ alɔwliwli tɔn kpa ɛ é , août"
"mɛjitɔ́ lɛ emi , mi d’alɔ vǐ mitɔn lɛ bonu nùɖiɖi yetɔn ni lidǒ , sept ."
"mɛ winnyawinnya lɛ emi , nɛ̌ mi ka sixu sɔnǔ nú baptɛm gbɔn ? mars"
"mɛ winnyawinnya lɛ emi , mi hɛn nùɖiɖi mitɔn lidǒ , sept ."
"mi ðeɖɛ hwɛgbe lɛ kpo wanyiyi kpo , mai"
"“ mi flín ðɔ mi ðó na yí ye mɛ e nɔ wá ba jonɔ mi lɛ é ganji , ” oct ."
"“ mǐ jló na xwedó mi , ” jan ."
mi kudeji bo ma jó wanyiyi nɔví nɔví tɔn mitɔn dó ó !
"jan . “ mi nɔ na akɔnkpinkpan miɖée ayihɔngbe ayihɔngbe , ” nov ."
"“ mi yì bo kplɔ́n nǔ akɔta lɛ bǐ , bonu ye ni huzu ahwanvu , ” mai"
nɛ̌ a ka nɔ wá gbeta hwiɖesunɔ tɔn lɛ kɔn gbɔn ?
"mai ‘ nùnina mawu tɔn e è ma sixu jlɛ́ ǎ é ’ ni ðu ðò jǐ we , jan ."
nǔsisɔ towe ka nɔ sɔ́ mawu sù à ?
sept .
"nùwanyido mɛ ðevo lɛ tɔn ni ma nyí afɔklɛ́nnú nú we ó , juin"
"sɔ́ jehovah dó ðó zɛ̌nmɛtɔ́ towe , juin"
"wà nǔ xɔ́ntɔn vívɛ́ jehovah tɔn lɛ ðɔhun , fév ."
"xlɛ́ ðɔ emi ðò gbeji nú jehovah , fév ."
"ye xógló sinsɛn nùvú , nov ."
"zlɔ̌n linkpɔ́n towe lɛ bǐ ðó jehovah jí , déc ."
décembre 2016
xota nùkplɔnkplɔn tɔn lɛ nú : 30 janvier – 26 février 2017
portugal
48 840
28 687
91 472
mɔ nǔ gègě ðò biblu xixa mɛ
no . 1 2017
mɔ nǔ gègě ðò biblu xixa mɛ
3 etɛwu è ka ðó na xà biblu ?
4 nɛ̌ un ka sixu bɛ́ gbɔn ?
5 etɛ ka na zɔ́n bɔ a na ðu vivǐ tɔn ?
6 nɛ̌ biblu ka sixu hɛn gbɛzán ce kpɔ́n te gbɔn ?
8 biblu nɔ huzu gbɛzán mɛtɔnun jló na kú ǎ !
10 ði nǔ ye ðɔhun | henɔci‘nǔ tɔn nyɔ́ mawu nukúnmɛ ’
14 nukúnnúmɔjɛnǔmɛ agɔ klewun ðé kpowun wɛ à ?
16 etɛ biblu ka ðɔ ?
biblu ɔ ko cá ɖò hwe mǐtɔn nu wɛ à alǒ é lɛ́ xɔ akwɛ ?
"biblu ɔ ɖesu ɖɔ : ‘ nǔ e è wlan dó mawuxówema ɔ mɛ é bǐ wɛ gosin mawu gɔ́n bo ɖó lè . ’ — 2 timɔtée 3 : 16 , 17 , nwt ."
"atɔxwɛ elɔ tɛɖɛ̌ nùnywɛ biblu tɔn e nyɔ́ zán é ɖé lɛ jí , bo lɛ́vɔ na alixlɛ́mɛ ɖé lɛ dó lee biblu xixa mǐtɔn na hɛn lè wá nú mǐ hugǎn gbɔn é jí ."
xota e ðò akpà ɔ jí é | mɔ nǔ gègě ðò biblu xixa mɛ
etɛwu è ka ðó na xà biblu ?
“ un nɔ mɔ ɖɔ xixa tɔn kún na víví ó . ” — queennie
"“ nú un mɔ lee biblu ɔ d’agba sɔ é ɔ , xixa tɔn sɔ́ nɔ jló mì ɖebǔ ǎ . ” — ezekiel"
"a ka ko lin bo na xà biblu ɔ lobo ka sɔ́ wà mɔ̌ ǎ , ɖó lee nǔ cí nú mɛ enɛ lɛ é cí mɔ̌ nú hwi lɔ wutu à ?"
biblu xixa nɔ dó xɛsi mɛ gègě .
lin tamɛ kpɔ́n dó nǔ e mɛ e ko mɔ lè ɖò biblu ɔ xixa mɛ lɛ é ɖɔ é ɖé lɛ jí .
"ezekiel e ko ɖó xwè 20 jɛji é ɖɔ : “ ð’ayǐ ɔ , un cí mɛ e ɖò mɔ̌to kun wɛ bo ma ka tuùn fí e é xwè tawun é ǎ é ɖɔhun ."
"amɔ̌ , biblu xixa zɔ́n bɔ gbɛ̀ ce ɖó nu ."
un nɔ mɔ wěɖexámɛ ɖagbe lɛ ɖ’emɛ bo nɔ zán ayihɔngbe ayihɔngbe . ”
frieda e ko ɖó hú xwè 20 é lɔmɔ̌ tinmɛ ɖɔ : “ un nɔ lin tamɛ cobo nɔ wà nǔ ǎ .
"amɔ̌ , biblu e un jɛ xixa jí é zɔ́n bɔ un kplɔ́n lee un na ɖu ɖò nyiɖée jí gbɔn é ."
"enɛ ɔ zɔ́n bɔ un nyɔ́ kpɔ́jɛji , bo ɖó xɔ́ntɔn gègě dìn . ”"
"nawe e nɔ nyí eunice bo ɖó hú xwè 50 é ɖɔ dó biblu ɔ wu ɖɔ , “ é ɖò alɔ dó mì wɛ bɔ un ɖò te kpɔ́n d’eji wɛ , bo ɖò jijɔ ce nyanya lɛ ɖyɔ wɛ . ”"
"ði lee nǔxatɔ́ enɛ lɛ kpo livi mɔkpan ɖevo lɛ kpo mɔ gbɔn é ɔ , biblu xixa sixu d’alɔ we bɔ a na ɖu vivǐ gbɛ̀ tɔn hugǎn ."
"( ezayíi 48 : 17 , 18 ) biblu sixu d’alɔ we bɔ ( 1 ) a na nɔ wá gbeta ɖagbe lɛ kɔn , ( 2 ) a na ɖó xɔ́ntɔn jɔ xɔ́ntɔn lɛ , ( 3 ) a na ɖí xwi xá adohu adohu , bɔ ( 4 ) ee nyɔ́ hú bǐ é ɔ , a na tuùn nugbǒ ɔ dó mawu wu ."
"mawu gɔ́n wɛ wěɖexámɛ biblu tɔn lɛ gosin , enɛ wu ɔ , enyi a zán ye jɛn wɛ ɔ , a na bú ali kpɔ́n gbeɖé ǎ ."
mawu nɔ ɖè wě nyanya xá mɛ gbeɖé ǎ .
nǔ taji ɔ wɛ nyí ɖɔ a ni bɛ́ .
wlɛnwín tɛ lɛ ka na d’alɔ we bɔ bǐbɛ̌ tɔn na bɔkun nú we bɔ a na lɛ́ ɖu vivǐ tɔn hugǎn ?
nɛ̌ un ka sixu bɛ́ gbɔn ?
wlɛnwín tɛ ka na d’alɔ we bɔ biblu xixa na víví nú we bɔ a na mɔ nǔ gègě ɖ’emɛ ?
ð’ayi alixlɛ́mɛ e w’azɔ̌ nú mɛ gègě é atɔ́ɔ́n wu .
ba fí e nyɔ́ é .
tɛnkpɔn bo mɔ fí e ɖò xwii é ɖé .
weziza ɖagbe kpo jɔhɔn flɛ́flɛ́ kpo sixu d’alɔ we bɔ a na ɖu nǔ e xà wɛ a ɖè é sín vivǐ hugǎn .
ðǒ linlin e sɔgbe é .
"ðó tɔ́ mǐtɔn jixwé tɔn ɔ gɔ́n wɛ biblu ɔ gosin wutu ɔ , a na ɖu vivǐ tɔn hugǎn , enyi a cí yɔkpɔvu e ɖò gbesisɔmɛ bonu tɔ́ wanyiyinɔ ɖé na kplɔ́n nǔ i é ɖɔhun ɔ nɛ ."
"enyi a ko ɖó linlin masɔgbe ɖebǔ dó biblu wu hǔn , tɛnkpɔn bo xò ye nyì kɛ́n , enɛ ɔ , mawu na kplɔ́n nǔ we . — ðɛhan 25 : 4 ."
xoɖɛ cobo jɛ xixa jí .
"linlin mawu tɔn lɛ wɛ ɖò biblu mɛ , enɛ wu ɔ , é ɖò wɛn ɖɔ è ɖó na byɔ alɔdo tɔn bo na dó sixu mɔ nukúnnú jɛ mɛ ."
mawu d’akpá bo na na “ [ gbigbɔ mímɛ́ ] tɔn mɛ e byɔ ɛ lɛ ” é .
( luki 11 : 13 ) gbigbɔ mímɛ́ ɔ sixu d’alɔ we bɔ a na mɔ nukúnnú jɛ linlin mawu tɔn lɛ mɛ .
"nukɔnmɛ ɔ , é na hun ayi towe bɔ a na mɔ nukúnnú jɛ “ tito mawu tɔn e ɖò hwlahwla ɖò gɔngɔn mɛ lɛ é ” mɛ . — 1 kɔlɛntinu lɛ 2 : 10 ."
ba bo na mɔ nukúnnú jɛ nǔ mɛ .
ma xà nǔ ɖó a na xà nǔ wutu ó .
lin tamɛ kpɔ́n dó nǔ e xà wɛ a ɖè é jí .
nɔ kàn nǔ lehun lɛ byɔ hwiɖée : ‘ jijɔ tɛ lɛ mɛ e wu xà nǔ dó wɛ un ɖè é ka ɖó ?
nya nǔ tawun tawun ɖé lɛ gbé .
"bonu biblu xixa towe na hɛn lè wá nú we ɔ , ba bo na kplɔ́n nǔ e na hɛn lè wá nú gbɛzán towe nugbǒ nugbǒ é ɖé ."
a sixu nya nǔ lehun lɛ gbé : ‘ un jló na lɛ́ kplɔ́n nǔ dó mawu wu d’eji . ’
"enɛ gudo hǔn , sɔ́ akpáxwé biblu tɔn e na d’alɔ we bɔ a na kpé nǔ enɛ lɛ wu lɛ é . *"
alixlɛ́mɛ atɔ́ɔ́n enɛ lɛ na d’alɔ we bɔ a na bɛ́ .
"amɔ̌ , nɛ̌ a ka sixu lɛ́ bló gbɔn bo ɖu vivǐ nùxixa towe tɔn hugǎn ?"
xota e bɔ d’ewu é na alixlɛ́mɛ ɖé lɛ .
"enyi a ma tuùn akpáxwé biblu tɔn e jɛxa we dó nǔ enɛ wu é ǎ ɔ , kúnnuɖetɔ́ jehovah tɔn lɛ na hun xomɛ dó d’alɔ we ."
mɔ nǔ gègě ðò biblu xixa mɛ
"kú hǔn , bo ma hwlɛndo ó"
"zě hwiɖée bǐ dó nǔ e xà wɛ à ɖè é mɛ , dǒ nukún nǔ lɛ mɛ kpɔ́n"
tɛnkpɔn bo kpɔ́n lee wemafɔ lɛ sɔgbe xá hwenu e è wlan ye dó é gbɔn é
ba nùkplɔnmɛ ɖěɖee ɖò nǔ e xà wɛ a ɖè é mɛ lɛ é
etɛ ka na zɔ́n bɔ a na ðu vivǐ tɔn ?
nɛ̌ biblu xixa ka na cí nú we ?
é na cikɔ nú we wɛ à ?
alǒ é na fá kɔ nú we ?
lee a jɛ xixa jí gbɔn é wu wɛ é na sín .
nǔ mǐ ni kpɔ́n nǔ e a sixu wà bɔ jlǒ towe kpo awǎjijɛ towe kpo na lɛ́ jɛji é .
sɔ́ lilɛdogbeɖevomɛ hwe mǐtɔn nu tɔn e wu è sixu ɖeji dó é ɖé .
"enyi a ɖò wema e mɛ xógbe e vɛwǔ alǒ ko cá bɔ a ma tuùn ǎ lɛ é ɖè é xà wɛ ɔ , xixa tɔn na víví nú we ǎ ."
"enɛ wu ɔ , ba biblu e mɛ xógbe e bɔwǔ bo sixu byɔ ayi towe mɛ lɛ é ɖè é bo sɔ́ ."
"amɔ̌ , hwe ɖokpo ɔ nu ɔ , é ɖó na nyí biblu e è wlíbò na bo lilɛ dó gbè ɖevo mɛ bɔ é sɔgbe é . *"
"égbé ɔ , wema jí kɛɖɛ wɛ biblu ɔ ɖè ǎ ."
"mɛɖesunɔ sixu xà biblu ɖé lɛ ɖò ɛntɛnɛti jí alǒ yí ye dó ɔdinatɛ́ɛ , tablɛti alǒ alokan lɛ jí ."
lilɛdogbeɖevomɛ ɖé lɛ ɖó azɔwanú ɖevo e na d’alɔ we bɔ a na yawu ba dó nú wemafɔ biblu tɔn ɖevo lɛ dó xota ɖokpo ɔ jí alǒ tlɛ sɔ́ lilɛdogbeɖevomɛ ɖě jlɛ́ dó ɖevo wu é .
"enyi sise tɔn wɛ nɔ nyɔ́ nukún towe mɛ hú xixa tɔn ɔ , biblu ɔ ɖò kàn jí ɖò gbè ɖé lɛ mɛ ."
"mɛ gègě nɔ yí wǎn nú biblu sise ɖò kàn jí hwenu e ye dó mɔ̌to xwè fí ɖé , alǒ ɖò nǔ nya wɛ , alǒ ɖò nǔ ɖevo e hun ali tɔn nú ye bɔ ye na sixu ɖótó é ɖé lɛ bló wɛ é ."
etɛwu a ma ka na tɛ́n wlɛnwín e sɔgbe xá we é ɖé kpɔ́n ǎ ?
zǎn azɔwanú biblu kplɔnkplɔn tɔn lɛ .
azɔwanú biblu kplɔnkplɔn tɔn lɛ na d’alɔ we tawun bɔ a na mɔ nǔ gègě d’eji ɖò nùxixa towe mɛ .
"ðiɖe tò e xó biblu ɖɔ lɛ é tɔn ɖè , bo na d’alɔ we bɔ a na mɔ fí e ye ɖè lɛ é lobo sɔ́ nǔ lɛ ɖó lee ye ɖó na nɔ é ɖò ayi towe mɛ ."
"xota ɖé lɛ tíìn , ɖi ee ɖò xójlawema elɔ mɛ lɛ é alǒ ɖò tɛn ɛntɛnɛti tɔn jw.org jí lɛ é bo na d’alɔ we bɔ a na ba dò nú akpáxwé biblu tɔn gègě sín tinmɛ ."
nɔ ɖyɔ alɔ .
"enyi biblu ɔ xixa sín bǐbɛ̌mɛ wá yì vivɔnu nɔ dó xɛsi nú we ɔ , etɛwu a ma ka na bɛ́ kpo akpáxwé e nɔ víví nú we hugǎn é kpo , bonu jlǒ e a na ɖó é ni lɛ́ jɛji ǎ ?"
"enyi a jló na ba dò nú gbɛtɔ́ nukúnɖeji e xó biblu ɖɔ lɛ é ɔ , a sixu bɛ́ nùxixa ɔ sɔgbe kpo mɛ lɛ kpo ."
alɔ ɖyɔɖyɔ sín kpɔ́ndéwú mɔhun ɖokpo ɖò gbàví “ ba dò nú biblu ɔ gbɔn mɛ e xó é ðɔ lɛ é tuùntuùn gblamɛ ” mɛ .
alǒ é na jló we ɖɔ a ni xà biblu ɔ sɔgbe kpo xota lɛ kpo alǒ sɔgbe kpo lee nǔ lɛ jɛ gbɔn é kpo .
etɛwu a ma ka na tɛ́n wlɛnwín enɛ lɛ ɖokpo kpɔ́n ǎ ?
"traduction du monde nouveau nyí lilɛdogbeɖevomɛ ɖé bo sɔgbe , bɔ è sixu ɖejid’ewu b’ɛ lɛ́ nyɔ́ xà tawun ."
biblu enɛ e kúnnuɖetɔ́ jehovah tɔn lɛ ɖetɔ́n é ɖò gbè hugǎn 130 mɛ .
"a hɛn ɔ a na yí ɖokpo ɖò tɛn ɛntɛnɛti tɔn jw.org jí , alǒ yǐ jw library app . alǒ enyi é jló we ɔ , kúnnuɖetɔ́ jehovah tɔn lɛ na hɛn ɖokpo wá nú we ɖò xwé towe gbè ."
nyɔnu gbejinɔtɔ́ ɖé lɛ
avigayilu
1 samuwɛli wemata 25
ɛsitɛ́ɛ
"ɛsitɛ́ɛ wemata 2 - 5 , 7 - 9"
ana
1 samuwɛli wemata 1 - 2
mali
( jezu sín nɔ ) matie wemata 1 - 2 ; luki wemata 1 - 2 ; lɛ̌ kpɔ́n jaan 2 : 1 - 12 ; mɛsɛ́dó 1 : 12 - 14 ; 2 : 1 - 4
hlaxabu
"jozuwée wemata 2 , 6 ; lɛ̌ kpɔ́n eblée lɛ 11 : 30 , 31 ; jaki 2 : 24 - 26"
hlebeka
bǐbɛ̌mɛ wemata 24 - 27
sala
"bǐbɛ̌mɛ wemata 17 - 18 , 20 - 21 , 23 ; lɛ̌ kpɔ́n eblée lɛ 11 : 11 ; 1 piyɛ́ɛ 3 : 1 - 6"
sunnu nukúnɖeji ɖé lɛ
ablaxamu
bǐbɛ̌mɛ wemata 11 - 24 ; lɛ̌ kpɔ́n 25 : 1 - 11
davidi
1 samuwɛli wemata 16 - 30 ; 2 samuwɛli wemata 1 - 24 ; 1 axɔsu lɛ wemata 1 - 2
jezu
"wɛnɖagbe - wema matie , maki , luki , kpo jaan kpo tɔn"
mɔyizi
"tíntɔ́n wemata 2 - 20 , 24 , 32 - 34 ; kɛ́nsísɔ́ wemata 11 - 17 , 20 , 21 , 27 , 31 ; sɛ́nflínmɛ wemata 34"
nɔwée
bǐbɛ̌mɛ wemata 5 - 9
pɔlu
"mɛsɛ́dó wemata 7 - 9 , 13 - 28"
piyɛ́ɛ
azɔwanú biblu kplɔnkplɔn tɔn e kúnnuðetɔ́ jehovah tɔn lɛ ðetɔ́n lɛ é
jw.org — tɛn ɛntɛnɛti tɔn elɔ ɖó azɔwanú nùkplɔnkplɔn tɔn gègě kaka jɛ akpáxwé “ questions bibliques ” jí .
lee è sixu yí jw library app gbɔn é sín alixlɛ́mɛ lɛ lɔmɔ̌ ɖ’eji .
‘ voyez le bon pays ’ — alɔnuwema elɔ xlɛ́ fí e xó è ɖɔ ɖò biblu mɛ lɛ é sín ɖiɖe
"étude perspicace des écritures — xókwintinmɛwegbo biblu tɔn akpáxwé wenɔ ɖé wɛ , bo tinmɛ nǔ dó mɛ lɛ , fí lɛ kpo xógbe e ɖò biblu mɛ lɛ é kpo wu"
"“ toute écriture est inspirée de dieu et utile ” — wema mɛkplɔnkplɔn tɔn elɔ tinmɛ hwenu e è wlan wema biblu tɔn ɖokpo ɖokpo dó é , fí e è wlan ɖè é , kpo nǔ e wu è wlan é kpo bo lɛ́ sɛ̀ sìn xwè nú ɖokpo ɖokpo"
la bible : parole de dieu ou des hommes ? — wema nǔbiba tɔn kpɛví elɔ gbéjé kúnnuɖenú ɖěɖee xlɛ́ ɖɔ mawu gɔ́n wɛ biblu ɔ gosin nugbǒ é kpɔ́n
la bible — quel est son message ? — alɔnuwema wexwɛ 32 nɔ e sɛ̀ sìn xwè nú xota biblu tɔn ɔ blebu é ɖé wɛ
nɛ̌ biblu ka sixu hɛn gbɛzán ce kpɔ́n te gbɔn ?
biblu nyí wema ɖé kpowun ǎ .
( 2 timɔtée 3 : 16 ) wɛn e ɖ’emɛ é sixu wà ɖagbe nú mǐ tawun .
"nugbǒ ɔ , biblu ɖɔ : “ mawuxó ɔ ɖò gbɛ̀ , bo ɖó hlɔnhlɔn . ”"
"( eblée lɛ 4 : 12 ) é ɖó hlɔnhlɔn bo na hɛn gbɛzán mǐtɔn kpɔ́n te ɖò ali taji wè nu : é nɔ xlɛ́ lee mǐ na zán gbɛ̀ gbɔn ayihɔngbe ayihɔngbe é mǐ dìn , bo nɔ d’alɔ mǐ bɔ mǐ na tuùn mawu kpo akpá e é dó lɛ é kpo . — 1 timɔtée 4 : 8 ; jaki 4 : 8 ."
hɛn gbɛzán towe kpɔ́n te dìn .
biblu sixu d’alɔ mɛ ɖò tagba mɛɖesunɔ tɔn lɛ mɛ .
é ɖè wě ɖagbe lɛ xá mɛ dó nǔ elɔ lɛ wu .
"kancica e è na ɖó xá hagbɛ̌ xwédo tɔn mɛtɔn lɛ kpo mɛ ɖevo lɛ kpo é . — efɛzinu lɛ 4 : 31 , 32 ; 5 : 22 , 25 , 28 , 33 ."
ganjininɔ ɖò ayi kpo agbaza kpo mɛ . — ðɛhan 37 : 8 ; nùnywɛxó 17 : 22 .
"walɔ ɖagbe lɛ ɖiɖó . — 1 kɔlɛntinu lɛ 6 : 9 , 10 ."
lee è na mɔ nǔ agbaza tɔn e sín hudo è ɖó lɛ é gbɔn é . — nùnywɛxó 10 : 4 ; 28 : 19 ; efɛzinu lɛ 4 : 28 . *
lee wěɖexámɛ biblu tɔn lɛ xɔ akwɛ sɔ́ é nɔ sù asú kpo asì kpo e nɔ nɔ azíi é ɖé sín nukúnmɛ .
"ði lee é nɔ nyí nú mɛ e wlí alɔ yɔyɔ̌ lɛ é gègě gbɔn é ɔ , ye ɖò tintɛnkpɔn wɛ bo na tuùn jijɔ yeɖée lɛ tɔn bo na nɔ lɛ́ ɖɔ xó ɖó kpɔ́ dó nùjɔnǔ mɛ ."
ye jɛ nǔ e ye xà ɖò biblu mɛ é xwedó jí .
etɛ mɛ é ka tɔ́n kɔ dó ?
"sunnu ɔ nɔ nyí vicent , é ɖɔ : “ nǔ e un xà ɖò biblu mɛ lɛ é d’alɔ mì bɔ un ɖí xwi xá tagba alɔwliwli ce tɔn lɛ kpo wanyiyi kpo ."
biblu e mǐ nɔ xwedó é zɔ́n bɔ mǐ nɔ zán gbɛ̀ awǎjijɛnɔ ɖé ɖó kpɔ́ . ”
asì tɔn annalou yí xó n’i bo ɖɔ : “ kpɔ́ndéwú e mǐ mɔ ɖò biblu mɛ lɛ é d’alɔ mǐ tawun .
"un ɖó awǎjijɛ dìn , bɔ alɔwliwli mǐtɔn kpo nǔ e gbé mǐ nɔ nya ɖò gbɛmɛ lɛ é kpo nɔ jɛmɛ nú mì . ”"
mawu tuùntuùn .
"gbɔn vo nú xó e vicent ɖɔ dó alɔwliwli wu é ɔ , é lɛ́vɔ ɖɔ : “ biblu xixa zɔ́n bɔ un mɔ ɖɔ un sɛkpɔ jehovah dìn hú ɖ’ayǐ tɔn . ”"
"nǔ e vicent ɖɔ é tɛɖɛ̌ nǔ taji ɖé jí , é wɛ nyí ɖɔ , biblu sixu d’alɔ we bɔ a na tuùn mawu ."
"nú a wà mɔ̌ ɔ , é nyí wěɖexámɛ tɔn lɛ kɛɖɛ sín vivǐ wɛ a na ɖu ǎ , amɔ̌ , a na mɔ ɖɔ emi sixu zun xɔ́ntɔn xá ɛ ."
"bɔ a na mɔ ɖɔ é na mɔjɛmɛ gègě dó sɔgudo ɖagbeɖagbe ɖé wu , hweɖenu wɛ bɔ a sixu ɖu “ gbɛ̀ jɔ gbɛ̀ ɔ ” sín vivǐ kaka sɔyi ."
( 1 timɔtée 6 : 19 ) wema ɖevo ɖebǔ sixu na nǔ enɛ mɛ ǎ .
"enyi a nɔ ba na xà biblu ɔ bo ka ɖókan d’ewu ɔ , hwi lɔ sixu ɖu lè enɛ lɛ , é wɛ nyí ɖɔ , a na hɛn gbɛzán towe kpɔ́n te dìn , bo lɛ́ tuùn mawu ."
"é ɖò mɔ̌ có , nùkanbyɔ gègě sixu wá ayi mɛ nú we , hwenu e a na ɖò biblu ɔ xà wɛ é ."
"enyi nǔ nyí mɔ̌ hǔn , flín kpɔ́ndéwú ɖagbe axɔsuzɔwatɔ́ etiopíinu e nɔ gbɛ̀ ɖò xwè 2 000 mɔ̌ ɖíe wá yì é ɖé tɔn ."
é ɖó nùkanbyɔ gègě dó biblu wu .
"hwenu e è kanbyɔ ɛ ɖɔ é ka mɔ nukúnnú jɛ nǔ e xà wɛ é ɖè é mɛ à jí é ɔ , é ɖɔ : “ enyi mɛɖé ma tinmɛ nú mì ǎ ɔ , nɛ̌ un ka sixu mɔ nǔ jɛ mɛ gbɔn ? ” * enɛ gudo ɔ , é yí gbè kpo akpàkpà sɔ́ mɛ kpo bɔ filipu e nyí ɖokpo ɖò ahwanvu jezu tɔn nukɔntɔn lɛ mɛ , bo nɔ kplɔ́n biblu mɛ ganji é d’alɔ ɛ ."
"( mɛsɛ́dó 8 : 30 , 31 , 34 ) mɔ̌ ɖokpo ɔ , enyi a ba na mɔ nukúnnú jɛ biblu mɛ d’eji hǔn , mǐ byɔ we ɖɔ hwi ni sɛ́ nùbyɔbyɔ towe dó ɖò www.jw.org jí alǒ wlan nǔ sɛ́dó adlɛsi e sɛkpɔ we bɔ è slɛ́ dó xójlawema elɔ mɛ é ."
a sixu lɛ́ sɛkpɔ kúnnuɖetɔ́ jehovah tɔn e yá dó we lɛ é alǒ yì kpléxɔ axɔsuɖuto ɔ tɔn e ɖò xá towe mɛ é ɖé mɛ .
"etɛwu a ma ka na jɛ biblu ɖé xà jí égbé , bo yí gbè nú é xlɛ́ ali we yì gbɛ̀ e nyɔ́ hugǎn é ɖé mɛ ǎ ?"
"enyi a ɖò kinkanbyɔ hwiɖée wɛ ɖɔ emi ɖó na ɖeji dó biblu ɔ wu mlɛ́mlɛ́ alǒ gbɔ wɛ à jí hǔn , kɛnklɛn kpɔ́n video klewun e xota tɔn nyí nɛ̌ mǐ ka sixu wá gbɔn bo tuùn ðɔ nǔ e ðò biblu mɛ ɔ nyí nugbǒ ? é ."
"nú a na mɔ ɔ , a sixu yì jw.org jí ."
"nú a na mɔ wěɖexámɛ biblu tɔn ɖagbe ɖevo lɛ hǔn , yì tɛn ɛntɛnɛti tɔn mǐtɔn jw.org jí ."
kpɔ́n wema lɛ glɔ .
lɛ̌vɔ kpɔ́n xota e ɖò atɔxwɛ elɔ mɛ bo nyí “ nukúnnúmɔjɛnǔmɛ agɔ klewun ɖé kpowun wɛ à ? ” é .
un jló na kú ǎ !
nyikɔ ce yvonne quarrie
è jì mì ðò : 1964
tò ce : angleterre
tan ce : un nyí nɔ gběvún ðé ðò winnyawinnya mɛ
nǔ e un wà wá yì lɛ é
"è jì mì ɖò paddington , xá ɖé mɛ wɛ bo ɖò londres , angleterre bɔ gbɛtɔ́ sukpɔ́ ɖ’emɛ kaka ."
nyì kpo nɔ ce kpo kpodo dada ce atɔn kpo wɛ nɔ kpɔ́ .
"ðó tɔ́ ce nyí ahannumunɔ wutu ɔ , é nɔ yì bo nɔ wá ."
"hwenu e un ɖò vǔ é ɔ , nɔ ce kplɔ́n mì ɖɔ ma nɔ xoɖɛ ɖò zǎn lɛ bǐ mɛ ."
"un ɖó biblu kpɛví ɖokpo bɔ ðɛhanwema lɛ jɛn ɖ’emɛ , bɔ un kpa han nǔ e ɖ’emɛ lɛ é tɔn bo na dó sixu nɔ jì ."
"un flín ɖɔ un xà nukɛgbe ɖé ɖò wema ce lɛ ɖokpo mɛ , bɔ é cí ayi mɛ nú mì : “ ayǐ ɖokpo na wá hɔ́n bɔ nǔ bǐ na bú sín gbɛ̀ ɔ mɛ . ”"
xógbe enɛ lɛ zɔ́n bɔ un nɔ nɔ zǎnwunzɛn bo nɔ ɖò nǔlinkpɔn dó sɔgudo wu wɛ .
"un nɔ ɖɔ nú nyiɖée ɖɔ , ‘ gbɛ̀ ɔ sixu fó ɖó finɛ ǎ ."
etɛwu un ka ɖò gbɛ̀ ? ’
un jló na kú ǎ !
un jɛ nǔ dò ba jí dó nùɖoyɛswímɛ lɛ wu jí .
"un tɛnkpɔn bo na ɖɔ xó xá mɛkúkú lɛ , nyì kpo xɔ́ntɔn ce lɛ kpo nɔ yì kúxwé lɛ , bo nɔ kpɔ́n fímu baɖabaɖa lɛ ."
xwè wǒ jɛn un ɖó bo jɛ nǔ dosin jí .
"un jɛ azɔ nu jí , bɔ zaan ɔ , é yí hun ce bǐ ."
"nukɔnmɛ ɔ , un jɛ gěe e è nɔ ylɔ ɖɔ marijuana é nu jí ."
"hwenu e un ɖó xwè 11 é ɔ , un jɛ ahan syɛnsyɛn nu jí ."
"é nɔ víví ɖò nu ce mɛ ǎ có , enyi è nu mú ɔ , lee é nɔ wà nǔ dó mɛ wu gbɔn é nɔ nyɔ́ nukún ce mɛ ."
un lɛ́vɔ yí wǎn nú nùxixo kpo weɖuɖu kpo .
"hweɖebǔnu e un kpéwú é ɔ , un nɔ yì kpacaɖuɖu lɛ tɛnmɛ kpo fí e è nɔ ɖúwe ɖè zǎnmɛ lɛ é kpo ."
un nɔ hɔn sín xwégbe zǎnmɛ bo nɔ lɛ́ lɛkɔ wá cobɔ ayǐ nɔ hɔ́n .
"nǔ nɔ cikɔ nú mì bǐ ayihɔngbe tɔn , bɔ un nɔ gɔn azɔ̌mɛ hwɛhwɛ ."
"enyi un wá yì gbeɖé ɔ , hwɛhwɛ wɛ un nɔ nu ahan syɛnsyɛn ɖò gbɔjɛ hwenu lɛ ."
"xwè gudogudo tɔn e un bló ɖò azɔ̌mɛ é ɔ , un w’azɔ̌ ɖebǔ ǎ ."
"ðó nɔ ce tuùn bǎ e mɛ un nyí gběvún ɖó é ǎ wutu ɔ , é vɛ́ n’i tawun bo lɛ́ ɖó akpɔ̀ n’i ."
mǐ ɖɔ jlɛ bɔ un hɔn sín xwégbe .
un yì cí sunnu xɔ́ntɔn ce tony gɔ́n nú táan ɖé .
"ajotɔ́ axánsúxó wɛ n’i , b’ɛ nɔ sà gěe bo lɛ́ nyí adakaxotɔ́ ɖaxó bɔ è tuùn i ."
"é lín cobɔ un mɔ xò ǎ , bɔ un jì vǐ sunnu mǐtɔn hwenu e un ɖò xwè 16 ɖó wɛ é ."
lee biblu huzu gbɛzán ce gbɔn é
un xò gò kúnnuɖetɔ́ jehovah tɔn lɛ azɔn nukɔntɔn ɔ hwenu e un ɖò xwé e gbè è nɔ yí vǐnɔ e ma d’asú ǎ lɛ é kpo vǐ yetɔn lɛ kpo dó é ɖé gbè é .
gǎntosɔ́ xá ɔ mɛ tɔn lɛ wɛ mɔ xɔ ɖokpo nú mì dó finɛ .
kúnnuɖetɔ́ nyɔnu wè nɔ wá ba vǐnɔ ɖé lɛ kpɔ́n hwɛhwɛ .
"gbè ɖokpo ɔ , un jɛ xóɖɔɖókpɔ́ xá ye jí ."
linlin ce wɛ nyí ɖɔ má xlɛ́ ye ɖɔ ye kún ɖò nugbǒ ɖɔ wɛ ó .
"amɔ̌ , ye sɔ́ biblu dó na sìnkɔn nú nùkanbyɔ ce tobutobu lɛ ɖokpo ɖokpo , kpo fífá kpo b’ɛ lɛ́ zawě ."
"ye nyɔ́ xomɛ tawun bo lɛ́ keya nú mɛ , bɔ é dɔn mì tawun ."
"enɛ wu ɔ , nyì lɔ yí gbè bo na kplɔ́n biblu xá ye ."
é lín ǎ bɔ un kplɔ́n nùɖé ɖò biblu mɛ b’ɛ ɖyɔ gbɛzán ce .
"sín hwenu e un ɖò vǔ é ɔ , un nɔ ɖi xɛsi nú kú ."
"amɔ̌ dìn ɔ , un mɔ nukúnnú jɛ nǔ e jezu kplɔ́n mɛ dó fínfɔ́n sín kú wu é wu !"
"( jaan 5 : 28 , 29 ) gɔ́ na ɔ , un lɛ́ kplɔ́n ɖɔ mawu nɔ kpé nukún dó nyiɖesu mɛtún ɔ wu ."
"( 1 piyɛ́ɛ 5 : 7 ) xógbe e ɖò jelemíi 29 : 11 mɛ lɛ é byɔ ayi ce mɛ tawun , é ɖɔ : “ ðó nyɛ mawu mavɔmavɔ ɔ , un tuùn tito e un sɔ́ ɖó te nú mi é ; fífá wɛ un sɔ́ ɖó te nú mi , é nyí nǔ nyanya wɛ un sɔ́ ɖó te nú mi ǎ , bonu sɔ na nyɔ́ nú mi . ”"
"un jɛ nǔ ɖi jí ɖɔ un hɛn ɔ , un na ɖó nukúnɖiɖo bo na nɔ gbɛ̀ ɖò palaɖisi mɛ ɖò ayikúngban jí kaka sɔyi . — ðɛhan 37 : 29 ."
kúnnuɖetɔ́ jehovah tɔn lɛ ɖè wanyiyi jɔ wanyiyi xlɛ́ mì .
"azɔn nukɔntɔn e un yì kplé yetɔn lɛ é ɔ , un mɔ wanyiyi ɖaxó ɖò tɛntin yetɔn b’ɛ dɔn mɛ tawun !"
"( jaan 13 : 34 , 35 ) enɛ ɔ gbɔn vo tawun nú lee mɛ lɛ wà nǔ xá mì gbɔn ɖò amísaxwé xá ɔ mɛ tɔn ɖé mɛ é ."
"kúnnuɖetɔ́ lɛ kpɔ́n dó ninɔmɛ ce lɛ wu ǎ , bo yí mì tawun ."
"ye zán hwenu yetɔn dó ta ce mɛ , kpé nukún dó wǔ yè , keya nú mì , bo lɛ́vɔ d’alɔ mì ɖò ali gègě nu ."
un mɔ ɖɔ un ɖò xwédo wanyiyinɔ ɖaxó ɖé mɛ .
biblu e un jɛ kpinkplɔn jí é zɔ́n bɔ un mɔ ɖɔ un ɖó na bló huzuhuzu ɖé lɛ ɖò gbɛzán ce mɛ ba dó sɔgbe xá nugbodòdó walɔ ɖagbe tɔn mawu tɔn titewungbe lɛ .
é bɔwǔ nú mì nú ma ɖó azɔ nunu te ǎ .
"hwe ɖokpo ɔ nu ɔ , un mɔ ɖɔ nùxixo ɖé lɛ nɔ zɔ́n bɔ marijuana nunu nɔ lɛ́ jló mì d’eji ; enɛ wu ɔ un ɖyɔ nùxixo e un nɔ sè lɛ é ."
"ðó un jló na ɖó ayi te wutu ɔ , un sɔ́ nɔ yì kpacaɖuɖu lɛ tɛnmɛ kpo fí e è nɔ ɖúwe ɖè zǎnmɛ lɛ é kpo ǎ , ɖó ahan nunu táa lɛ́ jló mì wutu ."
un ba xɔ́ntɔn yɔyɔ̌ ɖevo ɖěɖee jijɔ yetɔn na d’alɔ mì ɖò gbɛzán ce yɔyɔ̌ ɔ mɛ lɛ é bo dó gbɛ̌ xá . — nùnywɛxó 13 : 20 .
"hwenɛnu ɔ , tony lɔ jɛ biblu kplɔ́n xá kúnnuɖetɔ́ jehovah tɔn lɛ jí ."
"ee kúnnuɖetɔ́ lɛ sɔ́ biblu dó na xósin nú nùkanbyɔ tɔn lɛ é ɔ , é lɔ mɔ ɖɔ nugbǒ wɛ nyí nǔ e kplɔ́n wɛ emi ɖè é ."
"é bló huzuhuzu ɖaxó lɛ ɖò gbɛzán tɔn mɛ : é jó adakaxixo sín gbɛ̌ e é nɔ dó ɖ’ayǐ é dó , jó jaguda sín azɔ̌ e é nɔ wà é dó , bo ɖó marijuana nunu te ."
"bo na dó nyɔ́ jehovah nukúnmɛ bǐ mlɛ́mlɛ́ ɔ , mǐ mɛ wè lɛ mɔ ɖɔ mǐ ɖó na jla nùblibliwiwa sín gbɛ̀ e zán wɛ mǐ ɖè é ɖó , lobo ɖó ninɔmɛ e na wà ɖagbe nú vǐ sunnu mǐtɔn é ɖé ."
mǐ wlí alɔ ɖò 1982 .
“ un sɔ́ nɔ nɔ zǎnwunzɛn bo nɔ ɖò adohu adohu jí dó sɔgudo alǒ kú wu ɖě ǎ ”
un flín ɖɔ un nɔ ba xota atɔxwɛ kpo réveillez - vous ! * kpo tɔn e ɖɔ xó dó tan mɛ ɖěɖee kpéwú bo bló huzuhuzu e un ba bo na bló lɛ é tɔn jí lɛ é .
kpɔ́ndéwú yetɔn dó wusyɛn lanmɛ nú mì tawun !
un mɔ hlɔnhlɔn bo na kpó ɖò tintɛnkpɔn wɛ bo na jó gbè gbeɖé ǎ .
un nɔ xoɖɛ sɛ́dó jehovah ɖɔ nǔ ni ma cikɔ n’i dó wǔ yè ó .
nyɛ kpo tony kpo bló baptɛm bo huzu kúnnuɖetɔ́ jehovah tɔn ɖò juillet 1982 .
lè e un mɔ lɛ é
xɔ́ntɔn zunzun xá jehovah mawu hwlɛn gbɛ̀ ce gán .
jehovah lɛ́vɔ nɔ gudo nú nyì kpo tony kpo ɖò hwenu vɛwǔ lɛ mɛ .
"mǐ kplɔ́n jiɖiɖe dó mawu wu ɖò wuvɛ̌ lɛ mɛ , bɔ mǐ mɔ ɖɔ é nɔ gudo nú xwédo mǐtɔn hwebǐnu . — ðɛhan 55 : 23 ."
alɔdido vǐ sunnu mǐtɔn kpo vǐ nyɔnu mǐtɔn kpo bonu ye na tuùn jehovah nyì ɖɔhun na mì awǎjijɛ .
"dìn ɔ , un lɛ́ ɖó awǎjijɛ ɖokpo ɔ hwenu e un mɔ ɖɔ vǐ yetɔn lɛ lɔ ɖò susu wɛ bo ɖò mawu tuùn wɛ é ."
un sɔ́ nɔ nɔ zǎnwunzɛn bo nɔ ɖò adohu adohu jí dó sɔgudo alǒ kú wu ɖě ǎ .
tony kpo nyì kpo nɔ hɛn alɔnu mǐtɔn ján bǐ mlɛ́mlɛ́ ɖò aklunɔzán gbla ɖokpo ɖokpo mɛ bo nɔ yì dó wusyɛn lanmɛ nú agun kúnnuɖetɔ́ jehovah tɔn lɛ tɔn vovo lɛ .
"mǐ nɔ gɔ́ nú ye bo nɔ kplɔ́n mɛ ɖevo lɛ ɖɔ enyi ye ɖi nǔ nú jezu ɔ , ye lɔ sixu ɖu vivǐ gbɛ̀ mavɔmavɔ tɔn ."
kúnnuɖetɔ́ jehovah tɔn lɛ wɛ ɖè é lɔmɔ̌ tɔ́n .
di nǔ ye dɔhun | henɔci
‘ nǔ tɔn nyɔ́ mawu nukúnmɛ ’
henɔci dɔ́ji tawun .
"é sixu vɛwǔ bɔ mǐ na ɖi nǔ na , amɔ̌ , nya enɛ nɔ gbɛ̀ nú xwè 365 mɔ̌ , xwè nabi e è nɔ dɔ́ji na ɖò égbé é donu ɛnɛ jɛji wɛ nyí enɛ !"
"amɔ̌ ɖò hwetɔnnu ɔ , é dó mɛxo mɔ̌ ɖé ǎ ."
"ðò hwe enɛ nu ɖò xwè kanweko donu 50 jɛji ɖíe ɔ , mɛ lɛ nɔ dɔ́ji tawun hú égbé ."
"adamu , gbɛtɔ́ nukɔntɔn ɔ , nɔ gbɛ̀ nú xwè 600 jɛji cobɔ è wá jì henɔci , b’ɛ ka lɛ́ bló xwè 300 ɖevo d’eji !"
kúnkan adamu tɔn ɖé lɛ tlɛ dɔ́ji hú mɔ̌ lɔ .
"amɔ̌ , nǔ ka sɔ́ wá nyí mɔ̌ ǎ ."
gbɛ̀ henɔci tɔn na ko ɖò axɔ nu .
"dǒ nukún mɛ bo kpɔ́n , é ɖò hinhɔn wɛ , ɖó lee mɛ e é dó wɛn mawu tɔn zaanɖé dìn lɛ é wà nǔ gbɔn é wutu ."
xomɛ sìn ye tawun .
mɛ enɛ lɛ gbɛ́ wǎn n’i .
"ye gbɛ́ wǎn nú wɛn tɔn , bo lɛ́ gbɛ́ wǎn nú mawu e sɛ́ ɛ dó é ."
"ye sixu wà nùɖé nú jehovah , mawu henɔci tɔn ǎ , amɔ̌ , é ɖò wɛn ɖɔ ye hɛn ɔ ye na jlɛ́ nǔ xá éyɛ !"
boya henɔci nɔ kanbyɔ éɖée ɖɔ emi ka na lɛ́vɔ wá mɔ xwédo emitɔn gbeɖé à jí .
"é ka flín asì tɔn kpo vǐ nyɔnu tɔn lɛ kpo , vǐ sunnu tɔn mɛtucɛlaxi alǒ vivǔ tɔn lamɛki wɛ à ?"
"( bǐbɛ̌mɛ 5 : 21 - 23 , 25 ) vɔ jɛn é ko vɔ nɛ à ?"
biblu tinmɛ mɛ alɔkpa e henɔci nyí é hlɛ́nhlɛ́n ǎ .
akpáxwé biblu tɔn klewun klewun atɔn jɛn ɖɔ xó kpɛɖé dó wǔ tɔn .
"( bǐbɛ̌mɛ 5 : 21 - 24 ; eblée lɛ 11 : 5 ; judi 14 , 15 ) é ɖò mɔ̌ có , wemafɔ atɔn enɛ lɛ xlɛ́ céɖécéɖé ɖɔ nya nùɖitɔ́ ɖaxó ɖé wɛ n’i ."
a nɔ kpé nukún dó xwédo ɖé wu wɛ à ?
nǔ e a tuùn ɖɔ é sɔgbe é wiwa ka ko hɛn tagba wá nú we kpɔ́n à ?
"enyi mɔ hǔn , nùɖiɖi henɔci tɔn sixu kplɔ́n nǔ we tawun ."
“ henɔci nɔ yì xá mawu ”
gbɛtɔ́ lɛ ɖò nǔ nyanya wà wɛ hwenu e è jì henɔci é .
jijimɛ tɛnwegɔ ɔ wɛ n’i ɖò kúnkan adamu tɔn mɛ .
"gɔ́ na ɔ , agbaza maɖóblɔ̌ e adamu kpo ɛvu kpo ɖó bo hɛn bu é lín dó jijimɛ enɛ ǎ ."
nǔ e wu gbɛtɔ́ lɛ nɔ dɔ́ji sɔmɔ̌ hwe ɔ nu é nɛ .
"amɔ̌ , ninɔmɛ yetɔn nyla tawun ɖò walɔ kpo gbigbɔ kpo lixo ."
adakaxixo kpé fí bǐ .
nǔ enɛ bɛ́sín jijimɛ wegɔ ɔ jí hwenu e kanyɛ́ɛ hu nɔví tɔn abɛli é .
é cí ɖɔ vivǔ e kanyɛ́ɛ tɔn ɖé tlɛ gó ɖɔ emi nyí dakaxotɔ́ kpo hlɔnbatɔ́ kpo hú kanyɛ́ɛ !
"ðò jijimɛ atɔngɔ ɔ hwenu ɔ , nǔnyanyawiwa yɔyɔ̌ ɖé tɔ́n ."
"gbɛtɔ́ lɛ jɛ nyikɔ jehovah tɔn ylɔ jí , amɔ̌ ye nɔ bló mɔ̌ dó sɛ̀n ɛ na wɛ ǎ ."
"é ɖò wɛn ɖɔ ye nɔ zán nyikɔ mímɛ́ mawu tɔn kpo mɛmasi kpo bo nɔ nyla nu dó wǔ tɔn . — bǐbɛ̌mɛ 4 : 8 , 23 - 26 ."
é cí ɖɔ sinsɛn blíblí alɔkpa enɛ gbakpé ɖò henɔci sín hwenu .
"enɛ wu ɔ , ee henɔci ɖò susu wɛ é ɔ , é na ko byɔ ɖɔ é ni wá gbeta ɖé kɔn ."
é na wà nǔ lee mɛ lɛ nɔ wà gbɔn ɖò hwetɔnnu é wɛ à ?
"alǒ é na ba jehovah , mawu nugbǒ ɔ ee bló jinukúnsin kpo ayikúngban kpo é mɔ wɛ à ?"
"akpàkpà na ko sɔ́ ɛ dó nǔ kpinkplɔn dó abɛli wu wu , éyɛ sɛ̀n jehovah lee é jɛxa gbɔn é lobo kú dó ta tɔn mɛ ."
henɔci ɖɔ ɖɔ emi na wà nǔ éɖɔhun .
bǐbɛ̌mɛ 5 : 22 ɖɔ nú mǐ ɖɔ : “ é nɔ yì xá mawu . ”
xógbe nukúnɖeji enɛ xlɛ́ ɖɔ henɔci nyí nya sísíɖónúmawutɔ́ ɖé ɖò gbɛ̀ e ma nɔ sí mawu ǎ é ɖé mɛ .
é wɛ nyí mɛ nukɔntɔn e wu biblu ɖɔ nǔ mɔhun dó é .
wemafɔ biblu tɔn ɖokpo ɔ ɖɔ ɖɔ henɔci kpò ɖò yiyi xá jehovah wɛ hwenu e é ko jì vǐ sunnu tɔn mɛtucɛlaxi gudo é .
"enɛ wu ɔ , hwenu e henɔci ɖó xwè 65 mɔ̌ é ɔ , é ko nyí xwétɔ́ ɖé ."
"é ɖó asì ɖokpo , mawuxówema ɔ ka ɖɔ nyikɔ tɔn ǎ , lobo “ jì vǐ sunnu bo jì vǐ nyɔnu . ”"
"enyi tɔ́ ɖé nɔ yì xá mawu bo ka nɔ kpé nukún dó xwédo ɖé wu ɔ , é ɖó na tɛnkpɔn bo na sɔ́ xwédo ɔ ɖó ali mawu tɔn jí ."
henɔci mɔ nǔ jɛ wu ɖɔ jehovah ɖó nukún ɖɔ emi ni nɔ gbeji nú asì emitɔn .
( bǐbɛ̌mɛ 2 : 24 ) é ɖò wɛn ɖɔ é wà nǔ e wu é kpé é bǐ bo kplɔ́n nǔ vǐ tɔn lɛ dó jehovah mawu wu .
biblu ɖɔ nǔ kaka ɖé d’ewu ǎ .
"é ɖɔ nǔ ɖebǔ dó nùɖiɖi henɔci sín vǐ mɛtucɛlaxi tɔn wu ǎ , é wɛ dɔ́ji hú mɛ bǐ bɔ biblu ɖɔ , bo nɔ gbɛ̀ kaka jɛ xwè e mɛ sìnvɔgbɛ ɔ wá é ."
"é ɖò mɔ̌ có , mɛtucɛlaxi jì vǐ sunnu ɖé b’ɛ nɔ nyí lamɛki ."
lamɛki kpo daagbo tɔn henɔci kpo nɔ kpɔ́ nú xwè kanweko jɛji .
lamɛki wá sù bo ɖó nùɖiɖi ɖaxó ɖé .
jehovah sɔ́ dó ayi mɛ n’i b’ɛ ɖɔ nǔɖɔɖ’ayǐ ɖé dó vǐ tɔn nɔwée wu bɔ nǔɖɔɖ’ayǐ enɛ wá jɛnu ɖò sìnvɔgbɛ ɔ gudo .
è ɖɔ dó nɔwée lɔ wu ɖɔ é nɔ yì xá mawu daagbo daagbo tɔn henɔci ɖɔhun .
nɔwée mɔ henɔci kpɔ́n ǎ .
amɔ̌ henɔci jó gǔ ɖaxó ɖé dó .
nɔwée sín tɔ́ lamɛki alǒ tɔ́gbó tɔn mɛtucɛlaxi alǒ boya henɔci sín tɔ́ yɛlɛdi e kú hwenu e nɔwée ɖó xwè 366 é wɛ sixu ko kplɔ́n nǔ nɔwée dó gǔ enɛ wu . — bǐbɛ̌mɛ 5 : 25 - 29 ; 6 : 9 ; 9 : 1 .
lin tamɛ dó vogbingbɔn e ɖò henɔci kpo adamu kpo tɛntin é wu .
"adamu nyí mɛ maɖóblɔ̌ có , é hu hwɛ dó jehovah bo jó gǔfínfɔ́n kpo yajiji kpo sín gǔ dó nú kúnkan tɔn ."
"henɔci nyí hwɛhutɔ́ có , é yì xá mawu lobo jó nùɖiɖi sín gǔ dó nú kúnkan tɔn ."
adamu kú hwenu e henɔci ɖó xwè 308 é .
"hwenu e adamu kú é ɔ , xwédo tɔn ka nɔ aluwɛ mɛ nú tɔ́gbó enɛ e nyí cejɛnnabinɔ tawun é wɛ à ?"
mǐ tuùn ǎ .
"é na bo nyí gbɔn ɖebǔ ɔ , henɔci “ nɔ yì xá mawu . ” — bǐbɛ̌mɛ 5 : 24 ."
"enyi a ɖò nukún kpé dó xwédo ɖé wu wɛ hǔn , ɖǒ ayi nǔ e nùɖiɖi henɔci tɔn sixu kplɔ́n we é wu ."
"é ɖò taji ɖɔ a ni kpé nukún dó xwédo towe wu ɖò agbaza lixo có , é ɖò taji hugǎn ɖɔ a ni kpé nukún dó ye wu ɖò gbigbɔ lixo ."
"( 1 timɔtée 5 : 8 ) nǔ e a nɔ ɖɔ é kɛɖɛ wɛ nɔ sú dò enɛ ǎ , loɔ , nǔ e a nɔ wà lɛ é lɔ nɔ sú dò enɛ ."
"enyi a wá gbeta ɔ kɔn bo na yì xá mawu henɔci ɖɔhun , bo jó nugbodòdó mawu tɔn lɛ dó bɔ ye xlɛ́ ali we ɖò gbɛzán towe mɛ ɔ , hwi lɔ na jó gǔ xɔ akwɛ ɖé dó nú xwédo towe , enɛ wɛ nyí kpɔ́ndéwú xɔ akwɛ e ye na xwedó é ."
henɔci ‘ dó wɛn e mawu sɔ́ dó ayi mɛ n’i é ’ ye
henɔci sixu ko mɔ ɖɔ emi ɖokpo wɛ nyí nùɖitɔ́ ɖò gbɛ̀ nùmaɖitɔ́ enɛ mɛ .
"amɔ̌ , mawu tɔn jehovah ka ɖ’ayi wǔ tɔn à ?"
ganji .
hwenu wá sù bɔ jehovah ɖɔ xó xá mɛsɛntɔ́ tɔn gbejinɔtɔ́ enɛ .
mawu dó wɛn ɖé henɔci ɖɔ é ni yì dó gbɛtɔ́ hwenɛnu tɔn lɛ .
"mɔ̌ mɛ ɔ , é sɔ́ henɔci gbeyiɖɔ ɖé , é wɛ nyí gbeyiɖɔ nukɔntɔn e sín wɛn è ɖexlɛ́ ɖò biblu mɛ é ."
"mǐ tuùn nǔ enɛ ɖó mawu sɔ́ d’ayi mɛ nú judi e nyí ɖokpo ɖò nɔví jezu tɔn lɛ mɛ é , bɔ é wlan xógbe nǔɖɔɖ’ayǐ tɔn henɔci tɔn ɔ ɖò xwè kanweko mɔkpan gudo . *"
etɛ ka nyí nǔɖɔɖ’ayǐ henɔci tɔn ɔ ?
lee é ɖɔ gbɔn é ɖíe : “ mi kpɔ́n !
"aklunɔ kpo wɛnsagun mímɛ́ tɔn wɔbuwɔbu lɛ kpo ja , bo na ɖɔhwɛ xá mɛ bǐ , bo na ɖó hwɛ nú mɛdídá lɛ bǐ ; ye na bló mɔ̌ , ɖó nǔ nyanya e mɛdídá lɛ wà hwenu e ye fɔ́n gǔ dó mawu jí lɛ bǐ , kpodo xó baɖabaɖa e hwɛhutɔ́ enɛ lɛ e ma nɔ ɖó sísí nú mawu ǎ lɛ ɖɔ dó mawu wu ɔ bǐ kpo wutu . ”"
"( judi 14 , 15 ) henɔci ɖó nùɖiɖi ɖaxó ɖɔ nǔ enɛ lɛ na jɛ dandan ."
é cí n’i ɖɔ mawu ko bló nǔ e nǔɖɔɖ’ayǐ ɔ ɖɔ lɛ é wɛ ɖɔhun .
nǔ ɔ wɛ nyí ɖɔ : gbeyiɖɔ ɔ ɖò xó ɖɔ dó nǔ e jí é kú dó ɖɔ é na jɛ dandan é ɖé wu wɛ ɖó alɔkpa ɖé bɔ é cí ɖɔ nǔ ɔ ko jɛ wɛ ɖɔhun ! — ezayíi 46 : 10 .
henɔci ɖi xɛsi ɖebǔ cobo dó wɛn mawu tɔn gbɛ̀ nyanya ɖé ǎ
nɛ̌ wɛn enɛ didó mɛ e jló na sè lɛ é bǐ ka na ko cí nú henɔci ? ðǒ ayi lee agbɔ̌n ɖò akpágbánúmɛ ɔ wu sɔ́ é wu .
"henɔci zán xógbe “ nǔ nyanya , ” “ fɔ́n gǔ dó mawu jí , ” kpo “ xó baɖabaɖa ” kpo dó ɖè mɛ̌ nǔwiwa mɛ lɛ tɔn lɛ kpo lee ye nɔ dó nǔ enɛ lɛ sìn gbɔn é kpo ."
"mɔ̌ mɛ ɔ , nǔɖɔɖ’ayǐ ɔ ɖexlɛ́ gbɛtɔ́ lɛ bǐ ɖɔ gbɛ̀ e mɛ ye ɖè sín hwenu e è nya mɛ nukɔntɔn lɛ sín edɛni mɛ é gblé bǐ ."
adlà ɖaxó ɖé na jɛ gbɛ̀ enɛ jí hwenu e jehovah na wá kpo “ wɛnsagun mímɛ́ tɔn wɔbuwɔbu lɛ ” kpo bo sú kún dó n’i é .
"henɔci ɖi xɛsi ɖebǔ cobo jla akpágbánúmɛ mawu tɔn enɛ ǎ , bɔ éɖokponɔ géé wɛ ka wà mɔ̌ !"
"é ka nyí mɔ̌ hǔn , nǔ e wu wɛ é ɖò wɛn ."
nùɖiɖi henɔci tɔn sixu sísɛ́ mǐ bɔ mǐ na kanbyɔ mǐɖée ɖɔ mǐ ka nɔ ɖó linlin ɖokpo ɔ xá mawu dó gbɛ̀ elɔ wu à jí .
"hwɛɖónúmɛ e henɔci jla kpo akɔnkpinkpan kpo é kpó ɖò te ; lee é nyí gbɔn nú gbɛ̀ henɔci hwenu tɔn é ɔ , mɔ̌ ɖokpo ɔ wɛ é na nyí nú gbɛ̀ égbé tɔn ."
"sɔgbe kpo akpágbánúmɛ henɔci tɔn kpo ɔ , jehovah sɔ́ sìnvɔgbɛ ɔ dó sú kún dó nú gbɛ̀ nyanya nɔwée hwenu tɔn ."
"amɔ̌ , gbɛvivɔ enɛ ɔ nyí kpɔ́ndéwú ɖé nú gbɛvivɔ ɖaxó e jǎwe é ."
"( matie 24 : 38 , 39 ; 2 piyɛ́ɛ 2 : 4 - 6 ) égbé ɖesu ɔ , mawu ko ɖò gbesisɔmɛ , é kpo wɛnsagun mímɛ́ tɔn wɔbuwɔbu lɛ kpo , bo na sɔ́ hwɛjijɔ dó sú kún dó nú gbɛ̀ nyanya elɔ ."
ðokpo ɖokpo mǐtɔn ɖó na hɛn akpágbánúmɛ henɔci tɔn dó ayi mɛ lobo má xá mɛ ɖevo lɛ .
hɛnnumɔ mǐtɔn kpo xɔ́ntɔn mǐtɔn lɛ kpo sixu klán gbè xá mǐ .
mǐ sixu mɔ ɖɔ mǐ ɖò mǐɖokpo hweɖelɛnu .
"amɔ̌ , jehovah jó henɔci dó gbeɖé ǎ ; égbé ɖesu ɔ , é na jó mɛsɛntɔ́ tɔn gbejinɔtɔ́ lɛ dó gbeɖé ǎ !"
è ðyɔ tɛnmɛ n’i bonu é ma mɔ kú ó
nɛ̌ gbɛzán henɔci tɔn ka wá fó gbɔn ?
"ðò ali ɖé nu ɔ , kú tɔn bú dò bo lɛ́ kpaca mɛ hú gbɛzán tɔn ."
wema bǐbɛ̌mɛ tɔn ɖɔ kpowun ɖɔ : “ henɔci nɔ yì xá mawu .
"mɛɖé ka sɔ́ mɔ ɛ ǎ , ɖó mawu sɔ́ ɛ yì . ”"
( bǐbɛ̌mɛ 5 : 24 ) ali tɛ nu mawu ka sɔ́ henɔci yì ɖè ?
lilɛdogbeɖevomɛ biblu tɔn ɖé lɛ ɖɔ ɖò eblée lɛ 11 : 5 mɛ ɖɔ mawu sɔ́ henɔci yì jixwé .
amɔ̌ nǔ ka sixu nyí mɔ̌ ǎ .
biblu ɖexlɛ́ ɖɔ jezu klisu wɛ nyí mɛ nukɔntɔn e è fɔ́n dó jixwé é . — jaan 3 : 13 .
"ðò eblée lɛ 11 : 5 ɖokpo ɔ mɛ ɔ , lilɛdogbeɖevomɛ ɖevo lɛ ɖɔ ɖɔ è ɖyɔ tɛnmɛ nú henɔci bonu é ma mɔ kú ó ."
etɛ ka nyí tinmɛ enɛ tɔn ? jehovah sixu ko bló bɔ henɔci kú xwɛ́lɛ́ɛ ma mɔ kú sín wuvɛ̌ ɖebǔ .
"amɔ̌ , jɛ nukɔn ɔ , henɔci sín ‘ nǔ ko nyɔ́ mawu nukúnmɛ [ alǒ “ mɔ kúnnuɖenú ɔ ɖɔ nǔ emitɔn nyɔ́ mawu nukúnmɛ , ” nwt ] . ’"
"cobonu henɔci na kú ɔ , mawu sixu ko xlɛ́ ɛ ayikúngban ɔ ɖò nǔmimɔ ɖé mɛ b’ɛ nyí palaɖisi ɖé ."
henɔci sín nǔ e nyɔ́ jehovah nukúnmɛ é sín kúnnuɖenú gbɛɖe enɛ wɛ na ko ɖò ayi tɔn mɛ bɔ é bɔnu .
mɛsɛ́dó pɔlu wlan dó henɔci kpo gbejinɔtɔ́ sunnu kpo nyɔnu kpo ɖevo lɛ kpan wu ɖɔ : “ nùɖiɖi mɛ wɛ ye bǐ kú dó . ”
"( eblée lɛ 11 : 13 ) ðò nukɔnmɛ ɔ , kɛntɔ́ tɔn lɛ sixu ko ba cyɔ tɔn , amɔ̌ , ye ka “ sɔ́ mɔ ɛ ǎ , ” vlafo ɖó jehovah bló bɔ é bú bonu ye ni ma xò daka cyɔ ɔ wu alǒ sɔ́ dó nɔ gudo nú vodunsinsɛn ó . *"
"mi nú mǐ ni hɛn mɔjɛmɛ enɛ lɛ e jinjɔn mawuxówema ɔ jí é d’ayi mɛ , bo tɛnkpɔn lobo dó nukún lee gbɛzán henɔci tɔn sixu ko fó gbɔn é mɛ kpɔ́n ."
ka flín ɖɔ ali ɖokpo nu jɛn nǔ sixu nyí mɔ̌ ɖè .
"henɔci ɖò wezun jí , bɔ nǔ ko ɖibla cikɔ n’i bǐ ."
"kɛntɔ́ tɔn lɛ ɖò nyinya ɛ wɛ , bo jɛma bǐ ɖó wɛn hwɛɖónúmɛ tɔn e é dó ye é wu ."
"henɔci mɔ fí ɖé bo na hwla dó lobo gbɔjɛ kpɛɖé , amɔ̌ , é tuùn ɖɔ emi kún sixu nɔ finɛ nú hwenu gègě ó ."
kú baɖabaɖa ɖé ɖò wǎn hwɛ́n dó è wɛ lo .
"ee é ɖò gbigbɔjɛ wɛ é ɔ , é xoɖɛ sɛ́dó mawu tɔn ."
"enɛ gudo ɔ , é mɔ fífá ayi mɛ tɔn ɖaxó ɖé ."
henɔci mɔ nǔmimɔ jiwǔ ɖé b’ɛ cí ɖɔ tɛn tɔn mɛ wɛ é ɖè ɖɔhun .
é cí ɖɔ kú baɖabaɖa ɖé wɛ ɖò wǎn hwɛ́n dó henɔci wɛ hwenu e jehovah sɔ́ ɛ yì é
"mǐ ni ɖɔ ɖɔ ɖò nǔmimɔ ɔ mɛ ɔ , é mɔ gbɛ̀ ɖé b’ɛ gbɔn vo bǐ mlɛ́mlɛ́ nú ee é ko tuùn ɖ’ayǐ é ."
"é cí n’i ɖɔ gbɛ̀ enɛ ɔ nyɔ́ ɖɛkpɛ jikpá edɛni tɔn ɖɔhun , bɔ celubɛ́ɛn ɖebǔ ka ɖò cícɔ́ wɛ bonu gbɛtɔ́ ma byɔ mɛ ó ǎ ."
sunnu kpo nyɔnu kpo ɖěɖee lanmɛ ɖò ganji na bɔ ye lɛ́ ɖò anyǔ mɛ lɛ é wɛ gɔ́ mɛ .
ye bǐ ɖò fífá mɛ .
wangbɛnumɛ kpo yadonumɛ sinsɛn tɔn kpo e henɔci tuùn ganji é ɖebǔ ɖò finɛ ǎ .
"henɔci mɔ ganjɛwu jehovah tɔn , wanyiyi tɔn , bo lɛ́ mɔ ɖɔ nǔ emitɔn nyɔ́ nukún tɔn mɛ ."
é mɔ ɖɔ fí enɛ wɛ jɛxa emi .
"ee fífá ayi mɛ tɔn e henɔci ɖó é ɖò jijɛji wɛ kpɛɖé kpɛɖé é ɔ , é myɔ nukún tɔn lɛ bo wlí amlɔ dɔ̌manyí ."
finɛ wɛ é kú jɛ kaka jɛ égbé bo ɖò flǐn jehovah mawu tɔn e ma ɖó dogbó ǎ é mɛ !
"lee jezu d’akpá tɔn gbɔn ɖò nukɔnmɛ é ɔ , hwe ɔ nu na wá sù bɔ mɛ e ɖò flǐn mawu tɔn mɛ lɛ é na sè klisu sín gbè bo tɔ́n sín yɔdo yetɔn lɛ mɛ , bo na hun nukún yetɔn lɛ dó gbɛ̀ yɔyɔ̌ ɖagbeɖagbe e mɛ fífá gɔ́ é ɖé mɛ . — jaan 5 : 28 , 29 ."
a ka jló na nɔ finɛ à ?
kpɔ́n lee nǔ na cí nú we hwenu e a na xò gò henɔci é .
dǒ nukún nǔ ɖagbeɖagbe ɖěɖee é sixu kplɔ́n mǐ lɛ é mɛ kpɔ́n !
"enyi nǔ ɖěɖee mɛ mǐ dó nukún bo ɖɔ dó gbɛzán tɔn sín vivɔnu wu lɛ é nyí nugbǒ ɔ , é sixu ɖɔ nú mǐ ."
"amɔ̌ , nùɖé tíìn bɔ gbɛzán tɔn ɖó na yawu kplɔ́n mǐ dìn ."
"ee pɔlu ɖɔ xó dó henɔci wu gudo é ɔ , é ɖɔ gɔ́ na ɖɔ : “ nú mɛɖé ma ɖó nùɖiɖi ǎ ɔ , nǔ tɔn sixu nyɔ́ mawu nukúnmɛ ǎ . ”"
( eblée lɛ 11 : 6 ) hwɛjijɔ ɖaxó ɖé wɛ enɛ nyí nú mǐ mɛ ɖokpo ɖokpo bɔ mǐ na kpankɔ́n bo ɖi nǔ henɔci ɖɔhun à cé ?
"akɔwé biblu tɔn ɖé lɛ ɖɔ ɖɔ wema e ma gosin mawu gɔ́n ǎ bɔ è nɔ ylɔ ɖɔ wema henɔci tɔn é mɛ wɛ judi ɖè xógbe tɔn lɛ sín , amɔ̌ , wema e wu è ma sixu ɖeji dó ǎ é ɖé wɛ wema enɛ nyí , bɔ è sɔ́ kplá kɔ nú henɔci kpowun ."
"nǔɖɔɖ’ayǐ henɔci tɔn e sɔgbe é wɛ ɖò wema ɔ mɛ , amɔ̌ , fí e mǐ ma sɔ́ tuùn égbé ǎ é ɖé wɛ è na ko ɖè sín , é sixu ko nyí wema e è wlan é ɖé alǒ tan e è nɔ kpi nú mɛ é ɖé ."
"fí ɖokpo ɔ wɛ judi sixu ko ɖè xó sín alǒ jezu wɛ na ko kplɔ́n nǔ i dó henɔci wu , ɖó hwenu e jezu ɖò jixwé é ɔ , é mɔ lee henɔci zán gbɛ̀ gbɔn é ."
"nǔ ɖokpo ɔ wɛ mawu na ko bló nú cyɔ mɔyizi kpo jezu kpo tɔn , bonu è ni ma sɔ́ ye dó wà nǔ masɔgbe mɔhun lɛ na ó . — sɛ́nflínmɛ 34 : 5 , 6 ; luki 24 : 3 - 6 ; judi 9 ."
"nyɔnuví ɖé mɔ bɔ azizɔ ɖò tíntɔ́n sín azɔgo azɔ̌xwé ɖaxó ɖé tɔn lɛ mɛ wɛ , bo nɔ bló nǔ akpɔ́kpɔ́ ɖɔhun ."
nukúnnúmɔjɛnǔmɛ agɔ klewun mɔhun e yɔkpɔvu ɖé na ɖó é sixu hwɛ́n bɔ è ko .
"é ɖò mɔ̌ có , nukúnnúmɔjɛnǔmɛ agɔ ɖaxó ɖé ɖiɖó sixu wà nǔ dó gbɛzán mǐtɔn wu ."
"ði kpɔ́ndéwú ɔ , enyi è ma xà wema e tinmɛ lee è na zán atínkɛ́n ɖé gbɔn é ganji cobo zán ǎ ɔ , è sixu sè xɔxɔ tɔn ."
nukúnnúmɔjɛnǔmɛ agɔ ɖiɖó dó nǔ gbigbɔ tɔn lɛ jí tlɛ sixu lɛ́ nyla hú mɔ̌ .
"ði kpɔ́ndéwú ɔ , mɛɖé lɛ mɔ nukúnnú jɛ nùkplɔnmɛ jezu tɔn lɛ mɛ ɖó agɔ ."
"( jaan 6 : 48 - 68 ) ye ba bo na mɔ nukúnnú jɛ nǔ wu d’eji ǎ , é nyɔ́ wà ɔ , ye gbɛ́ nǔ e jezu kplɔ́n mɛ lɛ é bǐ ."
nǔ gègě wɛ gú ye nɛ à cé ?
a ka nɔ xà biblu ɔ bo nɔ ba alixlɛ́mɛ tɔn à ?
nǔ e mǐ ɖó na nɔ wà é nɛ .
"amɔ̌ , é ka sixu wá jɛ bɔ a na ɖó nukúnnúmɔjɛnǔmɛ agɔ dó nǔ e a xà é ɖé wu à ?"
é nɔ xá mɛ gègě .
mǐ ni kpɔ́n nukúnnúmɔjɛnǔmɛ agɔ e mɛ lɛ nɔ ɖó é atɔn .
mɛɖé lɛ nɔ mɔ nukúnnú jɛ xógbe jezu tɔn elɔ lɛ mɛ ɖó agɔ : “ mi ɖi xɛsi nú mawu e ɖó acɛ e sixu dɔn lindɔ̌n kpodo agbaza kpo bǐ dó zojimací mɛ é . ”
( matie 10 : 28 ) ye nɔ ɖi nǔ ɖɔ mawu nɔ dɔn tó nú mɛ nyanya lɛ ɖò zo hɛhɛ ɖé mɛ .
"amɔ̌ , biblu tinmɛ céɖécéɖé ɖɔ “ mɛkúkú lɛ ɔ , ye sɔ́ tuùn nǔtí ǎ , ” bɔ mɔ̌ mɛ ɔ , ye sixu sè wuvɛ̌ ɖě ǎ ."
"( nùnywɛtɔ́xó 9 : 5 ) biblu lɛ́ kplɔ́n mɛ ɖɔ “ mawu ɔ , wanyiyi wɛ é nyí ” bo kún na doya nú mɛ ɖò zomɛ̀ gbeɖé ó ."
"( 1 jaan 4 : 8 ; jelemíi 7 : 31 ) xókwin glɛkigbe tɔn e è lilɛ dó “ zojimací ” ɖò biblu mɛ é wɛ nyí geʹen·na , bɔ tinmɛ tɔn nyí kún súsú dó nú nǔ mlɛ́mlɛ́ ."
"enɛ wu ɔ , mǐ ɖó na ɖi xɛsi [ tinmɛ tɔn wɛ nyí : ‘ ɖó sísí ’ ] nú mawu , ɖó nú mǐ na mɔ gbɛ̀ mavɔmavɔ sín ajɔ yí kpo mǐ na gbɔ kpo ɔ , é wɛ nɔ ɖɔ ."
è na sɔ́ myɔ dó fyɔ ayikúngban ɔ na wɛ à ?
"mɛɖé lɛ nɔ mɔ nukúnnú jɛ xógbe biblu tɔn elɔ lɛ mɛ ɖó agɔ : “ nǔ bǐ wɛ ɖó hwenu . . . . hwenu e è na jɔ dó ɔ ɖè , bɔ hwenu e è na kú dó é ɖè . ”"
ye nɔ wá gbeta ɔ kɔn ɖɔ mawu ko wlan hwenu e mɛ ɖokpo ɖokpo na kú dó pɛ́ɛ́ é dó jǐ tɔn .
"( nùnywɛtɔ́xó 3 : 1 , 2 ) amɔ̌ , lee mɛ ɖě nɔ ɖò kúkú wɛ bɔ mɛ ɖě nɔ ɖò gbɛ̀ wá wɛ é xó ɖɔ wɛ wemafɔ enɛ ɖè kpowun bo xlɛ́ ɖɔ kú ɖò te kpɔ́n mɛ bǐ ."
xó mawu tɔn lɛ́vɔ kplɔ́n mɛ ɖɔ gbeta e kɔn mǐɖesunɔ nɔ wá lɛ é sixu ɖè jidɔ́ mǐtɔn kpò .
"ði kpɔ́ndéwú ɔ , mǐ xà ɖɔ : “ sísí ɖó nú mawu mavɔmavɔ nɔ dó azǎn azǎn jí nú mɛ . ”"
( nùnywɛxó 10 : 27 ; ðɛhan 90 : 10 ; ezayíi 55 : 3 ) gbɔn nɛ̌ é ?
"sísí ɖó nú xó mawu tɔn na sísɛ́ mǐ bɔ mǐ na nyì alɔ nú walɔ nyanya lɛ ɖi ahannumu kpo nùblibliwiwa kpo . — 1 kɔlɛntinu lɛ 6 : 9 , 10 ."
"mɛɖé lɛ nɔ sɔ́ xó e biblu ɖɔ bo ɖɔ ɖɔ è na “ zé myɔ dó vɔ ” jinukúnsin kpo ayikúngban kpo na é ɖó bluju mɔ̌ , bo nɔ wá gbeta ɔ kɔn ɖɔ mawu na sú kún dó nú wɛkɛ ɔ ."
"( 2 piyɛ́ɛ 3 : 7 ) loɔ , mawu dó akpá ɖɔ emi kún na yí gbè gbeɖé bɔ è na sú kún dó nú ayikúngban elɔ ó ."
"mawu “ ɖó ayikúngban ɔ ɖó dodó tɔn jí , bɔ é na danwǔ [ alǒ è na sɛ̀ tɛn n’i ] gbeɖé ǎ . ”"
"( ðɛhan 104 : 5 ; ezayíi 45 : 18 ) gbɛtɔ́ nyanya lɛ kpo nǔ nyanya lɛ kpo wɛ na wá vivɔnu kaka sɔyi , cí nǔ ɖɔ myɔ wɛ è zé dó sú kún yetɔn dó na ɖɔhun , é nyí ayikúngban ɔ wɛ ǎ ."
"enyi è ɖɔ jinukúnsin ɔ , é sixu nɔte nú wɛkɛ ɔ fí e sunví lɛ ɖè é , alǒ fí e mawu nɔ nɔ é ."
è na sú kún dó nú nǔ enɛ lɛ ɖě ǎ .
aniwu è ka nɔ mɔ nukúnnú jɛ biblu ɔ mɛ ðó agɔ hweðelɛnu ?
"lee kpɔ́ndéwú e wá yì lɛ é xlɛ́ gbɔn é ɔ , hwɛhwɛ wɛ mɛ lɛ nɔ ɖó nukúnnúmɔjɛnǔmɛ agɔ dó nǔ e ye xà ɖò biblu mɛ lɛ é wu ."
"amɔ̌ , etɛwu mawu ka lɔn bɔ nǔ nɔ nyí mɔ̌ ?"
"mɛɖé lɛ sixu ɖɔ ɖɔ : ‘ enyi mawu jɛn ɖó nùnywɛ hú mɛ bǐ bo lɛ́ tuùn nǔ bǐ ɔ , é sixu na mǐ wema e na ɖò wɛn bɔ mɛ lɛ bǐ na mɔ nukúnnú jɛ mɛ faà é ɖé ."
aniwu é ma ka wà mɔ̌ ǎ ? ’
mǐ ni kpɔ́n hwɛjijɔ e wu è nɔ ɖó nukúnnúmɔjɛnǔmɛ agɔ dó biblu wu hwɛhwɛ é atɔn .
è wlan biblu ɔ bonu mɛ ɖěɖee nɔ sɔ́ yeɖée hwe bo nɔ jló na kplɔ́n nǔ lɛ é na mɔ nukúnnú jɛ mɛ .
"jezu ɖɔ nú tɔ́ tɔn ɖɔ : “ daa ! aklunɔ jinukúnsin kpodo ayikúngban kpo tɔn , un dokú nú we , ɖó a sɔ́ nǔ enɛ lɛ hwla dó nukúnnúmɔjɛnǔmɛtɔ́ lɛ , kpodo nùnywɛtɔ́ lɛ kpo [ alǒ ‘ nùnywɛtɔ́ lɛ kpo wemasetɔ́ lɛ kpo , ’ nwt ] , lobo ka ɖè ye xlɛ́ vǐ ɖò anɔ̌nu lɛ . ”"
( luki 10 : 21 ) è wlan biblu ɔ ɖò ali ɖé nu bɔ mɛ ɖěɖee nɔ ɖó linlin e sɔgbe lɛ é jɛn na mɔ nukúnnú jɛ wɛn e ɖ’emɛ é mɛ .
"mɛ ɖěɖee nɔ yigo lɛ é nɔ ɖó nukúnnúmɔjɛnǔmɛ agɔ dó biblu ɔ wu , bɔ jijɔ enɛ wɛ “ nùnywɛtɔ́ lɛ kpo wemasetɔ́ lɛ kpo ” nɔ yawu ɖó ."
"amɔ̌ , mɛ ɖěɖee nɔ ɖó jijɔ “ vǐ ɖò anɔ̌nu ” tɔn lɛ hwenu e ye ɖò biblu ɔ xà wɛ é , é wɛ nyí ɖɔ ye nɔ sɔ́ yeɖée hwe bɔ akpàkpà nɔ sɔ́ ye dó nǔ kpinkplɔn wu lɛ é ɔ , ye nɔ ɖó nukúnnúmɔjɛnǔmɛ ɖagbe hugǎn ɔ dó wɛn mawu tɔn wu ."
mawu sɔnǔ nú biblu ɔ kpo azɔ̌ tuùntuùn kpo tawun !
mɛ ɖěɖee jló nugbǒ nugbǒ ɖɔ mawu ni d’alɔ emi bonu emi na mɔ nukúnnú jɛ biblu ɔ mɛ lɛ é wɛ è wlan na .
jezu ɖexlɛ́ ɖɔ mɛ lɛ na ɖó hudo alɔdo tɔn bo na dó sixu mɔ nukúnnú jɛ nǔ e kplɔ́n mɛ wɛ é ɖè é mɛ mlɛ́mlɛ́ .
nɛ̌ ye ka na mɔ alɔdo ɔ gbɔn ?
"jezu tinmɛ ɖɔ : “ [ alɔdomɛtɔ́ ɔ , gbigbɔ mímɛ́ ] e tɔ́ ɔ na sɛ́dó mi ɖò nyikɔ ce mɛ é wɛ ; é na kplɔ́n nǔ bǐ mi . ”"
"( jaan 14 : 26 ) enɛ wu ɔ , mawu nɔ sɔ́ gbigbɔ mímɛ́ tɔn , é wɛ nyí hlɔnhlɔn tɔn aditi e é nɔ dó w’azɔ̌ na é dó d’alɔ mɛ lɛ bonu ye na mɔ nukúnnú jɛ nǔ e ye nɔ xà ɖò biblu mɛ é mɛ ."
"é ɖò mɔ̌ có , mawu nɔ tɛ gbigbɔ tɔn mɛ ɖěɖee ma nɔ ɖeji dó wǔ tɔn bonu é na d’alɔ ye ǎ lɛ é , enɛ wu ɔ , biblu ɔ nɔ d’ablu dó ye hwɛhwɛ ."
gbigbɔ mímɛ́ ɔ nɔ lɛ́vɔ sísɛ́ klisanwun e mɔ nukúnnú jɛ nǔ wu ganji lɛ é bɔ ye nɔ d’alɔ mɛ ɖěɖee ɖò biba wɛ bá mɔ nukúnnú jɛ nǔ mɛ d’eji lɛ é . — mɛsɛ́dó 8 : 26 - 35 .
akpáxwé biblu tɔn ɖé lɛ tíìn bɔ hwenu e é jɛxa dó é jɛn gbɛtɔ́ lɛ sixu mɔ nukúnnú jɛ ye mɛ .
wɛnsagun ɖé ɖɔ n’i ɖɔ : “ daniyɛli ! hɛn xó elɔ ayi mɛ . ma ɖɔ nǔ e ɖò wema elɔ mɛ ɔ nú mɛɖé cobonu nǔ lɛ bǐ sín fifo hwenu na sù ó . ”
"mɛ gègě xà wema biblu tɔn e nɔ nyí daniyɛli é ɖò xwè kanweko mɔkpan sín avlamɛ , cobo ka mɔ nukúnnú jɛ mɛ ganji ǎ ."
"é sɔ́ éɖée hwe bo yí gbè ɖɔ : “ nyɛ daniyɛli lɛ́ sè xó enɛ lɛ , un ka mɔ nukúnnú jɛ mɛ ǎ . ”"
"gudo mɛ ɔ , mɛ lɛ na wá mɔ nukúnnú jɛ nǔɖɔɖ’ayi mawu tɔn e daniyɛli wlan é wu ganji , amɔ̌ , hwenu e mawu sɔ́ ɖɔ nǔ na nyí mɔ̌ dó é jɛn nǔ sixu nyí mɔ̌ ."
"wɛnsagun ɔ tinmɛ ɖɔ : “ daniyɛli , ado ma hu we ó . xó enɛ ɖó na nɔ hwlahwla ganji kaka jɛ nǔ lɛ sín vivɔ hwenu . ”"
mɛ̌ mɛ̌ é ka na mɔ nukúnnú jɛ wɛn mawu tɔn lɛ mɛ ?
"amɔ̌ , mɛ e ɖó nùnywɛ lɛ na mɔ nukúnnú jɛ nǔ e ɖò jijɛ wɛ é wu . ”"
"( daniyɛli 12 : 4 , 8 - 10 ) enɛ wu ɔ , akpáxwé biblu tɔn ɖé lɛ tíìn bɔ mawu nɔ kɔ́n sɛ̀ sín tinmɛ yetɔn jí cobonu hwenu e é jɛxa dó é nɔ sù ǎ ."
hwenu ɔ ee ma ko sù ǎ é ka zɔ́n bɔ kúnnuɖetɔ́ jehovah tɔn lɛ ɖó nukúnnúmɔjɛnǔmɛ agɔ dó biblu wu kpɔ́n à ?
"amɔ̌ , enyi hwenu e mawu ɖó dó é wá sù bɔ nǔ lɛ zawě ɔ , kúnnuɖetɔ́ lɛ nɔ jla mɔjɛmɛ yetɔn lɛ ɖó tlolo ."
"mɔ̌ mɛ ɔ , ye ɖi nǔ ɖɔ emi nɔ wà nǔ mɛsɛ́dó klisu tɔn lɛ ɖɔhun , yedɛɛ lɛ nɔ sɔ́ yeɖée hwe bo nɔ jla linlin yetɔn lɛ ɖó hweɖebǔnu e jezu gbɛ́ nǔ nú ye é . — mɛsɛ́dó 1 : 6 , 7 ."
linlin e nyɔnuví ɖé ɖó dó fí e akpɔ́kpɔ́ lɛ nɔ gosin é wu b’ɛ hwɛ́n bɔ è ko é sixu nyí nukúnnúmɔjɛnǔmɛ agɔ klewun ɖé kpowun .
"é ɖò mɔ̌ có , nǔ e biblu nɔ kplɔ́n mɛ lɛ é ɖò taji nú we tawun ."
wɛn e ɖò biblu mɛ é ɖò taji sɔmɔ̌ bɔ mɛɖé sixu ɖɔ emi na tɛnkpɔn bo mɔ nukúnnú jɛ mɛ emiɖokponɔ ǎ .
"enɛ wu ɔ , ba alɔdo bá mɔ nukúnnú jɛ nǔ e xà wɛ à ɖè é mɛ ."
"ba mɛ ɖěɖee nɔ sɔ́ yeɖée hwe bo nɔ kplɔ́n biblu lɛ é , mɛ ɖěɖee nɔ ɖeji dó gbigbɔ mímɛ́ mawu tɔn wu bo na dó sixu mɔ nukúnnú jɛ biblu ɔ mɛ lɛ é , mɛ ɖěɖee kudeji ɖɔ táan e mɛ mawu jló ɖɔ mǐ ni mɔ nukúnnú jɛ biblu ɔ mɛ hú ɖ’ayǐ tɔn é mɛ wɛ mǐ ɖè lɛ é ."
ðɔ xó xá kúnnuɖetɔ́ jehovah tɔn lɛ alǒ xà nǔ e ye ba dò na ganji lɛ é ɖò tɛn ɛntɛnɛti tɔn jw.org jí .
"biblu d’akpá ɖɔ : “ ylɔ̌ nùtuùntuùn ɖɔ é ni wá gɔ́ alɔ nú emi , . . . enɛ ɔ , . . . a na mɔ nǔ jɛ lee è nɔ tuùn mawu gbɔn é wu . ” — nùnywɛxó 2 : 3 - 5 ."
mawu wɛ ka nɔ zɔ́n wuvɛ̌ mimɔ lɛ à ?
etɛ ka nyí xósin towe ?
boya
nǔ e biblu ɖɔ é
“ mawu nɔ wà nǔ nyanya gbeɖé ǎ . nǔbǐwukpétɔ́ ɔ nɔ dóhwɛ agɔ gbeɖé ǎ . ”
( jɔbu 34 : 10 ) mawu wɛ nɔ zɔ́n nǔ nyanya kpo wuvɛ̌ mimɔ kpo e tíìn ɖò gbɛ̀ ɔ mɛ lɛ é gbeɖé ǎ .
"satáan awovi , “ axɔsu gbɛ̀ elɔ tɔn ” ɔ wɛ nyí mɛ taji e nɔ zɔ́n wuvɛ̌ mimɔ lɛ é . — jaan 14 : 30 ."
"wuvɛ̌ mimɔ lɛ kpo nǔ nyanya lɛ kpo nɔ lɛ́ sín gbeta nyanya e kɔn gbɛtɔ́ lɛ nɔ wá é wu hwɛhwɛ . — jaki 1 : 14 , 15 ."
wuvɛ̌ mimɔ ka na wá nɔte gbeɖé à ?
"mɛɖé lɛ lin ɖɔ enyi gbɛtɔ́ lɛ ɖó gbè kpɔ́ ɔ , ye sixu sú kún dó nú wuvɛ̌ mimɔ , é ɖò mɔ̌ có , mɛ ɖevo lɛ nɔ mɔ ɖɔ nukúnɖiɖo kaka ɖé kún sɔ́ ɖè ɖɔ ninɔmɛ gbɛ̀ ɔ tɔn na ɖyɔ dó ɖagbe jí bǐ mlɛ́mlɛ́ ó ."
mawu na ɖè wuvɛ̌ mimɔ síìn .
"“ kú sɔ́ na tíìn ǎ , aluwɛ sɔ́ na tíìn ǎ , alěnina sɔ́ na tíìn ǎ , wuvɛ̌ mimɔ sɔ́ na tíìn ǎ . ” — nǔɖexlɛ́mɛ 21 : 3 , 4 ."
mawu na zán jezu dó jla wuvɛ̌ mimɔ ɖěɖee awovi zɔ́n lɛ é ɖó . — 1 jaan 3 : 8 .
"mɛ ɖagbe lɛ na nɔ ayikúngban jí ɖò fífá mɛ kaka sɔyi . — ðɛhan 37 : 9 - 11 , 29 ."
"nú a jló na kplɔ́n nǔ e wu mawu lɔn bɔ wuvɛ̌ mimɔ tíìn é hǔn , kpɔ́n wemata 11gɔ́ wema elɔ tɔn , etɛ biblu ka kplɔ́n mɛ tawun ? , kúnnuɖetɔ́ jehovah tɔn lɛ wɛ ɖetɔ́n"
y a - t - il des contradictions dans la bible ?
a ka na yí gbè nú nùnina ðaxó hugǎn mawu tɔn à ?
no . 2 2017
flǐn kú jezu tɔn tɔn | mardi 11 avril 2017
a ka na yí gbè nú nùnina ðaxó hugǎn mawu tɔn à ?
3 nùnina e ma kpé wè ǎ é ðé
4 nùnina mawu tɔn e hugǎn bǐ é : etɛwu é ka xɔ akwɛ sɔmɔ̌ ?
6 nɛ̌ a ka na yí gbè nú nùnina ðaxó hugǎn bǐ e mawu na mǐ é gbɔn ?
8 dandan wɛ sinsɛnzɔ́watɔ́ klisanwun lɛ na nɔ tlɛnmɛ à ?
10 kannumɔgbenu gigosin : ðò hwexónu kpo égbé kpo
13 ðu vivǐ lè e nùnamɛ nɔ hɛn wá lɛ é tɔn
16 16 etɛ biblu ka ðɔ ?
"biblu ɖɔ : “ mawu yí wǎn nú gbɛtɔ́ sɔmɔ̌ , bo sɔ́ vǐɖokponɔ tɔn jó . ” — jaan 3 : 16 ."
"atɔxwɛ elɔ ɖɔ xó dó nǔ e wu mawu sɛ́ jezu dó ayikúngban jí b’ɛ kú dó ta mǐtɔn mɛ é , kpo lee mǐ na xlɛ́ ɖɔ nùnina enɛ sù nukún mǐtɔn mɛ gbɔn é kpo jí ."
xota e ðò akpà ɔ jí é | a ka na yí gbè nú nùnina ðaxó hugǎn mawu tɔn à ?
nùnina e ma kpé wè ǎ é ðé
klɛnyɔ́ɔkpánú e ɖò jordan sín alɔ mɛ bo cí batóo ɖɔhun é hwɛ́n nǔtí ǎ .
"é ɖò mɔ̌ có , é nyí ɖokpo ɖò nǔ xɔ akwɛ hugǎn tɔn lɛ mɛ ."
"jordan tinmɛ ɖɔ : “ hwenu e un kpò ɖò vǔ tawun é wɛ russell , xwédo mǐtɔn sín xɔ́ntɔn mɛxomɔ ɖé na mì . ”"
"ee russell kú gudo é ɔ , jordan sè ɖɔ é wà nǔ taji ɖé ɖò nɔ tɔn tɔ́ kpo mɛjitɔ́ tɔn lɛ kpo sín gbɛzán mɛ , bo nɔ dó gbɔ nú ye ɖò hwenu vɛwǔ lɛ mɛ ."
"“ dìn e un lɛ́vɔ kplɔ́n nǔ dó russell wu d’eji é ɔ , nùnina kpɛví enɛ lɛ́vɔ xɔ akwɛ nú mì d’eji hú ɖ’ayǐ tɔn , ” wɛ jordan ɖɔ ."
"lee jordan sín kpɔ́ndéwú xlɛ́ gbɔn é ɔ , nùnina ɖé sixu nɔ ma xɔ akwɛ ɖò mɛɖé lɛ sín nukúnmɛ ."
"amɔ̌ , é sixu xɔ akwɛ tawun nú mɛ e é na nǔ ɔ , é nɔ sù nukún tɔn mɛ é ."
"biblu tinmɛ nùnina e akwɛ ma sixu xɔ ǎ é ɖé ɖò xógbe elɔ lɛ mɛ : “ mawu yí wǎn nú gbɛtɔ́ sɔmɔ̌ , bo sɔ́ vǐɖokponɔ tɔn jó , bonu mɛ e na ɖi nǔ n’i lɛ ɖebǔ ma dɔn ó ; loɔ , ye bǐ ni mɔ gbɛ̀ mavɔmavɔ . ” — jaan 3 : 16 ."
nùnina e sixu zɔ́n bɔ è na nɔ gbɛ̀ kaka sɔyi é ɖé !
nùnina ɖé ka sixu lɛ́ xɔ akwɛ hú mɔ̌ à ?
"nùnina enɛ sixu nɔ ma xɔ akwɛ ɖò mɛɖé lɛ nukúnmɛ , amɔ̌ , ɖò klisanwun nugbǒ lɛ nukúnmɛ ɔ , akwɛ e nùnina enɛ xɔ é “ sukpɔ́ dín . ”"
"( ðɛhan 49 : 9 ; 1 piyɛ́ɛ 1 : 18 , 19 ) amɔ̌ , etɛwu mawu ka sɔ́ vǐ tɔn sín gbɛ̀ jó dó gbɛ̀ ɔ tamɛ nùnina ɖé ɖɔhun ?"
"mɛsɛ́dó pɔlu tinmɛ nǔ e wu wɛ é ɖò xógbe elɔ lɛ mɛ : “ hwɛhuhu ɔ , gbɛtɔ́ ɖokpo géé jí wɛ é gbɔn bo wá gbɛ̀ ɔ mɛ ; mɛ enɛ wɛ nyí adamu ; hwɛhuhu ɔ ka dɔn kú wá . enɛ ɔ , gbɛtɔ́ lɛ bǐ nɔ kú . ”"
"( hlɔmanu lɛ 5 : 12 ) adamu , gbɛtɔ́ nukɔntɔn ɔ tuùn gaàn bo hu hwɛ gbɔn tó tlítlí nú mawu gblamɛ ; mɔ̌ mɛ ɔ , è ɖó kú hwɛ n’i ."
"kú gbɔn adamu jí wá kúnkan tɔn lɛ bǐ jí , enɛ wɛ nyí gbɛtɔ́ e ɖò gbɛ̀ ɔ mɛ lɛ é bǐ ."
“ axɔ e hwɛhuhu nɔ sú mɛ ɔ wɛ nyí kú ; amɔ̌ nǔ e mawu nɔ na mɛ vɔ̌nu ɔ wɛ nyí gbɛ̀ mavɔmavɔ e mǐ ɖó ɖò bǔ e mǐ ɖè xá klisu jezu aklunɔ mǐtɔn mɛ é . ”
"( hlɔmanu lɛ 6 : 23 ) bo na dó tún kàn nú gbɛtɔ́ lɛ sín kú sí ɔ , mawu sɛ́ vǐ tɔn , jezu klisu , dó ayikúngban jí b’ɛ sɔ́ gbɛ̀ tɔn maɖóblɔ̌ ɔ dó savɔ̌ dó gbɛtɔ́ lɛ tamɛ ."
"gbɔn vɔsisa enɛ e è nɔ ylɔ ɖɔ ‘ gbɛxixɔ ɔ ’ é gblamɛ ɔ , mɛ ɖěɖee ɖi nǔ nú jezu lɛ é bǐ na mɔ gbɛ̀ mavɔmavɔ . — hlɔmanu lɛ 3 : 24 ."
"pɔlu kpɔ́n nyɔna tobutobu e mawu sɔ́ ɖó nukɔn nú mɛ ɖěɖee nɔ sɛ̀n ɛ gbɔn jezu klisu jí lɛ é lobo ɖɔ : “ mi nú mǐ na dokú nú mawu ɖó nùnina tɔn e d’agba bɔ è ma sixu jlɛ́ ǎ é wu . ” ( 2 kɔlɛntinu lɛ 9 : 15 ) ɛɛn , gbɛxixɔ ɔ jiwǔ sɔmɔ̌ bɔ è sixu jlɛ́ ɛ bǐ mlɛ́mlɛ́ yì fó ǎ ."
"amɔ̌ , ɖò nùnina tobutobu e mawu na gbɛtɔ́ lɛ kpo xomɛnyínyɔ́ kpo é mɛ ɔ , etɛwu gbɛxixɔ ɔ ka ɖò taji sɔmɔ̌ ?"
ali tɛ nu é ma ka cí nùnina mawu tɔn ɖě lɛ ɖɔhun ǎ ɖè ? * nɛ̌ nùnina enɛ ka ɖó na cí nú mǐ ?
mǐ byɔ we ɖɔ hwi ni xà xósin e biblu na nú nùkanbyɔ enɛ lɛ é ɖò xota wè e bɔ d’ewu lɛ é mɛ .
"jezu sɔ jlǒ dó “ sɔ́ gbɛ̀ tɔn jó dó ta mǐtɔn mɛ . ” ( 1 jaan 3 : 16 ) amɔ̌ , ɖó vɔsisa enɛ nyí akpáxwé linlin mawu tɔn tɔn ɖé wutu ɔ , xota ɖebɔdoɖewu elɔ lɛ sɔ́ ayi ɖó azɔ̌ e mawu , mɛ e sɔnǔ nú gbɛxixɔ ɔ é wà é jí ."
nùnina mawu tɔn e hugǎn bǐ é : etɛwu é ka xɔ akwɛ sɔmɔ̌ ?
etɛ ka na zɔ́n bɔ nǔ e è na we é ɖé na xɔ akwɛ ɖò nukún towe mɛ nugbǒ ?
"nǔ ɛnɛ sixu ɖò nǔ e nɔ zɔ́n lɛ é mɛ : ( 1 ) mɛ e na nǔ ɔ we é , ( 2 ) nǔ e wu é na nǔ ɔ we é , ( 3 ) nǔ e é sɔ́ dó savɔ̌ cobo na nǔ ɔ we é , kpo ( 4 ) nùnina ɔ ka sú nùɖé sín dò nugbǒ alǒ gbɔ à jí kpo ."
"tamɛ linlin dó nǔ enɛ lɛ jí na d’alɔ mǐ , bɔ lee gbɛxixɔ e nyí nùnina mawu tɔn e hugǎn bǐ é sù nukún mǐtɔn mɛ gbɔn é na lɛ́ jɛji ."
mɛ̌ ka na ?
"nùnina ɖé lɛ nɔ xɔ akwɛ ɖó mɛ e na é nyí gǎn ɖé , alǒ nyí mɛ e mǐ nɔ ɖó sísí ɖaxó na é ɖé wutu ."
nǔ e nùnina e russell na jordan bɔ mǐ mɔ ɖò xota e wá yì é mɛ é ɖexlɛ́ é nɛ .
nɛ̌ è ka sixu jlɛ́ enɛ dó gbɛxixɔ ɔ sín nùnina wu gbɔn ?
"nukɔntɔn ɔ , biblu ɖɔ jí “ mawu . . . sɛ́ vǐɖokponɔ tɔn dó gbɛ̀ ɔ mɛ , bonu mǐ na nɔ gbɛ̀ gbɔn jǐ tɔn . ” ( 1 jaan 4 : 9 ) nǔ enɛ zɔ́n bɔ nùnina elɔ xɔ akwɛ nugbǒ ."
gǎn ɖebǔ sɔ́ hugǎn mawu ǎ .
"ðɛhan wlantɔ́ eblée ɖé wlan dó wu tɔn bo ɖɔ : “ hwɛ mɛ e sín nyikɔ nɔ nyí jehovah é , hwiɖokponɔ wɛ nyí ajalɔnlɔn ɖò ayikúngban ɔ bǐ jí . ”"
"( ðɛhan 83 : 18 , nwt ) mɛ e hugǎn mɔ̌ é ɖé ɖè bo na na nùnina ɖé mǐ ǎ ."
"wegɔ ɔ , mawu wɛ nyí “ tɔ́ mǐtɔn . ”"
é wɛ na mǐ gbɛ̀ .
"gɔ́ na ɔ , é nɔ kpé nukún dó mǐ wu kpo gbejininɔ kpo lee tɔ́ wanyiyinɔ ɖé nɔ kpé nukún dó vǐ tɔn lɛ wu gbɔn é ɖɔhun ."
"é ylɔ togun tɔn hwexónu tɔn ɔ ɖɔ eflayimu bo ɖɔ dó wu tɔn ɖɔ : “ eflayimu ɔ , vǐ vívɛ́ ce wɛ , un yí wǎn n’i tawun . . ."
un yí wǎn n’i ɖesu .
nǔ tɔn nɔ blawu nú mì titewungbe . ”
( jelemíi 31 : 20 ) lee nǔ nɔ lɛ́ cí nú mawu dó mɛsɛntɔ́ tɔn lɛ wu ɖò égbé é nɛ .
"é nyí gbɛɖotɔ́ hlɔnhlɔnnɔ mǐtɔn kɛɖɛ wɛ é nyí ǎ , loɔ , é lɛ́vɔ nyí tɔ́ mǐtɔn kpo xɔ́ntɔn mǐtɔn gbejinɔtɔ́ kpo ."
enɛ zɔ́n bɔ nùnina ɖebǔ e na gosin gɔ̌n tɔn é na xɔ akwɛ tawun à cé ?
etɛwu è ka na ?
nùnamɛtɔ́ e ma nyí cejɛnnabinɔ ǎ é nɔ ɖó nukún ɖɔ è na sú xomɛ e emi nyɔ́ bo na nǔ mɛ é sín axɔ emi ǎ .
mawu sɔ́ vǐ tɔn jó dó ta mǐtɔn mɛ ɖó é yí wǎn nú mǐ wutu .
biblu ɖɔ : “ lee mawu ɖè wanyiyi e é ɖó nú mǐ ɔ xlɛ́ mǐ gbɔn ɔ ɖíe : é sɛ́ vǐɖokponɔ tɔn dó . ”
linlin tɛ wu é ka wà mɔ̌ ?
“ bonu mǐ na nɔ gbɛ̀ gbɔn jǐ tɔn . ” ( 1 jaan 4 : 9 ) dandan wɛ mawu ka na wà mɔ̌ à ?
ðebǔ ǎ !
"“ fɛ́nú ” mawu tɔn sín xlɛ̌ wɛ nyí “ gbɛxixɔ sín axɔ e klisu jezu sú é ” . — hlɔmanu lɛ 3 : 24 , nwt ."
etɛwu nùnina mawu tɔn ka nyí “ fɛ́nú ” ɖé ?
"biblu tinmɛ ɖɔ : “ mawu ɖè lee é yí wǎn nú mǐ sɔ́ ɔ xlɛ́ mǐ , ɖó hwenu e mǐ kpò ɖò hwɛhutɔ́ nyí wɛ ɔ wɛ klisu kú dó ta mǐtɔn mɛ . ”"
"( hlɔmanu lɛ 5 : 8 ) wanyiyi e ma nyí cejɛnnabi tɔn ǎ é sísɛ́ mawu b’ɛ d’alɔ gbɛtɔ́ hwɛhutɔ́ e ma ɖó gǎn ɖě ǎ , bo ma lɛ́ ɖó ɖɔxatɔ́ ɖě ǎ lɛ é ."
"mǐ jɛxa wanyiyi enɛ ǎ , mǐ ka lɛ́ sixu sú axɔ tɔn ɛ gbeɖé ǎ ."
nùnina tɔn wɛ nyí wanyiyi sín xlɛ́ ɖaxó hugǎn bǐ e è sixu mɔ kpɔ́n ɖò hwenuxó mɛ é .
vɔsisa tɛ è ka bló ?
nùnina ɖé lɛ nɔ xɔ akwɛ ɖó é nɔ byɔ vɔsisa ɖaxó ɖò nùnamɛtɔ́ ɔ sí wutu .
"enyi mɛɖé sɔ́ jlǒ dó na nǔ e xɔ akwɛ n’i tawun é ɖé mǐ ɔ , nùnina enɛ nɔ sù nukún mǐtɔn mɛ tawun ɖó vɔsisa e mɛ ɔ bló é wu ."
mawu “ sɔ́ vǐɖokponɔ tɔn jó . ”
( jaan 3 : 16 ) é sɔ́ sixu na nǔ e vɛ́ n’i hugǎn mɔ̌ é ɖě mǐ ǎ .
"ðò xwè liva mɔkpan e jehovah da wɛkɛ ɔ na lɛ é mɛ ɔ , jezu wà azɔ̌ xá ɛ bo nyí “ mɛ e é yí wǎn na tawun é . ”"
"( nùnywɛxó 8 : 30 , nwt ) jezu nyí ‘ vǐ vívɛ́ná ’ mawu tɔn bo lɛ́ nyí “ akpajlɛ mawu e è ma nɔ mɔ ǎ é tɔn . ”"
( kolosinu lɛ 1 : 13 - 15 ) mǐ sixu mɔ nukúnnú jɛ kancica e ɖò mawu kpo jezu kpo tɛntin é mɛ yì fó gbeɖé kpɔ́n ǎ .
"é ɖò mɔ̌ có , mawu ka “ hwlɛn vǐ éɖesunɔ tɔn ǎ . ”"
( hlɔmanu lɛ 8 : 32 ) jehovah na nǔ e ɖò así tɔn bo nyɔ́ hugǎn é mǐ .
nùnina ɖé sɔ́ vɛ́ n’i hú mɔ̌ kpɔ́n ǎ .
sú dò ðaxó ðé
"nùnina ɖé lɛ nɔ xɔ akwɛ ɖó ye nɔ sú dò taji ɖé , kaka jɛ ee è ɖó na yawu sú lɛ é jí wutu ."
"ði kpɔ́ndéwú ɔ , enyi mɛɖé sɔ́ jlǒ dó sú dotóoxwé sín axɔ e hwlɛn gbɛ̀ towe gán bɔ hwiɖesunɔ ma sixu kpéwú bo sú kpɔ́n ǎ é ɖé ɔ , kpɔ́n lee é na sù nukún towe mɛ sɔ́ é !"
"nùnina enɛ na xɔ akwɛ tawun , mɔ̌ wɛ à cé ?"
"“ lee gbɛtɔ́ bǐ nɔ kú ɖó bǔ e ye ɖè xá adamu ɔ wutu ɔ , mɔ̌ ɖokpo ɔ , mɛ e ɖò bǔ xá klisu lɛ bǐ ɔ , mawu na fɔ́n ye sín kú . ” ( 1 kɔlɛntinu lɛ 15 : 22 ) ðó mǐ nyí kúnkan adamu tɔn wutu ɔ , mǐ bǐ wɛ nɔ “ kú , ” bɔ é sín enɛ wu bɔ mǐ sixu gló azɔn kpo kú kpo ǎ , mǐ ka sɔ́ sixu lɛ́ dóhwɛ gbɔ xá mawu mǐɖesunɔ bo mɛ́ ɖò nukún tɔn mɛ ǎ ."
biblu ɖɔ nyì wɛn ɖɔ : “ gbɛtɔ́ sixu xɔ gbɛ̀ nú mɛɖé ǎ ; é ka sixu xɔ gbɛ̀ nú éɖée ɖò mawu sí ǎ . . .
mɛɖé sixu kpéwú bo sú ǎ kpowun bɔ xó fó . ”
"( ðɛhan 49 : 8 , 9 ) mǐ ɖó alɔdo sín hudo tawun ɖó mǐ sixu sú gbɛxixɔ ɔ sín axɔ mǐɖesunɔ ǎ ."
"mǐ ɖóɖó ɔ , mǐ kpé nǔtí wu ǎ ."
"ðò wanyiyi tɔn ɖaxó ɔ mɛ ɔ , jehovah ɖò gbesisɔmɛ bo sú nǔ e sín hudo mǐ ɖó é sín axɔ , bɔ mɔ mɛ ɔ , gbɔn jezu jí ɔ , é “ na fɔ́n [ mɛ bǐ ] sín kú . ”"
"nugbǒ ɔ , nùɖiɖi ɖiɖó ɖò hun e jezu kɔn nyì ayǐ é mɛ hun hwɛsɔkɛ kpo gbɛ̀ mavɔmavɔ kpo sín hɔn nú mɛ ."
( 1 jaan 1 : 7 ; 5 : 13 ) etɛ gbɛxixɔ ɔ ka na wà nú mɛvívɛ́ mǐtɔn e ko kú lɛ é ?
"“ lee kú gbɔn gbɛtɔ́ ɖokpo jí wá ɔ , mɔ̌ jɛn fínfɔ́n sín kú mɛkúkú lɛ tɔn gbɔn gbɛtɔ́ ɖokpo [ jezu ] jí wá é nɛ . ” — 1 kɔlɛntinu lɛ 15 : 21 . *"
nùnina ɖé ko tíìn bo gosin nùnamɛtɔ́ ɖaxó ɖé gɔ́n alǒ wanyiyi ɖaxó ɖé ko sísɛ́ mɛɖé bɔ é na nǔ mɛ b’ɛ hugǎn vɔsisa e jezu bló é ǎ .
mɛɖebǔ ko sɔ́ nǔ ɖaxó ɖé dó savɔ̌ dó ta mǐtɔn mɛ kpɔ́n sɔ ee jehovah mawu bló é ǎ .
bɔ nùnina ɖé ka sú dò ɖaxó ɖé hú vɔsisa e tún kàn nú mǐ sín hwɛhuhu kpo kú kpo sí é ǎ .
"nugbǒ ɔ , è sixu jlɛ́ nùnina ɖebǔ dó akwɛ e gbɛxixɔ ɔ xɔ é wu ǎ ."
"nú a na kplɔ́n nǔ ɖevo lɛ dó vɔsisa jezu tɔn kpo lee a sixu ɖu lè tɔn gbɔn é kpo jí hǔn , kpɔ́n video klewun e xota tɔn nyí flín kú jezu tɔn é ɖò www.jw.org jí ."
kpɔ́n wema lɛ > video lɛ glɔ .
"nú a jló na mɔ nǔ ɖevo lɛ dó linlin e mawu ɖó dó fínfɔ́n sín kú mɛkúkú lɛ tɔn jí é hǔn , kpɔ́n wemata 7gɔ́ ɔ wema etɛ biblu ka kplɔ́n mɛ tawun ? tɔn , kúnnuɖetɔ́ jehovah tɔn lɛ wɛ ɖetɔ́n b’ɛ lɛ́ ɖò www.jw.org jí ."
nɛ̌ a ka na yí gbè nú nùnina ðaxó hugǎn bǐ e mawu na mǐ é gbɔn ?
"“ wanyiyi klisu tɔn ɖu ɖò mǐ jí [ alǒ “ sísɛ́ mǐ ” , nwt ] . . ."
"é kú dó mɛ bǐ tamɛ , bonu mɛ e ɖò gbɛ̀ lɛ ɔ , ye ma sɔ́ nɔ gbɛ̀ nú yeɖesunɔ ó ; loɔ , ye ni nɔ gbɛ̀ nú mɛ e kú dó ye tamɛ [ é ] . ” — 2 kɔlɛntinu lɛ 5 : 14 , 15 ."
nùnina e jiwǔ é ɖé ɖó na sísɛ́ mǐ bɔ mǐ na ɖè lee é sù nukún mǐtɔn mɛ gbɔn é xlɛ́ .
jezu tɛɖɛ̌ nùkplɔnmɛ enɛ jí hwenu e é gbɔ azɔn nú sunnu wǒ e ɖò azɔn baɖabaɖa e ma ɖó amasin ɖò hwenɛnu ǎ é ɖé jɛ wɛ lɛ é gudo é .
"mɛ ɖokpo ɖò mɛ wǒ lɛ mɛ bo “ lɛkɔ , bo jɛ susu kpa nú mawu jí , kpodo xósusu kpo . ”"
jezu ɖɔ : “ mɛ wǒ lɛ bǐ wɛ azɔn gbɔ na à cé ?
mɛ tɛnnɛ ɖě lɛ lo ? fitɛ ye ka ɖè ? ”
( luki 17 : 12 - 17 ) nùkplɔnmɛ tɛ ka ɖò fí ?
mǐ sixu yawu wɔn nǔ e mɛ ɖevo lɛ wà nú mǐ kpo xomɛnyínyɔ́ kpo lɛ é .
è sixu jlɛ́ gbɛxixɔ ɔ dó nùnina ɖevo ɖebǔ wu ǎ .
é ɖò nukɔn nú nùnina ɖaxó hugǎn bǐ e è sixu na é fláflá tɔn .
"é nyí mɔ̌ hǔn , nɛ̌ a ka ɖó na yí gbè nú nǔ e mawu wà dó ta towe mɛ é gbɔn ?"
wǎ tuùn nùnamɛtɔ́ ɔ .
gbɛxixɔ ɔ nɔ hɛn gbɛ̀ mavɔmavɔ wá nú gbɛtɔ́ lɛ bǐ mɔ̌ kpowun ǎ .
"é nyɔ́ wà ɔ , jezu xoɖɛ sɛ́dó mawu bo ɖɔ : “ gbɛ̀ mavɔmavɔ ɔ wɛ nyí ɖɔ ye ni tuùn we , bo tuùn ɖɔ hwi wɛ nyí mawu nugbǒ ɖokpo e tíìn é , bo lɛ́ tuùn jezu klisu e a sɛ́dó gbɛ̀ ɔ mɛ é . ”"
"( jaan 17 : 3 ) enyi mɛɖé ɖɔ nú we ɖɔ nya ɖé hwlɛn we gán ɖò hwenu e a kpò ɖò vǔ é ɔ , enɛ na sísɛ́ we bɔ a na ba na kplɔ́n nǔ dó nya enɛ wu bo lɛ́ tuùn nǔ e wu é wà mɔ̌ é à cé ?"
"jehovah mawu e na nùnina gbɛxɔnumɛ tɔn ɔ é jló ɖɔ hwi ni tuùn mɛ alɔkpa e é nyí é kɛɖɛ ǎ , amɔ̌ é lɛ́ ba ɖɔ a ni wá ɖó kancica syɛnsyɛn ɖé kpo emi kpo ."
biblu dó wusyɛn lanmɛ nú mǐ ɖɔ : “ mi sɛkpɔ mawu ; enɛ ɔ é na sɛkpɔ mi . ” — jaki 4 : 8 .
ði nǔ nú gbɛxixɔ ɔ .
"“ mɛ e ɖi nǔ nú vǐ ɔ , mɔ gbɛ̀ mavɔmavɔ . ”"
( jaan 3 : 36 ) etɛ ka nyí tinmɛ è ni ɖó nùɖiɖi tɔn ?
"tinmɛ tɔn wɛ nyí ɖɔ è ni wà nǔ , nùɖiɖi ɖiɖó nú gbɛxixɔ ɔ byɔ ɖɔ è ni wà nǔ ."
( jaki 2 : 17 ) nǔwiwa alɔkpa ɖětɛ ?
hwenu e a kɛ alɔ bo yí nùnina ɖé é kɛɖɛ jɛn é na huzu towe .
"enɛ wu ɔ , a ɖó na kɛ alɔ bo yí gbɛxixɔ ɔ ."
"kplɔ́n lee mawu ba ɖɔ a ni zán gbɛ̀ gbɔn é , lobo wà nǔ sɔgbe kpo nǔ e a kplɔ́n é kpo . * xoɖɛ sɛ́dó mawu bo byɔ hwɛsɔkɛ kpo ayixa mímɛ́ ɖé kpo ."
"enyi a ɖi nǔ nú gbɛxixɔ ɔ ɔ , a na ɖó nukún bo na nɔ fífá , ayijayǐ kpo vivo kpo mɛ kaka sɔyi ɖò sɔgudo . — eblée lɛ 11 : 1 ."
yì flǐn kú jezu tɔn tɔn tɛnmɛ .
jezu sɔ́ nǔwiwa xwewu xwewu tɔn ɖé ɖ’ayǐ bonu mǐ na dó flín gbɛxixɔ ɔ e è sɔnǔ na é .
"é ɖɔ dó nǔwiwa enɛ wu ɖɔ : “ mi nɔ bló lě , dó flín mì na . ”"
( luki 22 : 19 ) kúnnuɖetɔ́ jehovah tɔn lɛ na flín kú jezu tɔn ɖò mardi 11 avril 2017 hwenu e hwe na ko yì xɔ gudo é .
"ganxixo ɖokpo mɔ̌ wɛ tuto ɔ na bló , xóɖiɖɔ ɖé na gbajɛ̌mɛ nú tinmɛ e kú jezu tɔn ɖó é , lè e kú tɔn hɛn wá nú mǐ dìn lɛ é kpo ee é na hɛn wá nú mǐ ɖò sɔgudo lɛ é kpo ."
"ðò xwè e wá yì é mɛ ɔ , gbɛtɔ́ livi 20 mɔ̌ wɛ wá flǐn tɛnmɛ ."
mǐ ɖò ylɔylɔ we wɛ kpo akpàkpà sɔ́ mɛ kpo ɖɔ hwi ni wá nɔ kpɔ́ xá mǐ bá yí gbè nú nùnina ɖaxó hugǎn bǐ e mawu na mǐ é .
ali ɖagbe e nu a na tuùn mawu bo lɛ́ sɛkpɔ ɛ hugǎn ɖè é wɛ nyí ɖɔ a na kplɔ́n xó tɔn biblu ɔ .
kàn nǔ byɔ kúnnuɖetɔ́ jehovah tɔn ɖé bá dó tuùn lee a sixu wà mɔ̌ gbɔn é alǒ yì tɛn ɛntɛnɛti tɔn mǐtɔn www.jw.org jí .
kannumɔjɔ́ e aflika kpo amɛlika kpo wà é nyí ajɔ̌ e dɔn lè wá tawun é ɖé
kannumɔgbenu gigosin : ðò hwexónu kpo égbé kpo
"è ɖó adingban nú blessing * bo d’akpá n’i ɖɔ enyi é wá elɔpu ɔ , è na mɔ ɖabiblazɔ́ n’i ."
"ee é wá é ɔ , è xò è kaka nú azǎn wǒ . gɔ́ na ɔ , ye ɖɔ n’i ɖɔ è na xò daka mɛ tɔn lɛ wu ɖò xwé , bo lɛ́ hɛn ɛ gannugánnú bonu é na wà tonyatɔ́zɔ́ bá sú tomɛyiyi sín axɔ livi 26 jɛji e é ɖu é na ."
ðiɖe kannumɔ e è wlí ɖò hwexónu ɖò ejipu lɛ é tɔn
"bo na dó kpé axɔ ɔ wu bo sú ɔ , è ɖɔ ɖɔ blessing ɖó na nɔ mɔ caki 131 jɛ 196 mɔ̌ ɖò zǎn ɖokpo ɖokpo mɛ . blessing tinmɛ ɖɔ : “ hwɛhwɛ ɔ , un nɔ lin tamɛ dó lee un na hɔn yì gbɔn é wu , amɔ̌ , ado nɔ hu mì dó nǔ e ye na jlɛ́ xá mɛ ce lɛ é wu ."
un jɛ mɔ mɛ . ”
tan blessing tɔn xlɛ́ nǔ ɖěɖee nɔ gbò gbɛtɔ́ livi ɛnɛ mɔ̌ e nyí kannumɔ nú tonyinya gbɔn gbɛ̀ ɔ bǐ mɛ lɛ é .
"é ko ɖibla yì xwè 4 000 mɔ̌ dìn bɔ dɔnkpɛvu e nɔ nyí jozɛfu é ɔ , nɔví tɔn lɛ sɔ́ ɛ sà ."
é wá huzu kannumɔ ɖò ejipunu nukúnɖeji ɖé sín xwégbe .
jozɛfu sín gǎn jɛ daka xò wutu tɔn jí tlolo blessing sín gǎn ɖɔhun ǎ .
"amɔ̌ , hwenu e é gbɛ́ ɖɔ emi kún na ɖóxó xá gǎn emitɔn sín asì ó é ɔ , è dóhwɛ ɛ dó acɛ jí ɖɔ é hwlɛn kàn xá gǎn tɔn sín asì ."
"è wlí i dó gankpa mɛ lobo dó gɛdɛ ɛ . — bǐbɛ̌mɛ 39 : 1 - 20 ; ðɛhan 105 : 17 , 18 ."
jozɛfu nyí kannumɔ hwexónu tɔn ɖé ; blessing nyí kannumɔ égbé tɔn ɖé .
"amɔ̌ , ye mɛ wè lɛ bǐ wɛ gbɛtɔ́ sisa sín aca xóxó ɔ sín awě xò ; ɖò ajɔ̌ enɛ mɛ ɔ , gbɛtɔ́ nɔ nyí nǔ sisa ɖé kpowun bɔ è nɔ dó ba akwɛ na ."
ajɔ̌ ðaxó ðé !
ahwanfunfun nyí ali e bɔkun é ɖé nú akɔta lɛ bɔ ye nɔ gbɔn dó ɖó kannumɔ lɛ .
"è ɖɔ dó axɔsu ejipu tɔn thoutmosis iii wu ɖɔ , ɖò ahwan e é fun ɖò kanáa é gudo ɔ , é bɛ́ ahwankannumɔ 90 000 wá yì xwé ."
"ejipunu lɛ hɛn kannumɔ yetɔn dó ba ayǐdɔkun lɛ , gbá sinsɛnxɔ lɛ , kun ayǐsúndo ɖaxó ɖaxó lɛ ."
"hwenu e hlɔma ɖò acɛ kpa wɛ é ɔ , ahwanfunfun nɔ zɔ́n bɔ è nɔ ɖó kannumɔ gègě , bɔ hweɖelɛnu ɔ , kannumɔ sín hudo nɔ zɔ́n bɔ è nɔ fun ahwan ."
"è ɖɔ ɖɔ ɖò xwè kanweko nukɔntɔn ɔ mɛ ɔ , ɖibla yì wevlɔɖó mɛ e ɖò hlɔma lɛ é tɔn wɛ nyí kannumɔ lɛ ."
kannumɔ ejipu tɔn lɛ kpo hlɔma tɔn lɛ kpo gègě wɛ è nɔ zán dó daka mɛ .
"hwenu ɖò yiyi wɛ é ɔ , nǔ lɛ lɛ́vɔ nyla d’eji ."
"sín xwè kanweko 16gɔ́ ɔ jɛ xwè kanweko 19gɔ́ ɔ mɛ ɔ , kannumɔjɔ́ e aflika kpo amɛlika kpo wà é nyí ɖokpo ɖò ajɔ̌ e dɔn lè wá hugǎn ɖò ayikúngban jí lɛ é mɛ ."
"gbeɖiɖó unesco tɔn ɖé ɖɔ ɖɔ ‘ sunnu , nyɔnu , kpo yɔkpɔvu kpo livi 25 jɛ 30 mɔ̌ wɛ è wlí gannugánnú bo sà . ’"
è ɖɔ ɖɔ gbɛtɔ́ afatɔn donu kanweko mɔkpan wɛ kú ɖò xù atlantique jí .
olaudah equiano e nyí ɖokpo ɖò kannumɔ e gán lɛ é mɛ é ɖɔ : “ axwá nyɔnu lɛ tɔn kpo azɔnwinwɛn mɛ ɖěɖee ɖò kúkú wɛ lɛ é tɔn kpo ɖè lee nǔ e jɛ é blawu sɔ bɔ nu ma sixu ɖɔ ǎ é xlɛ́ . ”
é blawu ɖɔ kannumɔ xó ɔ nyí hwenuxó ɖé kpowun bo ko wá yì ǎ .
"sɔgbe kpo oit ( organisation internationale du travail ) kpo ɔ , sunnu , nyɔnu , kpo yɔkpɔvu kpo livi 21 mɔ̌ wɛ kpó ɖò kannumɔ nyí wɛ , bo sixu hɔn ǎ , bɔ è nɔ sú akwɛ kpɛɖé ye alǒ è nɔ lɛ́ nɔ akwɛ ɖebǔ má sú ye lɔ ."
"kannumɔ égbé tɔn lɛ nɔ w’azɔ̌ ɖò fí e è nɔ ba ayǐdɔkun ɖè lɛ é , azɔ̌xwé e nɔ bló avɔ lɛ é , azɔ̌xwé e nɔ sún bliki lɛ é , tonyatɔ́xwé lɛ , bo nɔ lɛ́ nyí bɔ̌nu ɖò mɛ lɛ xwé ."
"kannumɔ nyinyi alɔkpa enɛ sɔgbe ɖò sɛ́n linu ǎ có , é cí ɖɔ é fɔ́n bo ɖò jijɛji wɛ ɖɔhun ."
gbɛtɔ́ livi mɔkpan lɛ́ kpó ɖò azɔ̌ wà wɛ kannumɔ ɖɔhun
mɛðesúsíjijɛ
daka xò mɛ wu zɔ́n bɔ kannumɔ gègě fun ahwan bá dó jɛ yeɖée sí .
"ðò xwè 73 j.h.m tɔn ɔ , ahwanfuntɔ́ spartacus kpo kannumɔ 100 000 mɔ̌ kpo fɔ́n gǔ dó acɛkpikpa hlɔma tɔn jí có é ka kpa ye ǎ ."
"ðò xwè kanweko 18gɔ́ ɔ mɛ ɔ , kannumɔ ɖěɖee nɔ nɔ tɔtɛntinto hispaniola tɔn mɛ lɛ é fɔ́n gǔ dó gǎn yetɔn lɛ jí ."
"daka e xò kannumɔ lɛ wu wɛ è ɖè ɖò lekegbo lɛ mɛ é zɔ́n bɔ è fun tohwan ɖé nú xwè 13 , bɔ gudo mɛ ɔ , è wá ɖó tò haïti tɔn e jɛ éɖesu sí é ayǐ ɖò 1804 ."
"amɔ̌ , kannumɔgbenu e izlayɛli - ví lɛ gosin ɖò ejipu é wɛ nyí mɛɖesúsíjijɛ nukúnɖeji hugǎn ɔ ɖò hwenuxó gbɛtɔ́ tɔn mɛ ."
"gbɛtɔ́ livi 3 mɔ̌ , akɔta ɖokpo blebu wɛ è tún kàn na sín kannumɔgbenu ɖò ejipu ."
"è na ɖɔ xó jɔ xó ɔ , é jɛxa ɖɔ è ni tún kàn nú ye ."
biblu tinmɛ lee gbɛ̀ yetɔn cí ɖò ejipu é bo ɖɔ ɖɔ ‘ è nɔ ɖó azɔ̌ syɛnsyɛn alɔkpa alɔkpa lɛ kɔ jí nú ye . ’
( tíntɔ́n 1 : 11 - 14 ) falawɔ́ɔn ɖokpo tlɛ ɖè gbeta tɔ́n ɖɔ è ni hu vǐyɛyɛ̌ yetɔn lɛ bo na dó ɖè kàn kpò nú lee izlayɛli - ví lɛ fɔ́n bo ɖò jijɛji wɛ gbɔn é . — tíntɔ́n 1 : 8 - 22 .
"lee izlayɛli - ví lɛ tɔ́n sín daka xò mɛ wu glɔ gbɔn ɖò ejipu é nyí nǔ bunɔ ɖé , ɖó mawu ɖesu wɛ d’afɔ xó ɔ mɛ ."
mawu ɖɔ nú mɔyizi ɖɔ : “ un tuùn wuvɛ̌ e mɔ wɛ é [ togun izlayɛli tɔn ] ɖè ɔ ganji .
"enɛ wu ɔ , un jɛte bo na hwlɛn ɛ . ”"
"( tíntɔ́n 3 : 7 , 8 ) kaka jɛ égbé ɔ , jwifu lɛ nɔ ɖu dindinwayixwe ɔ xwewu xwewu ɖò fí ɖebǔ e ye ɖè é bo nɔ dó flín nǔ enɛ e jɛ é na . — tíntɔ́n 12 : 14 ."
"“ mawu mavɔmavɔ , mawu mǐtɔn nɔ yí gbè nú hwɛagɔdidó ǎ , ” wɛ biblu ɖɔ , bo lɛ́ na mǐ ganjɛwu ɖɔ é kún huzu ó ."
( 2 tan 19 : 7 ; malacíi 3 : 6 ) mawu sɛ́ jezu dó bonu é na yì “ ɖɔ nú kannumɔ lɛ ɖɔ è jó ye ; . . . [ bo na ] yì hwlɛn mɛ e táfú wɛ è ɖè lɛ gán . ”
( luki 4 : 18 ) enɛ xlɛ́ ɖɔ è na tún kàn nú kannumɔ lɛ bǐ tlɔlɔ lě wɛ à ?
é ɖò wɛn ɖɔ é kún nyí mɔ̌ ó .
è sɛ́ jezu dó bonu é na tún kàn nú gbɛtɔ́ lɛ sín hwɛhuhu kpo kú kpo sí .
é ɖɔ ɖò nukɔnmɛ ɖɔ : “ nugbǒ ɔ na ɖè mi sín kannumɔgbenu . ”
"( jaan 8 : 32 ) é tlɛ nyí ɖò égbé ɔ , nugbǒ e jezu kplɔ́n mɛ é nɔ ɖè gbɛtɔ́ lɛ sín kannumɔgbenu ɖò ali gègě nu . — kpɔ́n gbàví “ kannumɔgbenu alɔkpa ðevo gigosin . ”"
"gudo mɛ ɔ , mawu d’alɔ jozɛfu kpo blessing kpo bɔ ye gosin kannumɔgbenu ɖò ali vovo lɛ nu ."
a sixu mɔ tan jozɛfu tɔn e jiwǔ tawun é ɖò wema biblu tɔn e nyí bǐbɛ̌mɛ é wemata 39 jɛ 41 mɛ .
mɛɖesúsíjijɛ e gbé blessing nya é nyí nǔ vɔ̌tɔ́ ǎ .
"ee è nya blessing sín tò elɔpu tɔn ɖé mɛ é ɔ , é yì espagne ."
"ðò dɔ̌n ɔ , é xò gò kúnnuɖetɔ́ jehovah tɔn lɛ bo jɛ biblu kplɔ́n xá ye jí ."
"ðó é kanɖeji bo na jla gbɛzán tɔn ɖó wutu ɔ , é mɔ azɔ̌ ɖagbe ɖé , lobo na jiɖe gǎn tɔn xóxó ɔ bonu é na ɖè axɔ e é nɔ sú sunmɛ sunmɛ é kpò ."
"gbè ɖokpo ɔ , blessing sín gǎn ylɔ ɛ ."
é jló na jó axɔ e blessing ɖu é dó lobo byɔ ɛ hwɛsɔkɛ .
etɛ ka jɛ bɔ nǔ nyí mɔ̌ ?
é lɔmɔ̌ jɛ biblu kplɔ́n xá kúnnuɖetɔ́ jehovah tɔn lɛ jí !
"“ nugbǒ ɔ nɔ tún kàn nú mɛ ɖò ali jiwǔ lɛ nu , ” wɛ blessing ɖɔ ."
wuvɛ̌ ɖěɖee izlayɛli - ví e nyí kannumɔ lɛ é mɔ ɖò ejipu é blawu nú jehovah tawun ; é ɖò wɛn ɖɔ mɔ̌ ɖokpo ɔ wɛ nǔ nɔ cí n’i dó nǔagɔwiwa mɔhun lɛ wu ɖò égbé .
"nugbǒ ɔ , bo na dó sú kannumɔgbenu alɔkpa lɛ bǐ sín kún dó ɔ , é byɔ huzuhuzu ɖaxó ɖè ɖò gbɛtɔ́ lɛ tɛntin ."
"amɔ̌ , mawu d’akpá ɖɔ emi na dɔn huzuhuzu mɔhun ɖé wá ."
“ mawu dó jinukúnsin yɔyɔ̌ kpo ayikúngban yɔyɔ̌ kpo sín akpá ; finɛ wɛ è na nɔ wà nǔ kpodo hwɛjijɔ kpan ɖè ; nǔ e mǐ ɖò te kpɔ́n ɔ nɛ . ” — 2 piyɛ́ɛ 3 : 13
è ɖyɔ nyikɔ ɔ .
kannumɔgbenu alɔkpa ðevo gigosin
alonso nyí kannumɔ alɔkpa ɖevo .
"hwenu e é ɖò dɔnkpɛvu mɛ é ɔ , é huzu kannumɔ nú gěe e è nɔ ylɔ ɖɔ cocaïne é kpo ee nɔ nyí héroïne é kpo ."
"é yí gbè ɖɔ : “ bo na dó sixu kpéwú bo nɔ xɔ gěe ɔ hwɛhwɛ ɔ , un wá huzu ajotɔ́ bo jɛ gěe sà jí ."
"un gbɔn dotóoxwé e nɔ kpé nukún dó gěenutɔ́ lɛ wu bɔ ye nɔ jó nunu tɔn dó é vovo ɛnɛ có , un kpéwú bo jó gěe dó ǎ ."
"gudo mɛ ɔ , kponɔ lɛ wlí mì bɔ un bló xwè ɛnɛ ɖò gankpa mɛ . ”"
"ee alonso nyí kannumɔ nú gěe nunu nú xwé 30 gudo é ɔ , é wá jɛ biblu kplɔ́n xá kúnnuɖetɔ́ jehovah tɔn lɛ jí ."
xó e ɖò biblu mɛ é byɔ ayi tɔn mɛ tawun bo zɔ́n bɔ é kanɖeji bá ɖu ɖò gěe nunu jí .
"é flín ɖɔ : “ kpo xwè tobutobu e un ko nyí kannumɔ na é kpo ɔ , é vɛwǔ nú mì tawun ."
"“ lee un huzu gbɔn é víví nú asì ce tawun , ” wɛ alonso ɖɔ ."
"“ alɔ e jehovah dó mì bɔ un gosin ali e na hɛn gbɛ̀ ce gblé é jí é ɔ , un sixu dó gbè tɔn ɛ ǎ ."
"alɔdo tɔn mɛvo ɔ , un na kpó ɖò kannumɔ nyí wɛ ."
"alǒ , un na tlɛ ko kú lɔ ."
"jezu yì ba piyɛ́ɛ sín asinɔ kpɔ́n bo gbɔ azɔn n’i . — matie 8 : 14 , 15 ; maki 1 : 29 - 31"
dandan wɛ sinsɛnzɔ́watɔ́ klisanwun lɛ na nɔ tlɛnmɛ à ?
"sinsɛn ɖěɖee gbɔn gbɛ̀ ɔ mɛ lɛ é ɖi sinsɛn katolika hlɔma tɔn , sinsɛn orthodoxe tɔn vovo lɛ , sinsɛn bouddha tɔn kpo ɖevo lɛ kpo nɔ ɖɔ ɖɔ sinsɛngán yetɔn lɛ kpo yɛhwenɔgán yetɔn lɛ kpo ɖó na nɔ tlɛnmɛ ."
"ðò alɔ ɖevo mɛ ɔ , mɛ gègě nɔ lin ɖɔ nǔ enɛ wɛ dɔn nùblibliwiwa xyɔwǔ e mɛ sinsɛn gègě sín sinsɛngán lɛ ɖ’alɔ ɖè ɖò azǎnví elɔ lɛ mɛ é wá ."
"enɛ wu ɔ , é sɔgbe ɖɔ è ni kanbyɔ ɖɔ : mawuxówema ɔ jɛn ka byɔ ɖɔ sinsɛnzɔ́watɔ́ klisanwun lɛ ni nɔ tlɛnmɛ à ?"
"bo na dó mɔ xósin nú nùkanbyɔ enɛ ɔ , mi nú mǐ ni gbéjé fí e walɔ enɛ gosin é , lee é gbakpé gbɔn é , kpo linlin e mawu ɖó d’ewu é kpo kpɔ́n ."
tlɛnmɛninɔ ðò sinsɛn sín hwenuxó mɛ
"encyclopædia britannica tinmɛ nǔ e tlɛnmɛninɔ nyí é bo ɖɔ ɖɔ “ ninɔmɛ mɛ e ma da asì alǒ asú ǎ é tɔn wɛ , enɛ wu ɔ , é nɔ nyì alɔ nú xóɖóxámɛ ɖó sinsɛnzɔ́ alǒ devizɔ́ e é nɔ wà é wu . ”"
"ðò xóɖiɖɔ e pápà benoît xvi xwlé sinsɛngán katolika hlɔma tɔn tɔn lɛ ɖò 2006 é mɛ ɔ , é ɖɔ ɖɔ tlɛnmɛninɔ dandan ɔ nyí “ aca ɖé bɔ è ko ɖò xwixwedó wɛ sín hwenu e mɛsɛ́dó lɛ kú gudo tlolo é ɖokpoo . ”"
"é ɖò mɔ̌ có , tlɛnmɛninɔ nyí sinsɛn sín aca ɖé bonu klisanwun xwè kanweko nukɔntɔn ɔ tɔn lɛ xwedó ǎ ."
"nugbǒ ɔ , mɛsɛ́dó pɔlu e nɔ gbɛ̀ ɖò xwè kanweko nukɔntɔn ɔ mɛ é gb’akpá nú nùɖitɔ́ lɛ dó sunnu ɖěɖee “ nɔ flú mɛ lɛ kpodo yɛ nyanya lɛ sín nùkplɔnmɛ kpo ” bo nɔ “ dó sɛ́n ɖɔ è ma da asú ó , è ma ka da asì ó ” lɛ é wu . — 1 timɔtée 4 : 1 - 3 ."
xwè kanweko wegɔ ɔ mɛ wɛ tlɛnmɛninɔ sín aca ɔ jɛ tíntɔ́n jí ɖè ɖò sinsɛn “ klisanwun ” tɔn ɖěɖee wá huzu sinsɛn katolika hlɔma tɔn ɖò nukɔnmɛ lɛ é mɛ .
"sɔgbe kpo wema nukúnɖeji ɖé kpo ɔ , nǔ enɛ “ sɔgbe kpo alɔ nyinyi nú xóɖóxámɛ sín sɛ́n yɔyɔ̌ e gbakpé axɔsuɖuto hlɔma tɔn mɛ é kpo . ” ( celibacy and religious traditions )"
"ðò xwè kanweko e bɔ d’ewu lɛ é mɛ ɔ , sinsɛn sín vaxɔ lɛ kpo tɔ́ sinsɛn tɔn enyíì lɛ kpo jɛhun dó tlɛnmɛninɔ sinsɛngán lɛ tɔn jí ."
ye ɖi ɖɔ xóɖóxámɛ nɔ hɛn mɛ blí bo kún sɔgbe kpo yɛhwenɔzɔ́wiwa kpo ó .
"é ɖò mɔ̌ có , encyclopædia britannica ɖɔ nyì wɛn ɖɔ “ kaka jɛ xwè kanweko 10gɔ́ ɔ mɛ ɔ , yɛhwenɔ gègě kaka jɛ yɛhwenɔgán ɖé lɛ jí d’asì . ”"
"ðò vaxɔ latran tɔn e è bló ɖò rome ɖò 1123 kpo 1139 kpo é hwenu ɔ , è lɛ́ dó zǒgbe tlɛnmɛninɔ yɛhwenɔ lɛ tɔn jí , bɔ gbeta enɛ jí wɛ sinsɛn katolika hlɔma tɔn ɔ kpó ɖè kaka wá jɛ égbé ."
"kpo tito enɛ kpo ɔ , sinsɛn ɔ gbò kpò nyì ali jí nú acɛ kpo akwɛ e é sú , hwenu e yɛhwenɔ e d’asì lɛ é jló na yí sinsɛn ɔ sín nǔ lɛ nú vǐ yetɔn lɛ é , bonu ɖě ma sɔ́ jɛ ó ."
linlin e mawu ðó dó tlɛnmɛninɔ wu é
linlin e mawu ɖó dó tlɛnmɛninɔ wu é ɖò wɛn ɖò xó tɔn biblu ɔ mɛ .
"ðò biblu ɔ mɛ ɔ , mǐ xà xó e jezu ɖɔ dó ye mɛ e jló bo ɖò tlɛnmɛ éɖɔhun “ ɖó axɔsuɖuto [ jixwé ] tɔn wu ” lɛ é wu é ."
"( matie 19 : 12 ) ðò ali ɖokpo ɔ nu ɔ , mɛsɛ́dó pɔlu ɖɔ xó dó klisanwun ɖěɖee jló bo xwedó tlɛnmɛninɔ sín kpɔ́ndéwú éyɛtɔn , ɖó “ wɛnɖagbe ɔ wu ” lɛ é wu . — 1 kɔlɛntinu lɛ 7 : 37 , 38 ; 9 : 23 ."
"é ɖò mɔ̌ có , jezu kpo pɔlu kpo ɖě ɖò gbè ɖè wɛ ɖɔ sinsɛnzɔ́watɔ́ lɛ ɖó na nɔ tlɛnmɛ ǎ ."
jezu ɖɔ ɖɔ é kún nyí “ mɛ bǐ wɛ nɔ yí gbè nú ” tlɛnmɛninɔ xó ɔ ó .
"enɛ wu ɔ , ahwanvu tɔn lɛ bǐ wɛ nɔ tlɛnmɛ ǎ . hwenu e pɔlu ɖò nǔ wlan dó “ mɛ e ma da asì ǎ abǐ asú ǎ lɛ ” é wu wɛ é ɔ , é ɖɔ nyì wɛn tlɔlɔ ɖɔ : “ aklunɔ ɖɔ xó ɖé nú mì d’ewu ǎ ; loɔ , nyɛ . . . ɖɔ nǔ e un lin d’ewu ɔ nú mi . ” — matie 19 : 11 ; 1 kɔlɛntinu lɛ 7 : 25 ."
"gɔ́ na ɔ , biblu xlɛ́ ɖɔ sunnu klisanwun e wà sinsɛnzɔ́ ɖò xwè kanweko nukɔntɔn ɔ mɛ lɛ é gègě , kaka jɛ mɛsɛ́dó piyɛ́ɛ jí wɛ d’asì ."
"( matie 8 : 14 ; maki 1 : 29 - 31 ; 1 kɔlɛntinu lɛ 9 : 5 ) nugbǒ ɔ , ɖó nùblibliwiwa e gbakpé ɖò hlɔma yikúngban jí hwenɛnu é wutu ɔ , pɔlu wlan ɖɔ enyi nukúnkpénuwutɔ́ klisanwun ɖé d’asì hǔn , “ asì ɖokpo wɛ é ɖó na ɖó ” bo lɛ́ “ ɖó gbè ɖò vǐ tɔn lɛ jí . ” — 1 timɔtée 3 : 2 , 4 ."
"alɔwliwli enɛ lɛ nyí alɔwliwli e mɛ è ma nɔ ɖóxó xá mɛ ɖè ǎ lɛ é ǎ , ɖó biblu ɖɔ nyì wɛn ɖɔ “ sunnu ɔ ɖó na wà asúzɔ́ tɔn nú asì tɔn ” bɔ asú kpo asì kpo lɛ ɖó na “ gbɛ́ xɔ nú [ ye ] ɖée ” lɛ ǎ ."
"( 1 kɔlɛntinu lɛ 7 : 3 - 5 ) é ɖò wɛn ɖɔ mawu kún byɔ ɖɔ mɛɖé ni nɔ tlɛnmɛ ó , mɔ̌ jɛn é ma ɖò dandan nú klisanwun sinsɛnzɔ́watɔ́ lɛ ǎ é nɛ ."
ðó wɛnðagbe ɔ wutu
"enyi tlɛnmɛninɔ ma nyí dandan sín nǔ ǎ ɔ , aniwu jezu kpo pɔlu kpo ka ɖɔ ɖagbe tɔn sɔmɔ̌ lo ?"
ðó tlɛnmɛninɔ sixu hun ali gègě nú mɛ e ɖ’emɛ é ɖé bɔ é na jla wɛnɖagbe ɔ nú mɛ ɖevo lɛ .
tlɛnnɔ lɛ sixu sɔ́ yeɖée jó hugǎn ɖó ye nɔ mɔ tagba e mɛ ɖěɖee wlí alɔ lɛ é nɔ mɔ lɛ é ǎ wutu . — 1 kɔlɛntinu lɛ 7 : 32 - 35 .
kpɔ́n kpɔ́ndéwú david tɔn . é jló bo jó azɔ̌ e mɛ è nɔ sú axɔ ɛ ɖè ganji é dó ɖò mexico bo sɛtɛn yì gletoxo ɖé mɛ ɖò costa rica bo na yì kplɔ́n biblu xá mɛ ɖevo lɛ .
david ka lin ɖɔ tlɛnmɛninɔ d’alɔ emi à ?
“ kpɛɖé tɔn wɛ lɔ ǎ ” wɛ é ɖɔ .
"“ é nɔ vɛwǔ bɔ è na ɖyɔ sɔgbe kpo aca yɔyɔ̌ ɖé kpo , kpodo ninɔmɛ ɖevo lɛ kpan , amɔ̌ , ɖó nyɛɖokponɔ wu jɛn un kpé nukún dó wutu ɔ , ada huzu huzu ɔ bɔwǔ nú mì . ”"
"claudia , nɔví nyɔnu tlɛnnɔ e sɛ̀ tɛn bo na yì wà sinsɛnzɔ́ ɖò fí e è ɖó hudo wɛnjlatɔ́ gègě tɔn ɖè é ɖé ɖɔ : “ un ɖu sinsɛnzɔ́ e un wà nú mawu é sín vivǐ ."
"hwenu e un mɔ lee é kpé nukún dó wutu ce gbɔn é ɔ , nùɖiɖi e un ɖó nú mawu é kpo kancica e un ɖó kpo é kpo é lɛ́ syɛn d’eji . ”"
"“ a wlí alɔ oo , a nɔ tlɛnmɛ oo , a na ɖó awǎjijɛ , enyi a wà nǔ e wu a kpé é bǐ nú jehovah mawu ɔ nɛ . ” — claudia"
tlɛnmɛninɔ ɖó na nyí agban bo kpɛ̀n mɛ ǎ .
"claudia ɖɔ gɔ́ na ɖɔ : “ a wlí alɔ oo , a nɔ tlɛnmɛ oo , a na ɖó awǎjijɛ , enyi a wà nǔ e wu a kpé é bǐ nú jehovah mawu ɔ nɛ . ” — ðɛhan 119 : 1 , 2 ."
ðu vivǐ lè e nùnamɛ nɔ hɛn wá lɛ é tɔn
"“ hǔn ɔ sixu yì , amɔ̌ , nya chine - nu ɔ ni nɔte ! ”"
nǔ e alexandra sè vlíwún hwenu e é ɖò ayijinjɔn ɖò hǔn ɖé mɛ bo jló na d’asá dogbó e ɖò tofɔligbé amɛlika tɔn sín tò wè tɛntin é nɛ .
é jɛte bo na yì kpɔ́n nǔ e ɖò jijɛ wɛ é bo mɔ bɔ nya chine - nu ɖé tɛnkpɔn bo ɖò espagne - gbè dó wɛ bacabaca bo na dó ɖɔ nǔ e wu é ɖò ninɔmɛ syɛnsyɛn enɛ mɛ é nú dogbócɔ́tɔ́ lɛ ɖokpo .
"ðó alexandra nɔ yì kúnnuɖetɔ́ jehovah tɔn lɛ sín kplé ɖò chine - gbè mɛ wutu ɔ , é yí gbè bo na sè gbè nú nya ɔ ."
"nya ɔ ɖɔ ɖɔ sɛ́n na gbè emi bɔ emi na nɔ tò ɔ mɛ , amɔ̌ lé è fin wema emitɔn lɛ kpo akwɛ emitɔn kpo dó emi ."
"ðò bǐbɛ̌mɛ ɔ , kponɔ ɔ yí gbè nú xó e é ɖɔ é ǎ bo tlɛ lin ɖɔ gbɛtɔ́ fin gbé wɛ alexandra ja ."
"gudo mɛ ɔ , é wá yí gbè nú xó e nya ɔ ɖɔ lɛ é , amɔ̌ , é ɖɔ ɖɔ nya ɔ ɖó na sú akwɛ ɖé ɖó wema e é ma ɖó ǎ é wu ."
"ðó é ma ɖó akwɛ ɖě ǎ wutu ɔ , alexandra nya ɖɔ̌la amɛlika tɔn 20 ( caki 12 mɔ̌ ) n’i ."
"nya ɔ tuùn lee é na dó gbè tɔn ɛ gbɔn é ǎ , bo ɖɔ emi na sú axɔ ɛ hú ɖɔ̌la amɛlika tɔn 20 ɔ ."
é sɔ́ wema junjɔn biblu jí ɖé lɛ nú nya ɔ bo dó wusyɛn lanmɛ n’i ɖɔ é ni kplɔ́n biblu xá kúnnuɖetɔ́ lɛ .
"enyi è sè bɔ è nyɔ́ xomɛ dó jonɔ lɛ wu gbɔn mɔ̌ ɔ , é nɔ hun xomɛ nú mɛ tawun , bɔ é ɖò wɛn ɖɔ mɛ e nyí sinsɛnnɔ lɛ é kpo mɛ e ma ɖò sinsɛn ɖě mɛ ǎ lɛ é kpo bǐ wɛ nɔ wà mɔ̌ ."
a ka na ɖò gbesisɔmɛ bo na zé hwiɖée jó bo nyɔ́ xomɛ dó mɛ ɖevo lɛ wu gbɔn mɔ̌ à ?
"nùkanbyɔ enɛ ɖò taji , ɖó jezu ɖɔ : “ nùnamɛ nɔ dó xomɛhunhun nú mɛ hú nǔyiɖòmɛsí . ”"
"( mɛsɛ́dó 20 : 35 ) nǔ ɖokpo ɔ wɛ é lɛ́ nyí ɖò nùnywɛ xwitixwiti linu ɖó dobanunǔtɔ́ lɛ mɔ ɖɔ enyi è na nǔ mɛ ɔ , é nɔ wà ɖagbe nú mɛɖesunɔ ."
mi nú mǐ ni kpɔ́n ali e nu é nɔ nyí mɔ̌ ɖè lɛ é .
“ mɛ e nɔ na nǔ mɛ kpodo xomɛhunhun kpo é ”
"kúnnuɖenú xlɛ́ ɖɔ hwɛhwɛ ɔ , kancica nɔ ɖò nùnamɛ kpo awǎjijɛ kpo tɛntin tawun ."
mɛsɛ́dó pɔlu wlan ɖɔ : “ mawu yí wǎn nú mɛ e nɔ na nǔ mɛ kpodo xomɛhunhun kpo é . ”
( 2 kɔlɛntinu lɛ 8 : 4 ; 9 : 7 ) pɔlu xlɛ́ nyì wɛn ɖɔ hwɛjijɔ e wu nɔví sunnu enɛ lɛ kpo nɔví nyɔnu enɛ lɛ kpo ɖó awǎjijɛ é wɛ nyí ɖɔ ye kpéwú bo na nǔ mɛ ɖevo lɛ lobo lɛ́ d’alɔ ye .
"nugbǒ ɔ , sɔgbe kpo dobanunǔ ɖé kpo ɔ , nùnamɛ nɔ zɔ́n bɔ “ fɔn sín akpáxwé ɖěɖee cá kàn xá awǎjijɛ , xɔ́ntɔn zunzun kpo jiɖiɖe kpo lɛ é nɔ w’azɔ̌ ganji bo nɔ zɔ́n bɔ nukúnmɛ mɛtɔn nɔ hɔ́n . ”"
dobanunǔ ɖevo xlɛ́ ɖɔ “ akwɛ nina mɛ ɖevo nɔ hɛn awǎjijɛ wá nú nùnamɛtɔ́ lɛ hú hwenu e ye zán dó yeɖée wu é . ”
"é ka ko cí nú we kpɔ́n ɖɔ , ɖó ninɔmɛ towe wutu ɔ , a kún sixu wà nǔ kaka ɖé ó wɛ à ?"
nugbǒ ɔ wɛ nyí ɖɔ mɛ bǐ sixu mɔ awǎjijɛ e è nɔ mɔ hwenu e è “ na nǔ mɛ kpodo xomɛhunhun kpo ” é .
"é byɔ ɖɔ nùnina ɔ ni d’agba dandan ǎ , loɔ , linlin ɖagbe e sísɛ́ mɛ é wɛ ɖò taji ."
"ðokpo ɖò kúnnuɖetɔ́ jehovah tɔn lɛ mɛ wlan xó elɔ sɛ́dó mɛ e ɖè xójlawema elɔ tɔ́n lɛ é , kpo nùnina ɖé kpo bo ɖɔ : “ nú xwè mɔkpan ɔ , un kpéwú bo sɔ́ akwɛ nabi ɖé dó gbàví nùnina tɔn mɛ ɖò kpléxɔ axɔsuɖuto ɔ tɔn mɛ ǎ . ”"
"amɔ̌ , é ɖɔ gɔ́ na ɖɔ : “ jehovah mawu na nǔ mì hugǎn nǔ e un na é . . . ."
é na cɛ́ nú mi nú blǒ e mi bló bɔ un sixu na nǔ dó nɔ gudo nú azɔ̌ jehovah tɔn é . ”
é ɖò wɛn ɖɔ é kún nyí akwɛ kɛɖɛ wɛ è nɔ na mɛ ó .
è sixu lɛ́ na nǔ mɛ ɖò ali gègě ɖevo lɛ nu .
nùnamɛ nɔ wà ðagbe nú agbaza
nùnamɛ nɔ wà ɖagbe nú hwi kpo mɛ ɖevo lɛ kpo
"biblu ɖɔ : “ mɛ e nɔ nyɔ́ xomɛ dó mɛ wu ɔ , éɖée wɛ é wà ɖagbe na ; mɛ e ka nɔ xò daka ɔ , éɖée wu wà nyanya dó wɛ é ɖè . ”"
"( nùnywɛxó 11 : 17 ) mɛ e nɔ nyɔ́ xomɛ lɛ é nɔ hun alɔ dó na nǔ mɛ , bo nɔ ɖò gbesisɔmɛ bo na zé yeɖée jó gbɔn hwenu yetɔn zinzan , hlɔnhlɔn yetɔn zinzan , nukún kpíkpé dó mɛ ɖevo lɛ wu kpo nǔ ɖevo lɛ kpo gblamɛ ."
"gbɛ̀ zinzan gbɔn mɔ̌ nɔ hɛn lè wá nú ye ɖò ali gègě nu , bɔ taji ɖokpo wɛ nyí ɖɔ xomɛnyínyɔ́ mɔhun nɔ wà ɖagbe nú agbaza yetɔn ."
"dobanunǔ xlɛ́ ɖɔ azɔn kɛ́ncɛ́nkɛ́ncɛ́n kún nɔ ɖedó mɛ ɖěɖee nɔ sɔ́ jlǒ dó d’alɔ mɛ ɖevo lɛ é ó , ye ka nɔ lɛ́ jɛ linkpɔ́nzɔ́n gbɔn mɔ̌ ǎ ."
"ðò kpaà mɛ ɔ , ye nɔ ɖó lanmɛ syɛn hunsin ɖagbe ."
"alɔ hunhun dó na nǔ mɛ tlɛ nɔ d’alɔ mɛ ɖěɖee ɖò azɔn jɛmagbɔ jɛ wɛ lɛ é ɖé lɛ , ɖi azɔn syɛnsyɛn e nɔ hu agbaza sín wǔjɔnú lɛ é alǒ sida zɔn , bɔ ye nɔ mɔ yeɖée mɛ kpɛɖé ."
"kúnnuɖenú lɛ́ xlɛ́ ɖɔ ahannumunɔ ɖěɖee ko ɖò ahan jó dó wɛ , bo nɔ d’alɔ mɛ ɖevo lɛ é sín linkpɔ́n nɔ ɖekpo tawun , b’ɛ sixu lɛ́ zɔ́n bɔ ye na nyì alɔ nú ahannumu ."
"nǔ e wu nǔ nyí mɔ̌ é wɛ nyí ɖɔ , è ɖɔ ɖɔ “ wuvɛ̌sexámɛ , mɛɖée zízé jó dó mɛ ɖevo lɛ tamɛ gɔ́ nú xomɛnyínyɔ́ nɔ zɔ́n bɔ è nɔ ɖè linlin masɔgbe lɛ kpò . ”"
nùnamɛ sixu lɛ́ zɔ́n bɔ è ɖè linkpɔ́nzɔ́n kpo hunyiji - hunwadozɔn kpo kpò .
"enyi mɛ ɖěɖee asú yetɔn kú alǒ asì yetɔn kú lɛ é nɔ d’alɔ mɛ ɖevo lɛ ɔ , linkpɔ́nzɔ́n nɔ yawu jó ye dó ."
nǔxokpɔ́n ɖebǔ ɖ’emɛ ǎ .
nùnamɛ na wà ɖagbe nú we .
nùnamɛ nɔ zɔ́n bɔ mɛ ðevo lɛ lɔmɔ̌ nɔ na nǔ mɛ
"jezu dó wusyɛn lanmɛ nú ahwanvu tɔn lɛ ɖɔ : “ mi na nǔ mɛ , enɛ ɔ , mawu na na nǔ mi lɔmɔ̌ ."
"é ka wá ja mitɔn ɔ na mi gbé ɔ , é na jlɛ́ ganji , bo na húnhún , bo na zín , bɔ é na túnflá , bɔ é na sɔ́ dó así nú mi ; ɖó nǔ e mi dó jlɛ́ nǔ nú mɛ ɔ wɛ mawu na dó jlɛ́ nú mi lɔmɔ̌ . ”"
"( luki 6 : 38 ) enyi a na nǔ mɛ ɔ , é nɔ sísɛ́ mɛ ɖevo lɛ bɔ ye nɔ ɖè lee é sù nukún yetɔn mɛ gbɔn é xlɛ́ lobɔ ye lɔ nɔ huzu nùnamɛtɔ́ ."
"mɔ̌ mɛ ɔ , nùnamɛ nɔ hun ali nú nǔwaɖókpɔ́ kpo xɔ́ntɔn zunzun kpo ."
nùnamɛ nɔ hun ali nú nǔwaɖókpɔ́ kpo xɔ́ntɔn zunzun kpo
dobanúnǔtɔ́ ɖěɖee nɔ ba dò nú lee gbɛtɔ́ lɛ nɔ wà nǔ xá yeɖée lɛ gbɔn é ɖ’ayi wu ɖɔ “ mɛ ɖěɖee nɔ ɖè xomɛnyínyɔ́ xlɛ́ hwɛhwɛ lɛ é nɔ dó wusyɛn lanmɛ nú mɛ ɖevo lɛ bɔ ye lɔ nɔ wà mɔ̌ . ”
"enɛ wu ɔ , sɔgbe kpo dobanunǔ ɖé kpo ɔ , “ mɛ e ɖò gbɛ̌kplékplé ɖé mɛ lɛ é ɖokpo ɖokpo sixu nyí kpɔ́ndéwú nú gbɛtɔ́ kanweko mɔkpan , có ye mɛ ɖé lɛ ka sixu nɔ ma tuùn yeɖée alǒ mɔ yeɖée kpɔ́n . ”"
"ðò xógbe ɖevo mɛ ɔ , xomɛnyínyɔ́ núwiwa ɖokpo géé sixu zɔ́n bɔ mɛ e ɖò gbɛ̌kplékplé ɖé mɛ lɛ é ɖokpo ɖokpo jɛ xomɛ nyɔ́ jí ɖebɔdoɖewu ."
é na jló we ɖɔ a ni nɔ gbɛ̌kplékplé mɔhun ɖé mɛ à cé ?
"mǐ mɔ kpɔ́ndéwú e ɖè nǔ ɖagbe enɛ xlɛ́ é ɖokpo ɖò floride , états - unis ."
gbɛ̌ta kúnnuɖetɔ́ jehovah tɔn lɛ tɔn ɖé sɔ́ yeɖée jó bo na d’alɔ mɛ lɛ ɖò adlà ɖé gudo .
"hwenu e ye ɖò te kpɔ́n azɔwanú e ye na zán dó vɔ́ xwé ɖé blóɖó é ɔ , ye ɖ’ayi wu ɖɔ mɛ e ɖò xwé ɔ kpá lɛ é ɖokpo sín dǒ mu , bɔ ye sɔ́ yeɖée jó bo vɔ́ dǒ ɔ mɛ n’i ."
"ðò táan kpɛɖé gudo ɔ , nya ɔ wlan wema ɖé sɛ́dó hɔnkàn kúnnuɖetɔ́ jehovah tɔn lɛ tɔn bo ɖɔ d’emɛ ɖɔ : “ é sù nukún ce mɛ bɔ un sixu wɔn kpɔ́n ǎ ."
mɛ enɛ lɛ wɛ nyí mɛ ɖěɖee nyɔ́ xomɛ hugǎn bɔ un xò gò kpɔ́n ɖò gbɛ̀ ce mɛ é . ”
nǔ enɛ e sù nukún tɔn mɛ é zɔ́n bɔ é sɛ́ nùnina ɖaxó ɖé dó bá dó nɔ gudo nú nǔ e é ylɔ ɖɔ azɔ̌ jiwǔ kúnnuɖetɔ́ lɛ tɔn é .
xwedó kpɔ́ndéwú nùnamɛtɔ́ ðaxó hugǎn ɔ tɔn
nǔ e nùnywɛ xwitixwiti sín dobanunǔ nukúnɖeji ɖé mɔ é wɛ nyí ɖɔ : “ gbɛtɔ́ lɛ nɔ jló na d’alɔ mɛ ɖevo lɛ . ”
dobanunǔ ɔ xlɛ́ ɖɔ : “ yɔkpɔvu lɛ nɔ ko jɛ xomɛnyínyɔ́ ɖexlɛ́ jí cobo tlɛ nɔ wá jɛ xó ɖɔ jí . ”
etɛwu nǔ ka nyí mɔ̌ ?
"biblu na xósin ɔ bo ɖɔ ɖɔ è dá gbɛtɔ́ lɛ ɖó ‘ akpajlɛ mawu tɔn mɛ ’ , enɛ wɛ nyí ɖɔ ye ɖó jijɔ dòdó mawu tɔn lɛ . — bǐbɛ̌mɛ 1 : 27 ."
"nùnamɛ nyí ɖokpo ɖò jijɔ jiwǔ gbɛɖotɔ́ mǐtɔn , jehovah mawu tɔn lɛ mɛ ."
é na gbɛ̀ kpo nǔ ɖebǔ e sín hudo mǐ ɖó bo na nɔ awǎjijɛ mɛ é kpo mǐ .
( mɛsɛ́dó 14 : 17 ; 17 : 26 - 28 ) mǐ sixu tuùn tɔ́ mǐtɔn jixwé tɔn ɔ kpo linlin ɖagbe e é ɖó dó mǐ wu lɛ é kpo gbɔn xó tɔn biblu ɔ kpinkplɔn gblamɛ .
"wema enɛ ɖexlɛ́ ɖɔ mawu ko sɔnǔ nú nǔ ɖěɖee na zɔ́n bɔ mǐ na ɖó awǎjijɛ ɖò sɔgudo lɛ é . * ( 1 jaan 4 : 9 , 10 ) ðó jehovah mawu wɛ nyí jɔtɛn nùnamɛ tɔn , bo dá we ɖó akpajlɛ éɖesu tɔn mɛ wutu ɔ , é ɖò wɛn ɖɔ , nú a nɔ wà nǔ mawu ɖɔhun bo nɔ na nǔ mɛ ɔ , é na nyí ɖagbe nú we bɔ nǔ towe na lɛ́ nyɔ́ nukún tɔn mɛ . — eblée lɛ 13 : 16 ."
a flín alexandra e xó mǐ ɖɔ ɖò xota elɔ sín bǐbɛ̌mɛ é à ?
nɛ̌ nǔ lɛ ka wá yì gbɔn ?
"mɛ e ɖò mɔ̌to ɔ mɛ xá ɛ é ɖé tlɛ ɖɔ jí gbě wɛ é sɔ́ akwɛ tɔn nyì dó , amɔ̌ , hwenu e mɔ̌to ɔ nɔte ɖò toxo e mɛ ye xwè é ɔ , nya e é d’alɔ é ylɔ xɔ́ntɔn tɔn lɛ lobo ɖeɖɛ ɖɔ̌la amelika tɔn 20 e sín axɔ é ɖu é tlolo ."
"hú mɔ̌ ɔ , nya ɔ wà nǔ e alexandra ɖɔ n’i é lobo jɛ biblu kplɔ́n jí ."
kpo awǎjijɛ kpo wɛ alexandra lɛ́ wá xò gò è ɖò kpléɖókpɔ́ ɖaxó kúnnuɖetɔ́ jehovah tɔn lɛ tɔn e è bló dó chinu - gbè mɛ ɖò pérou é ɖé jí .
"bo na dó dokú nú alexandra ɖó nǔ e é wà n’i lɛ é bǐ wu ɔ , nya ɔ ylɔ é kpo mɛ ɖěɖee dó hǔn xá ɛ wá kpléɖókpɔ́ ɔ lɛ é kpo dó nùbaɖutɛn tɔn ."
nǔ nina mɛ ɖevo lɛ kpo alɔdido ye kpo nɔ hɛn awǎjijɛ ɖaxó wá .
"bɔ enyi a d’alɔ mɛɖé bonu é tuùn jehovah mawu e nyí jɔtɛn nùnina ɖagbe lɛ bǐ tɔn é ɔ , awǎjijɛ ɔ nɔ tlɛ hú mɔ̌ ."
( jaki 1 : 17 ) a ka ɖò lè ɖěɖee nùnamɛ alɔkpa enɛ nɔ hɛn wá lɛ é sín vivǐ ɖu wɛ à ?
"nú a na mɔ nǔ ɖevo lɛ d’eji hǔn , kpɔ́n wema etɛ biblu ka kplɔ́n mɛ tawun ? , kúnnuɖetɔ́ jehovah tɔn lɛ wɛ ɖetɔ́n bɔ é ɖò www.jw.org jí ."
kpɔ́n wema lɛ > wema lɛ kpo alɔnuwema lɛ kpo glɔ .
palaɖisi ayikúngban jí tɔn ɖé ɖò te kpɔ́n mɛ ɖěɖee na xò azǎn gudogudo tɔn lɛ zlɛ lɛ é
“ azǎn gudogudo tɔn lɛ ” mɛ wɛ mǐ ka ɖè à ?
“ hwenu vɛwǔ lɛ na tíìn ɖò azǎn gudogudo tɔn lɛ mɛ . ” ( 2 timɔtée 3 : 1 ) nǔɖɔɖ’ayǐ biblu tɔn lɛ kpo nǔ e ɖò jijɛ wɛ dìn lɛ é kpo ɖexlɛ́ ɖɔ “ azǎn gudogudo tɔn lɛ ” mɛ wɛ mǐ ɖè .
"ahwan , adɔ , ayikúngban danwǔ , kpo jɛmɛji lɛ kpo na tíìn ɖò azǎn gudogudo tɔn lɛ mɛ . — matie 24 : 3 , 7 ; luki 21 : 11 ."
"ðò azǎn gudogudo tɔn lɛ mɛ ɔ , ninɔmɛ gbɛtɔ́ lɛ tɔn na gblé tawun ɖò walɔ ɖagbe kpo gbigbɔ kpo linu . — 2 timɔtée 3 : 2 - 5 ."
etɛ ka ɖò te kpɔ́n gbɛtɔ́ lɛ ɖò sɔgudo ?
"mɛɖé lɛ lin ɖɔ . . . azǎn gudogudo tɔn lɛ na wá vivɔnu hwenu e è na sú kún dó nú ayikúngban ɔ kpo nǔ e ɖ’eji lɛ é bǐ kpo é , bɔ mɛ ɖevo lɛ ɖò nukún ɖó wɛ ɖɔ ninɔmɛ lɛ na wá kpɔ́n te ."
"“ tò ɔ [ alǒ ayikúngban ɔ ] na nyí hwɛjijɔnɔ lɛ tɔn , bɔ ye na nɔ mɛ kaka sɔyi . ” — ðɛhan 37 : 29"
azǎn gudogudo tɔn lɛ na wá vivɔnu hwenu e è na ɖè nǔnyanyawiwa bǐ síìn é . — 1 jaan 2 : 17 .
"ayikúngban ɔ na huzu palaɖisi ɖé . — ezayíi 35 : 1 , 6 ."
"nú a jló na tuùn nǔ ɖevo lɛ dó “ azǎn gudogudo tɔn lɛ ” jí hǔn , kpɔ́n wemata 9gɔ́ wema elɔ tɔn , etɛ biblu ka kplɔ́n mɛ tawun ? , kúnnuɖetɔ́ jehovah tɔn lɛ wɛ ɖetɔ́n"
en quel sens le sacrifice de jésus est - il “ une rançon pour beaucoup ” ?
sɔ́xátɔ́ ɛnɛ lɛ : lee wezun yetɔn kàn we gbɔn é
no . 3 2017
sɔ́xátɔ́ ɛnɛ lɛ : lee wezun yetɔn kàn we gbɔn é
3 sɔ́xátɔ́ ɛnɛ lɛ kpo hwi kpo
4 sɔ́xátɔ́ ɛnɛ lɛ : mɛ̌ mɛ̌ é ka nú ye ?
9 kúnnuðenú kpɛví ðevo
10 biblu nɔ huzu gbɛzán mɛtɔnun yí wǎn nú baseball hú nǔ bǐ !
12 ði nǔ ye ðɔhun | sala “ un tuùn ðɔ a nyɔ́ ðɛkpɛ ”
sɔ́xátɔ́ ɛnɛ e ɖò wezun jí lɛ é nyí ɖokpo ɖò nǔ ɖěɖee è tuùn ganji ɖò wema nǔɖexlɛ́mɛ tɔn mɛ lɛ é mɛ .
"nǔmimɔ enɛ nɔ dó xɛsi mɛ ɖé lɛ , bo ka nɔ jiwǔ nú mɛ ɖevo lɛ ."
kpɔ́n nǔ e biblu ɖɔ dó nǔɖɔɖ’ayǐ enɛ wu é :
"“ nǔ nyɔ́ nú mɛ e ɖò wema elɔ xà wɛ ɔ , bo nyɔ́ nú mɛ e ɖò tó ɖó wɛn elɔ lɛ e mawu dó gbɔn gbeyiɖɔ tɔn lɛ jí [ é ] . ” — nǔɖexlɛ́mɛ 1 : 3 ."
atɔxwɛ elɔ tinmɛ lee wezun e jí sɔ́xátɔ́ ɛnɛ lɛ ɖè é sixu nyí wɛnɖagbe ɖé nú mǐ gbɔn é .
xota e ðò akpà ɔ jí é | sɔ́xátɔ́ ɛnɛ lɛ : lee wezun yetɔn kàn we gbɔn é
sɔ́xátɔ́ ɛnɛ lɛ kpo hwi kpo
ye tɔ́n ajijimɛ kpo zingidi kpo !
lee è ɖɔ sɔ́ hlɔnhlɔnnɔ ɛnɛ lɛ kpo mɛ e ɖò ye kun wɛ lɛ é kpo sín xó gbɔn é jiwǔ sɔmɔ̌ bɔ é cí ɖɔ ye tɔ́n sín biblu ɔ mɛ gbɛɖe gbɛɖe wɛ ɖɔhun !
"sɔ́ nukɔntɔn ɔ wé , bɔ mɛ e ɖò kunkun wɛ é nyí axɔsu susunɔ e è xwè axɔsugbakún yɔyɔ̌ ɖé na é ."
"sɔ́ vɔvɔ ɖokpo jɛ gudo tɔn , bɔ mɛ e ɖò kunkun wɛ é ɖè fífá sín gbɛ̀ ɔ bǐ mɛ ."
"sɔ́ atɔngɔ ɔ nyí sɔ́ wiwi ɖé , bɔ mɛ e ɖ’eji é hɛn nǔdagan ɖé alɔ mɛ , b’ɛ nyí xlɛ̌ wɛn baɖabaɖa elɔ tɔn : nùɖuɖu dòdó lɛ na hán ."
"sɔ́ ɛnɛgɔ ɔ nyí sɔ́ amamú ɖé bo nyí xlɛ̌ azɔn kpo jɛmɛji ɖevo lɛ kpo tɔn , bɔ kú ɖesunɔ wɛ ɖò kunkun wɛ ."
"bɔ yɔdo , fí e gbɛtɔ́ lɛ bǐ nɔ yì é ɖò gudo tɔn tútútú bo ɖò gbɛtɔ́ lɛ bɛ́ wɛ mɔhunkɔtɔn ! — nǔɖexlɛ́mɛ 6 : 1 - 8 ."
“ ado hu mì azɔn nukɔntɔn e un xà nǔ dó sɔ́xátɔ́ ɛnɛ lɛ wu é .
"un mɔ ɖɔ hwɛɖɔzángbe ɔ ko wá , bɔ ɖó un ko ɖò gbesisɔmɛ ǎ wutu ɔ , un mɔ ɖɔ un kún sixu gán ó ” . — crystal ."
“ sɔ́xátɔ́ vovo ɛnɛ e ɖò sɔ́ sinmɛ vovo ɛnɛ lɛ jí é jiwǔ nú mì tawun .
"hwenu e un mɔ nukúnnú jɛ tinmɛ e nǔmimɔ ɔ ɖó é wu gudo é ɔ , é sɔgbe ɖò nukún ce mɛ . ” — ed ."
a ka mɔ hwiɖée ɖò nǔ e crystal ɖɔ dó sɔ́xátɔ́ ɛnɛ e ɖò nǔɖexlɛ́mɛ mɛ lɛ é mɛ à ?
alǒ lee nǔ cí gbɔn nú ed é wɛ é cí nú hwi lɔ à ?
"ðebǔ wɛ é nyí gbɔn ɔ , sɔ́xátɔ́ ɛnɛ e ɖò wezun jí lɛ é nyí ɖokpo ɖò nǔ e è tuùn ganji ɖò wema biblu tɔn e gbɔn gudo bo nɔ nyí nǔɖexlɛ́mɛ é mɛ ."
a ka tuùn ɖɔ nukúnnú mimɔ jɛ nǔmimɔ enɛ mɛ na hɛn lè wá nú hwiɖesunɔ mɛtún ɔ à ?
"mawu d’akpá ɖɔ enyi a nɔ xà nǔ e è wlan dó wema nǔɖɔɖ’ayǐ tɔn enɛ mɛ é , bo nɔ kplɔ́n , lobo nɔ zán gbɛ̀ sɔgbe xá ɔ , a na ɖó awǎjijɛ . — nǔɖexlɛ́mɛ 1 : 1 - 3 ."
"sɔ́xátɔ́ ɛnɛ lɛ sín nǔmimɔ nɔ dó xɛsi mɛɖé lɛ , amɔ̌ , xɛsi ɖó na ɖi we dó nǔmimɔ enɛ wu ǎ ."
"nugbǒ ɔ , mɛ livi mɔkpan mɔ ɖɔ nǔmimɔ enɛ hɛn nùɖiɖi emitɔn lidǒ , bo tlɛ na emi sɔgudo ɖagbeɖagbe ɖé sín nukúnɖiɖo ."
é sixu nyí nǔ ɖokpo ɔ nú hwi lɔ !
kɛnklɛn bo xà xota e bɔ d’ewu é .
sɔ́xátɔ́ ɛnɛ lɛ : mɛ̌ mɛ̌ é ka nú ye ?
"é sixu cí ɖɔ sɔ́xátɔ́ ɛnɛ lɛ bú dò bo dó xɛsi ɖɔhun , amɔ̌ , é ka ɖó na nyí mɔ̌ ǎ ."
ðó biblu kpo nǔ ɖěɖee ɖò jijɛ wɛ ɖò hwe mǐtɔn nu lɛ é kpo d’alɔ mǐ bɔ mǐ tuùn nǔ e sɔ́xátɔ́ ɖokpo ɖokpo nɔte na é céɖécéɖé .
"lee yì gbɔn wɛ ye ɖè é xlɛ́ ɖɔ awě na xò ayikúngban ɔ có , é ka sixu lɛ́ nyí wɛnɖagbe ɖé nú hwi kpo xwédo towe kpo ."
"jɛ nukɔn hwɛ̌ ɔ , mǐ ni kpɔ́n mɛ alɔkpa e sɔ́xátɔ́ ɖokpo ɖokpo nyí é ."
mɛ e ðò sɔ́ wewé ɔ kun wɛ é
"lee nǔmimɔ ɔ bɛ́ gbɔn é ɖíe : “ un kpɔ́n lobo mɔ sɔ́ wewé ɖokpo ; mɛ e ɖò sɔ́ ɔ jí ɔ hɛn gǎ ɖokpo , bɔ è na ɛ axɔsugbakún ɖokpo . é ɖido mɛ ko ɖu ɖ’eji ɖɔhun , bo na ɖu ɖ’eji . ” — nǔɖexlɛ́mɛ 6 : 2 ."
mɛ̌ ka ɖò sɔ́ wewé ɔ kun wɛ ?
è mɔ nǔ e na d’alɔ mǐ bɔ mǐ na tuùn mɛ ɔ é ɖò wema biblu tɔn ɖokpo ɔ e nyí nǔɖexlɛ́mɛ é mɛ ; é wɛ wá ɖexlɛ́ ɖɔ sɔ́xátɔ́ jixwé tɔn enɛ nyí “ mawuxó ” ɔ .
"( nǔɖexlɛ́mɛ 19 : 11 - 13 ) jezu klisu wɛ è na tɛnmɛ - nyikɔ enɛ , ɖó é wɛ nyí ɖɛ̌mɛnu mawu tɔn wutu ."
"( jaan 1 : 1 , 14 ) gɔ́ na ɔ , è ylɔ ɛ ɖɔ “ axɔsu axɔsu lɛ tɔn ; aklunɔ aklunɔ lɛ tɔn ” bo lɛ́ ɖɔ dó wǔ tɔn ɖɔ é nɔ nyí “ gbejinɔtɔ́ , bo nɔ nyí titewungbe . ”"
"( nǔɖexlɛ́mɛ 19 : 11 , 16 ) é ɖò wɛn ɖɔ , é ɖó acɛ bo na wà nǔ axɔsu ahwanfuntɔ́ ɖé ɖɔhun , bo ka na zán hlɔnhlɔn tɔn ɖò ali masɔgbe ɖebǔ nu ǎ ."
"amɔ̌ , nùkanbyɔ ɖé lɛ ɖíe ."
mɛ̌ ka na acɛ jezu b’ɛ na ɖu ɖ’eji ?
"( nǔɖexlɛ́mɛ 6 : 2 ) ðò nǔmimɔ e daniyɛli mɔ é ɖé mɛ ɔ , è jlɛ́ mɛsiya ɔ dó “ nǔ gbɛtɔ́ ɖɔhun ” ɖé wu bɔ è na ɛ “ acɛkpikpa kpo susu kpo kpodo axɔsuɖuɖu kpo ” ; mɛ e ka na ɛ é sɔ́ nyí mɛ ɖevo zɛ “ degenɔ ” ɔ wu ǎ , é wɛ nyí jehovah mawu . * ( daniyɛli 7 : 13 , 14 ) enɛ wu ɔ , mawu nǔbǐwukpétɔ́ ɔ wɛ na hlɔnhlɔn kpo acɛ kpo jezu bɔ é na ɖɔhwɛ ."
"sɔ́ wewé ɔ nyí nùjlɛdonǔwu ɖé bo sɔgbe xá ahwan hwɛjijɔ tɔn e vǐ mawu tɔn ɔ na fun é , ɖó hwɛhwɛ ɔ , mawuxówema ɔ nɔ zán sinmɛ wewé dó ɖè nǔjlɔjlɔwiwa xlɛ́ . — nǔɖexlɛ́mɛ 3 : 4 ; 7 : 9 , 13 , 14 ."
hwetɛnu sɔ́xátɔ́ lɛ ka jɛ sɔ́ yetɔn lɛ kun jí ?
ðǒ ayi wu ɖɔ sɔ́xátɔ́ nukɔntɔn ɔ ee nyí jezu é jɛ sɔ́ tɔn kun jí hwenu e è na ɛ axɔsugbakún é .
( nǔɖexlɛ́mɛ 6 : 2 ) hwetɛnu è ka sɔ́ jezu axɔsu ɖò jixwé ?
é nyí hwenu e é lɛkɔ yì jixwé ɖò kú tɔn gudo é ǎ .
biblu xlɛ́ ɖɔ é nɔte bɔ táan ɖé wá yì hwɛ̌ .
"( eblée lɛ 10 : 12 , 13 ) jezu ɖɔ nǔ e na zɔ́n bɔ ahwanvu tɔn lɛ na tuùn vivɔnu táan enɛ tɔn kpo bǐbɛ̌mɛ axɔsuɖuɖu tɔn tɔn ɖò jixwé kpo é nú ye ."
"é ɖɔ ɖɔ hwenu e emi na jɛ acɛ kpa jí é ɔ , ninɔmɛ gbɛ̀ ɔ tɔn na huzu bo na tlɛ́n asá bǐ ."
"ahwan na tɔ́n , adɔ na tɔ́n , bɔ jɛmɛji lɛ na gbà nǔ ."
"( matie 24 : 3 , 7 ; luki 21 : 10 , 11 ) tlolo e wɛkɛ hwan nukɔntɔn ɔ bɛ́ ɖò 1914 é ɔ , é jɛ wě ɖɔ gbɛ̀ ɔ bǐ byɔ hwenu wuvɛ̌ tɔn e biblu ylɔ ɖɔ “ azǎn gudogudo tɔn lɛ ” é mɛ . — 2 timɔtée 3 : 1 - 5 ."
"ðó hwe enɛ nu ɔ , jixwé wɛ jezu jɛ acɛ kpa jí ɖè , é nyí ɖò ayikúngban jí ǎ ."
"enɛ wu ɔ , ahwan tɔ́n ɖò jixwé bɔ jezu e è sɔ́ axɔsu yɔyɔ̌ bɔ è ylɔ ɛ ɖɔ micɛli é nya sataan kpo awovi tɔn lɛ kpo sɛ́dó ayikúngban jí ."
"( nǔɖexlɛ́mɛ 12 : 7 - 9 , 12 ) ðó è glɔ́n sataan dó fí wutu ɔ , é jɛma ɖó é tuùn ɖɔ hwenu kpɛɖé jɛn kpò nú emi ."
é ɖò wɛn ɖɔ é kún sɔ́ na lín cobonu mawu na gbò xó satáan tɔn ɖò ayikúngban jí fí ó .
"( matie 6 : 10 ) dìn ɔ , mi nú mǐ ni kpɔ́n lee sɔ́xátɔ́ atɔn ɖě lɛ xlɛ́ nugbǒ ɖɔ mǐ ɖò “ azǎn gudogudo tɔn lɛ ” sín hwenu vɛwǔ lɛ mɛ gbɔn é ."
sɔ́xátɔ́ nukɔntɔn ɔ ɖè mɛ taji ɖé xlɛ́ céɖécéɖé bo gbɔn vo nú atɔn e xwedó è lɛ é ; yedɛɛ lɛ nɔte nú ninɔmɛ e na vunbla gbɛtɔ́ lɛ é .
"“ bɔ sɔ́ ɖevo tɔ́n , bo nyí sɔ́ vɔvɔ ; è na acɛ mɛ e ɖò sɔ́ ɔ jí ɔ ɖɔ é ni bló bonu ahwanfunfun ni gbakpé ayikúngban ɔ jí , bonu gbɛtɔ́ lɛ ɖě na nɔ hu ɖě . è sɔ́ hwi ɖaxó ɖokpo dó así n’i . ” — nǔɖexlɛ́mɛ 6 : 4 ."
sɔ́xátɔ́ enɛ nɔte nú ahwanfunfun .
"ð’ayi wu ɖɔ é kún nyí akɔta ɖé lɛ kpowun tɛntin wɛ é ɖè fífá sín ó , loɔ , ayikúngban ɔ bǐ jí wɛ é bló bɔ ahwanfunfun gbakpé ."
"ðò 1914 ɔ , azɔn nukɔntɔn e è fun ahwan ɖé gbɔn gbɛ̀ ɔ bǐ mɛ ɖò hwenuxó mɛ é nɛ ."
wɛkɛ hwan wegɔ e tlɛ viva nǔ hú mɔ̌ é jɛ túnú tɔn .
gbeɖiɖó ɖé lɛ ɖɔ ɖɔ gbɛtɔ́ e ahwanfunfun hu gbɔn gbɛ̀ ɔ mɛ sín 1914 é hú livi 100 !
"gɔ́ na ɔ , mɛ wɔbuwɔbu ɖevo lɛ tíìn bɔ ahwan zɔ́n bɔ ye nyí wɔ̌nɖowǔnanɔ ."
bǎ tɛ mɛ è ka ko fun ahwan ɖó ɖò hwe mǐtɔn nu ?
"ðò hwenuxó mɛ ɔ , azɔn nukɔntɔn e gbɛtɔ́ ɖó nǔwukpikpé bo na sú kún dó nú gbɛtɔ́ lɛ bǐ é nɛ ."
"tutoblonunu ɖěɖee nɔ jɛhun dó fífá jí enyíì lɛ é , ɖi onu ( organisation des nations unies ) ɖɔhun , tlɛ kpéwú bo ɖó mɛ e ɖò sɔ́ vɔvɔ ɔ kun wɛ é te ǎ ."
mɛ e ðò sɔ́ wiwi ɔ kun wɛ é
"“ un kpɔ́n , lobo mɔ sɔ́ wiwi ɖokpo ; mɛ e ɖò sɔ́ ɔ jí ɔ hɛn nǔdagan ɖokpo alɔ mɛ ."
"un sè gbè ɖé gosin nǔɖògbɛ ɛnɛ lɛ tɛntin , bo ɖɔ : ‘ blěe kilóo ɖokpo géé jɛn è nɔ zé azɔ̌kwɛ gbè ɖokpo tɔn ɔ bǐ dó xɔ na ; ɔji kilóo atɔn wɛ è nɔ zé azɔ̌kwɛ gbè ɖokpo tɔn ɔ bǐ dó xɔ na . amɔ̌ , ma ɖ’alɔ ami kpo vɛɛn kpo wu ó . ’ ” — nǔɖexlɛ́mɛ 6 : 5 , 6 ."
sɔ́xátɔ́ enɛ nɔte nú adɔ .
( matie 20 : 2 ) azɔ̌kwɛ ɖokpo enɛ sixu xɔ ɔji e ma xɔ akwɛ sɔ blěe ɖebǔ ǎ é kilóo atɔn géé .
fitɛ enɛ ka sixu jɛ nú xwédo ɖaxó ɖé ?
"enɛ wu ɔ , è gb’akpá nú gbɛtɔ́ lɛ ɖɔ ye ni ma zán nùɖuɖu ayihɔngbe ayihɔngbe tɔn lɛ hannyahannya ó ; nùɖuɖu ayihɔngbe ayihɔngbe tɔn hwenɛnu tɔn e mɛ lɛ nɔ yawu zán é wɛ ami ɔ kpo vɛɛn ɔ kpo nɔte na ."
"sín 1914 ɔ , mǐ ka ko mɔ kúnnuɖenú e xlɛ́ ɖɔ mɛ e ɖò sɔ́ wiwi ɔ kun wɛ é ɖò wezun nu à ?"
"ðò xwè kanweko 20gɔ́ ɔ mɛ ɔ , gbɛtɔ́ livi 70 mɔ̌ wɛ kú adɔ kú ."
"gbeɖiɖó ɖevo ɖɔ ɖɔ : “ xwewu xwewu ɔ , mɛ e adɔ nɔ hu lɛ é hugǎn kplékplé mɛ ɖěɖee sida , zǎnsukpɛzɔn , kpo kpɛ́nwé kpo nɔ hu lɛ é tɔn . ”"
"è ɖò gǎn dó wɛ tawun bo na na nùɖuɖu mɛ e adɔ ɖò huhu wɛ lɛ é có , mɛ e ɖò sɔ́ wiwi ɔ kun wɛ é kpó ɖò wezun nu ."
mɛ e ðò sɔ́ amamú ɔ kun wɛ é
"“ un kpɔ́n bo mɔ sɔ́ amamú ɖokpo ; mɛ e ɖò sɔ́ ɔ jí ɔ nɔ nyí kú , bɔ kútomɛ [ yɔdo , nwt ] xwedó è ."
"è na acɛ ye , bonu ye na hu gbɛtɔ́ lɛ ɖó hwǐ wu ; ye na ɖó adɔ nú ye , bɔ ye na kú ; ye na ɖó azɔn nú ye , bɔ ye na kú ; ye na zɔ́n bɔ gběkanlin e ɖò ayikúngban jí lɛ na hu gbɛtɔ́ lɛ ɖò ayikúngban ɔ sín ɛnɛvlɔɖó jí . ” — nǔɖexlɛ́mɛ 6 : 8 ."
sɔ́xátɔ́ ɛnɛgɔ ɔ nɔte nú kú e azɔn kpo nǔ ɖevo lɛ kpo nɔ dɔn wá é .
"ðò 1914 gudo tlolo ɔ , azɔn e nɔ nyí grippe espagnole é hu gbɛtɔ́ livi mɔkpan ."
"ðibla yì gbɛtɔ́ livi 500 mɔ̌ wɛ bɛ́ azɔn ɔ , é bló ɖibla yì mɛ e ɖò gbɛ̀ hwenɛnu lɛ é 1 ɖò 3 jí ."
"amɔ̌ , bǐbɛ̌mɛ azɔn lɛ tɔn kpowun wɛ grippe espagnole ɔ nyí ."
dobanúnǔtɔ́ lɛ lin ɖɔ gbɛtɔ́ livi kanweko wɛ azɔn e nyí sakpata é ( variole ) hu ɖò xwè kanweko 20gɔ́ ɔ mɛ .
"kaka jɛ égbé ɔ , è ɖò dò ba nú nǔ wɛ tawun ɖò lanmɛ na nɔ ganji linu có , gbɛtɔ́ livi mɔkpan wɛ sida , kpɛ́nwé kpo zǎnsukpɛzɔn kpo ko gblé gbɛ̀ dó na ."
"nǔ ɖokpo ɔ mɛ jɛn é nɔ tɔ́n kɔ dó , é wɛ nyí kú ; ahwan ɖò étɔn wu , adɔ lɔmɔ̌ ɖ’ewu , bɔ azɔn lɔ ɖò étɔn ɖɔ wɛ ."
"yɔdo ɖò mɛ lɛ bɛ́ kplé wɛ magbokɔ , bɔ nukúnɖiɖo ɖě ɖè ǎ ."
hwenu ðagbe lɛ ðò nukɔn ja !
hwenu wuvɛ̌ tɔn e mɛ mǐ ɖè dìn lɛ é na wá vivɔnu zaanɖé .
"flín nǔ elɔ : jezu “ ɖido mɛ ko ɖu ɖ’eji ɖɔhun ” ɖò 1914 , bo ko glɔ́n satáan ɖó ayikúngban jí , amɔ̌ , é ko ɖu ɖ’eji bǐ mlɛ́mlɛ́ ǎ ."
"( nǔɖexlɛ́mɛ 6 : 2 ; 12 : 9 , 12 ) zaanɖé dìn , ɖò haamagedɔni hwenu ɔ , jezu na ɖè nǔwiwa satáan tɔn lɛ síìn lobo sú kún dó nú mɛ e ɖò gudo n’i lɛ é bǐ ."
"( nǔɖexlɛ́mɛ 20 : 1 - 3 ) é nyí wezun e jí sɔ́xátɔ́ atɔn ɖě lɛ ɖè é kɛɖɛ wɛ jezu na ɖó te ǎ , loɔ , é tlɛ na vɔ́ nǔ e ye hɛn gblé dó wǔ nú mɛ lɛ é bǐ blóɖó ."
mǐ ni kpɔ́n akpá e biblu dó lɛ é .
fífá na kpacɛ ɖó ahwan sín tɛnmɛ .
jehovah “ na sú ahwan kún dó gbɔn gbɛ̀ ɔ bǐ mɛ .
"é wɛn gǎ lɛ , é lɔ́ hwan lɛ . ”"
"( ðɛhan 46 : 10 ) mɛ e yí wǎn nú fífá lɛ é ɔ , “ fífá ma ɖó dogbó e ye na mɔ ɔ wɛ na nyí nǔ e na nɔ víví nú ye é . ” — ðɛhan 37 : 11 ."
“ jì n [ a ] jɛ ɖò tò ɔ mɛ kaka bo túnflá . atín sínsɛ́n n [ a ] bla ta nú só lɛ . ” — ðɛhan 72 : 16 .
"zaanɖé dìn ɔ , jezu na vɔ́ nǔ e wezun sɔ́xátɔ́ atɔn ɖě lɛ tɔn hɛn gblé lɛ é blóɖó"
"azɔn kpo kú kpo sɔ́ na ɖè ǎ , ɖó mɛ bǐ na ɖu vivǐ lanmɛ syɛn hunsin ɖagbe kpo gbɛ̀ mavɔmavɔ kpo tɔn ."
"mawu “ na súnsún ɖasin bǐ sín nukún yetɔn mɛ ; kú sɔ́ na tíìn ǎ , aluwɛ sɔ́ na tíìn ǎ , alěnina sɔ́ na tíìn ǎ , wuvɛ̌ mimɔ sɔ́ na tíìn ǎ . ” — nǔɖexlɛ́mɛ 21 : 4 ."
"hwenu e jezu ɖò ayikúngban jí é ɔ , é ɖè lee ninɔmɛ lɛ na cí ɖò acɛkpikpa tɔn glɔ é xlɛ́ b’ɛ sɔ́ akpàkpà mɛ tawun ."
"é jɛhun dó fífá jí , bló nùjiwǔ dó na nùɖuɖu gbɛtɔ́ afatɔn mɔkpan , gbɔ azɔn nú mɛ lɛ , bo tlɛ fɔ́n mɛ sín kú . — matie 12 : 15 ; 14 : 19 - 21 ; 26 : 52 ; jaan 11 : 43 , 44 ."
kúnnuɖetɔ́ jehovah tɔn lɛ na hun xomɛ dó xlɛ́ we lee a sixu ɖò gbesisɔmɛ hwenu e sɔ́xátɔ́ lɛ sín wezun na fó dó é ɖò biblu towe mɛ .
a ka na yí gbè bo na kplɔ́n nǔ d’eji à ?
"nǔɖexlɛ́mɛ 6 : 1 , 2"
sɔ́ wewé ɔ
mɛ e ɖò kunkun wɛ é nɔte nú jezu klisu .
"é jɛ axɔsu ɖu jí ɖò 1914 bɔ zaanɖé dìn ɔ , é na ɖu ɖ’eji bǐ mlɛ́mlɛ́ , bo na ɖè wuvɛ̌ mimɔ bǐ síìn ."
sɔ́ vɔvɔ ɔ
mɛ e ɖò kunkun wɛ é nɔte nú ahwan .
wɛkɛ hwan lɛ kpo ahwan kpɛví kpɛví lɛ kpo ko hu gbɛtɔ́ maxamaxa lɛ sín 1914 .
"nǔɖexlɛ́mɛ 6 : 5 , 6"
sɔ́ wiwi ɔ
mɛ e ɖò kunkun wɛ é nɔte nú adɔ .
adɔ ko gblé gbɛ̀ dó nú gbɛtɔ́ livi mɔkpan .
"nǔɖexlɛ́mɛ 6 : 7 , 8"
sɔ́ amamú ɔ
sɔ́xátɔ́ ɔ nɔ bló bɔ mɛ lɛ nɔ kú vawun ɖó azɔn kpo nǔ ɖevo lɛ kpo wu .
yɔdo ɖò gbɛtɔ́ lɛ bɛ́ kplé wɛ .
è wlan nyikɔ “ tattannu ” ɔ ɖó zɛ̌nxwɛ elɔ sín tó lɛ ɖokpo
kúnnuɖenú kpɛví ðevo
dobanunǔ dokunkun tɔn sín kúnnuɖenú ɖé ka nɔ gudo nú nǔ e ɖò biblu mɛ lɛ é à ?
"ðò 2014 ɔ , xójlawema biblical archaeology review sín xota ɖé kàn nǔ elɔ byɔ : “ mɛ ɖěɖee xó è ɖɔ ɖò akpáxwé biblu tɔn e è wlan dó ebléegbe mɛ é nabi dobanunǔ dokunkun tɔn ka ɖekúnnu na ? ”"
"xósin e é na é ɖíe : “ é hwe bǐ ɔ , gbɛtɔ́ 50 ! ”"
mɛ e sín nyikɔ má ɖò nyikɔ ɖěɖee xota ɔ slɛ́ lɛ é mɛ ǎ é ɖokpo wɛ nyí tatunayi .
mɛ̌ wɛ é ka nyí ?
mi nú mǐ ni kpɔ́n nǔ e é wà bɔ biblu ɖɔ é klewun .
jeluzalɛmu ko nɔ acɛkpikpa pɛsinu lɛ tɔn glɔ kpɔ́n .
"toxo ɔ ɖò fí e pɛsinu lɛ nɔ ylɔ ɖɔ tɔ̀ ɔ gudo é , é wɛ nyí eflati tɔ̀ ɔ sín gbadahweji ."
"ee pɛsinu lɛ ɖu ɖò babilɔnu jí gudo é ɔ , ye ɖè jwifu e nyí kannumɔ lɛ é nyite bo na gbè ye ɖɔ ye ni yì vɔ́ tɛmpli jehovah tɔn gbá ɖò jeluzalɛmu ."
"( ɛsidlasi 1 : 1 - 4 ) amɔ̌ , kɛntɔ́ jwifu lɛ tɔn lɛ klán gbè xá ye ɖó azɔ̌ enɛ wu lobo gbɔn yɛkan enɛ mɛ bo dóhwɛ ye ɖɔ ye fɔ́n gǔ dó acɛkpikpa pɛsi tɔn jí ."
"( ɛsidlasi 4 : 4 - 16 ) ðò axɔsuɖuɖu daliwusi i tɔn hwenu ɔ ( 522 - 486 j.h.m . ) , axɔsuzɔwatɔ́ pɛsinu e nɔ nyí tatunayi é ba dò nú xó ɔ ."
biblu ylɔ ɛ ɖɔ “ tokpɔngán tatunayi e ɖò eflati tɔ̀ ɔ sín gbadahweji ” é . — ɛsidlasi 5 : 3 - 7 .
è kun zɛ̌nxwɛ e jí nyikɔ tatunayi ɖè é gègě sín dò glɔ bɔ é cí ɖɔ xwédo ɖé wɛ sɛ̀ ye xwè ɖɔhun .
zɛ̌nxwɛ ɖé ɖò zɛ̌nxwɛ lɛ mɛ bo xlɛ́ ɖɔ kancica ɖé nɔ hagbɛ̌ xwédo ɔ tɔn ɖé kpo mɛ e xó ɖɔ wɛ mǐ ɖè é kpo tɛntin . nùwlanwlan akpádídó tɔn ɖé wɛ ɖò zɛ̌nxwɛ ɔ jí bɔ è wlan ɖò 502 j.h.m . ɖò axɔsuɖuɖu daliwusi i tɔn sín xwè 20gɔ́ ɔ mɛ .
etɛ nya enɛ ka wà ?
"ðò 535 j.h.m . ɔ , silusi daxó ɔ vɔ́ fí e é kp’acɛ gbɔn lɛ é tò bo má ye , bɔ tokpɔn enɛ lɛ ɖokpo wɛ è ylɔ ɖɔ “ babilɔnu kpo tɔ̀ ɔ gudo kpo . ”"
"nukɔnmɛ ɔ , è wá má tokpɔn ɔ ɖó wè , bɔ è ylɔ ɖokpo ɖɔ tɔ̀ ɔ gudo kpowun ."
"libáan tɔdo mɛ , fenisíi , samalíi kpo judáa kpo ɖò tokpɔn enɛ mɛ , bɔ é cí ɖɔ damasi wɛ tokpɔngán ɔ nɔ nɔ ɖɔhun ."
tatunayi kp’acɛ dó tokpɔn enɛ jí ɖò 520 jɛ 502 j.h.m . mɔ̌ .
"ee tatunayi yì jeluzalɛmu bo yì ba dò nú gǔfínfɔ́n sín hwɛ e è dó jwifu lɛ é gudo é ɔ , é ɖó gbè nú daliwusi ɖɔ jwifu lɛ ɖɔ ɖɔ silusi wɛ na gbè emi ɖɔ emi ni vɔ́ tɛmpli jehovah tɔn gbá ."
dò e è ba nú nǔ ɖò nǔ xóxó sɛxwetɛn hɔnmɛ tɔn lɛ é nɔ gudo nú xó enɛ .
"( ɛsidlasi 5 : 6 , 7 , 11 - 13 ; 6 : 1 - 3 ) enɛ wu ɔ , è ɖegbe nú tatunayi ɖɔ é ni má ɖó ye te ó , bɔ é setónú na . — ɛsidlasi 6 : 6 , 7 , 13 ."
nugbǒ wɛ ɖɔ “ tokpɔngán tatunayi e ɖò eflati tɔ̀ ɔ sín gbadahweji ” é wà nǔ kaka ɖé ɖò hwenuxó mɛ ǎ .
"é ɖò mɔ̌ có , ɖ’ayi wu ɖɔ mawuxówema ɔ ɖɔ xó dó wǔ tɔn lobo zán tɛnmɛ nyikɔ e sɔgbe xá ɛ é ."
nǔ enɛ na mǐ kúnnuɖenú kpɛví ɖevo gɔ́ na ɖɔ dobanunǔ dokunkun tɔn fɔ́n bo ɖò ɖiɖexlɛ́ wɛ ɖɔ hwenuxó biblu tɔn lɛ sɔgbe .
kpɔ́ninɔ xá mɛ winnyawinnya lɛ ɖò agun ɔ mɛ nɔ hun xomɛ nú mì
un yí wǎn nú baseball hú nǔ bǐ !
mɛ e tɔn wɛ é : samuel hamilton
è jì mì ðò : 1928
tò ce : costa rica
tan ce : un sɔ́ gbɛ̀ ce bǐ jó nú lɔnyiji - lɔnfɔnkan sín azɔ̌ kpo akɔnyinyi kpo
"puerto limón kpo xá e lɛlɛ̌ dó è lɛ é kpo mɛ wɛ un sù ɖè , toxo e mɛ tɔjihunglintɛn ɖé ɖè ɖò zǎnzǎnhweji costa rica tɔn é wɛ ."
"mɛjitɔ́ ce lɛ ɖó vǐ tantɔn , bɔ nyɛ wɛ ka nyí tɛnwegɔ ɔ ."
tɔ́ ce kú hwenu e un ɖó xwè tantɔn é .
baseball * xixo nyí akpáxwé ɖé ɖò gbɛzán ce mɛ hwebǐnu .
sín vǔ wɛ un yí wǎn nú lɔnyiji - lɔnfɔnkan .
"ee un ɖò susu wɛ é ɔ , un byɔ gbɛ̌ta e yí wǎn nú balɔ́ɔn xixo dó d’ayihun é ɖé mɛ ."
"hwenu e un ɖò balɔ́ɔn xò wɛ ɖò gbɛ̌ta ɔ mɛ bo ɖó xwè 20 é ɔ , gǎn mǐtɔn lɛ ɖokpo byɔ mì ɖɔ má xò balɔ́ɔn ɖò gbɛ̌ta azɔ̌tuùntɔ́ nicaragua tɔn ɖé mɛ ."
"amɔ̌ , ɖó nɔ ce ɖò azɔn jɛ wɛ bɔ un ɖò nukún kpé dó wǔ tɔn wɛ wutu ɔ , un jló na yì nɔ nicaragua ǎ ."
"enɛ wu ɔ , un gbɛ́ ."
"nukɔnmɛ ɔ , gǎn ɖevo byɔ mì ɖɔ nyì na xò baseball ɖò costa rica tò ɔ sín gbɛ̌ta mɛ , nyì kpo mɛ ɖěɖee è cyan ɖò gbɛ̌ta ayihundida tɔn ɔ mɛ lɛ é kpo ."
"dìn tɔn ɔ , un yí gbè ."
"baseball xotɔ́ titewungbe ɖé wɛ nú mì , bɔ un tlɛ nɔ xò akpáxwé agbahwlɛnhwlɛn tɔn ɖebɔdoɖewu 17 ma xò ɖokpo vɔ́vɔ́ nyì dò ."
"enyi balɔ́ɔnkpɔntɔ́ lɛ ɖò nyikɔ ce ké wɛ lě ɔ , xomɛ nɔ hun mì kpɔ́n !"
"é blawu ɖɔ , un nɔ lɛ́ zán gbɛ̀ blíblí ."
"un ɖó nyɔnu xɔ́ntɔn ɖokpo có , un ka nɔ lɛ́ ba nyɔnu ɖevo lɛ hwɛhwɛ ."
un nɔ lɛ́ nu ahan mɔhunkɔtɔn .
"gbè ɖokpo ɔ , un nu ahan kaka bɔ , ee un wá fɔ́n ayihɔngbe tɔn é ɔ , un sɔ́ flín lee un wá yì xwé gbɔn é ǎ !"
un nɔ dó aji e nɔ nyí domino é bo nɔ lɛ́ nyì akɔ .
gbɛ̀ enɛ zán wɛ un ɖè bɔ nɔ ce huzu kúnnuɖetɔ́ jehovah tɔn ɖé .
"é tɛ́n kpɔ́n bo bló bonu má xwedó è , amɔ̌ , é kpéwú ǎ , ɖó lɔnyiji - lɔnfɔnkan ko gbà tamɛ nú mì tawun ."
"mǐ ɖò baseball xixo kplɔ́n wɛ bonu nùɖuɖu gan xò ɔ , xovɛ tlɛ nɔ sìn mì ǎ !"
balɔ́ɔn kɛɖɛ jí jɛn ayi ce nɔ ɖè .
un yí wǎn nú baseball hú nǔ bǐ !
"amɔ̌ , ee un ɖó xwè 29 é ɔ , un gblewu ɖaxó ɖé hwenu e un ɖò tintɛnkpɔn wɛ bá wlí balɔ́ɔn ɖò balɔ́ɔn xixo ɖé hwenu é ."
"ee é kpɔ́n te nú mì gudo é ɔ , un jó balɔ́ɔnxixozɔ́ ɔ dó ."
"é ɖò mɔ̌ có , un kpò ɖò balɔ́ɔnxixo kplɔ́n mɛ lɛ wɛ ɖò gbɛ̌ta ayihundida tɔn e sɛkpɔ xwé ce é ɖé mɛ ."
"ðò 1957 ɔ , un yí gbè bo yì kpléɖókpɔ́ ɖaxó kúnnuɖetɔ́ jehovah tɔn lɛ tɔn ɖé . è bló ɖò anyǔmlimli - safɔtɛn e un ko xò baseball ɖè kpɔ́n é ɖé ."
"hwenu e un ɖò ayijinjɔn ɖò kpléɖókpɔ́watɔ́ lɛ mɛ é ɔ , vogbingbɔn e ɖò lee kúnnuɖetɔ́ lɛ nɔ wà nǔ kpo sísí kpo gbɔn é , kpodo zingidi e balɔ́ɔnkpɔntɔ́ lɛ nɔ ɖú é kpo tɛntin é jiwǔ nú mì tawun ."
nǔ e un mɔ ɖò kpléɖókpɔ́ ɖaxó enɛ jí é sísɛ́ mì bɔ un jɛ biblu kplɔ́n xá kúnnuɖetɔ́ lɛ jí lobo jɛ kplé e ye nɔ bló ɖò agun yetɔn mɛ lɛ é yì jí .
nǔ e un kplɔ́n ɖò biblu mɛ lɛ é gègě jiwǔ nú mì .
"ði kpɔ́ndéwú ɔ , jezu ɖɔ ɖ’ayǐ ɖɔ ɖò azǎn gudogudo tɔn lɛ mɛ ɔ , ahwanvu emitɔn lɛ na jla axɔsuɖuto mawu tɔn sín wɛnɖagbe ɔ gbɔn gbɛ̀ ɔ bǐ mɛ ."
( matie 24 : 14 ) un lɛ́ kplɔ́n ɖɔ klisanwun nugbǒ lɛ kún nɔ sɔ́ sinsɛnzɔ́ yetɔn dó ɖó ajɔ̌wiwa na ó .
"jezu ɖɔ : “ lee un na acɛ mi vɔ̌nu ɔ , mi lɔmɔ̌ mi bo wà nǔ lɛ bǐ vɔ̌nu . ” — matie 10 : 8 ."
"ee un ɖò biblu kplɔ́n wɛ é ɔ , un sɔ́ nǔ e é ɖɔ lɛ é jlɛ́ dó nǔ e un mɔ ɖò kúnnuɖetɔ́ lɛ tɛntin é wu ."
kàn e ye nɔ ɖó dó nǔ wu bo nɔ jla wɛnɖagbe axɔsuɖuto mawu tɔn tɔn gbɔn gbɛ̀ ɔ bǐ mɛ é nɔ jiwǔ nú mì .
un mɔ ɖɔ ye ɖó jijɔ mɛɖée zízé jó tɔn e jezu byɔ klisanwun lɛ ɖɔ ye ni ɖexlɛ́ é .
"enɛ wu ɔ , hwenu e un xà maki 10 : 21 bo mɔ xó jezu tɔn e ɖɔ , “ wǎ , bo xwedó mì ” é ɔ , un jló na huzu kúnnuɖetɔ́ ɖé ."
"amɔ̌ , é byɔ hwenu cobɔ un wá kpéwú ."
"ði kpɔ́ndéwú , nú xwè gègě ɔ , un nɔ nyì akɔ dó animɛlóo e un nɔ dó ba “ taɖagbe ” na é ɖò aklunɔzán gbla lɛ bǐ mɛ ɖò ɖogowungbaxwé tò ɔ tɔn ."
"amɔ̌ , un kplɔ́n ɖò biblu mɛ ɖɔ mawu na ɖó hwɛ nú mɛ e nɔ sɛ̀n “ taɖagbevodun ” lɛ é kaka jɛ mɛ e nɔ dó nukúnkɛ́n lɛ é jí ."
"( ezayíi 65 : 11 ; kolosinu lɛ 3 : 5 ) enɛ wu ɔ , un wá gbeta ɔ kɔn bá jó akɔnyinyi dó ."
"aklunɔzángbe nukɔntɔn e bɔ dó gbè e gbè un jó akɔnyinyi dó é wu é ɔ , animɛlóo e un nɔ dó nyì akɔ na é ɖu nǔ !"
"mɛ lɛ cá mì ko , ɖó un nyì akɔ aklunɔzán gbla enɛ mɛ ǎ wutu , ye gbidi kɔ nú mì syɛnsyɛn ɖɔ má lɛ́ jɛ akɔ nyì jí , amɔ̌ , un ka wà mɔ̌ ǎ ."
un sɔ́ nyì akɔ ɖě kpɔ́n gbeɖé ǎ .
ninɔmɛ ɖevo lɛ́ tɛ́n “ mɛ yɔyɔ̌ ” e un huzu é kpɔ́n tawun gbè e gbè un bló baptɛm ɖò kpléɖókpɔ́ ɖaxó kúnnuɖetɔ́ jehovah tɔn lɛ tɔn ɖé jí é .
"( efɛzinu lɛ 4 : 24 ) gbadanu enɛ ɔ , un lɛkɔ yì otɛli e un nɔ é bo mɔ nyɔnu xɔ́ntɔn ce xóxó ɔ b’ɛ ɖò te ɖò hɔn ce ta ."
"é ɖɔ nú mì kpo akpàkpà sɔ́ mɛ kpo ɖɔ : “ é yá sammy , wǎ mǐ ni ɖu gbɛ̀ ! ”"
"amɔ̌ , un ɖɔ n’i tlolo ɖɔ , “ eǒ ! ”"
un flín i ɖɔ nugbodòdó biblu tɔn lɛ wɛ un nɔ xwedó ɖò gbɛzán ce mɛ dìn .
"( 1 kɔlɛntinu lɛ 6 : 18 ) tlolo jɛn é ɖɔ , “ a ɖɔ etɛ ? ”"
"enɛ gudo ɔ , é hu tɛ́ nú nǔ e biblu kplɔ́n mɛ dó nùblibliwiwa wu é bo dó zǒgbe jí ɖɔ mǐ na gbɛ̀ kàn dó kancica mǐtɔn nu ."
amɔ̌ un byɔ xɔ ce mɛ xwɛ́lɛ́ɛ bo sú hɔn dó ta .
"égbé ɔ , xomɛ hun mì ɖɔ sín hwenu e un huzu kúnnuɖetɔ́ ɖé ɖò 1958 é ɔ , un tɛ́ dó huzuhuzu ɖěɖee un bló ɖò gbɛzán ce mɛ lɛ é wu kpo gbejininɔ kpo ."
"alixlɛ́mɛ biblu tɔn xwixwedó hɛn lè wá nú mì kaka bɔ , nú un kpéwú wɛ ɔ , un na wlan ye dó wema ɖokpo mɛ !"
"lè enɛ lɛ ɖé lɛ wɛ nyí ɖɔ , un ɖó xɔ́ntɔn jɔ xɔ́ntɔn gègě , gbɛzán e ɖó nu é ɖé kpo awǎjijɛ nùjɔnǔ tɔn kpo ."
"un kpò ɖò baseball sín vivǐ ɖu wɛ , amɔ̌ , un vɔ́ nǔ e nɔ mya nukún nú mì lɛ é gbéjé kpɔ́n ."
"baseball hɛn akwɛ kpo susu kpo wá nú mì , amɔ̌ , nǔ enɛ lɛ nɔ ayǐ kaka ɖé ǎ ."
"biblu ɖɔ : “ gbɛ̀ elɔ ɔ , wìwá yì wɛ é ɖè , bɔ mɛ e nɔ bló jlǒ gbɛ̀ elɔ tɔn lɛ lɔ ɖò wìwá yì wɛ ; mɛ e nɔ bló jlǒ mawu tɔn ɔ ka nɔ nɔ gbɛ̀ kaka sɔyi . ” ( 1 jaan 2 : 17 ) dìn ɔ , un yí wǎn nú jehovah kpo togun tɔn kpo hú nǔ bǐ ! [ tinmɛ e ɖò dò é ]"
ði nǔ ye ðɔhun | sala
“ un tuùn ðɔ a nyɔ́ ðɛkpɛ ”
aluwɛ ɖé wɛ ka ɖò nukún tɔn ta à ?
"é ka nyí mɔ̌ hǔn , nǔ e wu wɛ é ɖò wɛn ."
nǔ gègě wɛ jɛ ɖò xwé enɛ gbè .
é kpo asú vívɛ́ná tɔn ablaxamu kpo ko nɔ awǎjijɛ mɛ ɖò finɛ nú xwè mɔkpan . * ye wà nǔ ɖó kpɔ́ bo sɔ́ finɛ dó ɖó xwé yetɔn .
"enɛ wu ɔ , ye na ko ɖó nǔɖokan gègě ."
"amɔ̌ , xwé sala tɔn xɔ akwɛ n’i hú fí e é na bɛ́ nǔɖokan tɔn lɛ ɖó kpowun é ."
finɛ wɛ é kpo asú tɔn kpo mɔ awǎjijɛ gègě kpo wuvɛ̌ gègě kpo ɖè .
"finɛ wɛ ye xoɖɛ azɔn mɔkpan sɛ́dó jehovah , mawu e ye yí wǎn na é ɖè ."
sala ɖó hwɛjijɔ e zɔ́n bɔ é na yí wǎn nú fí enɛ é gègě .
"é na ko ɖó xwè 60 mɔ̌ có , é na sɛ̀ tɛn yì fí e é ma tuùn ǎ lɛ é , lobo na zán gbɛ̀ e awovinú kpodo wuvɛ̌ mimɔ kpo gɔ́ é ɖé ; nukúnɖiɖo ɖé ka ɖè ɖɔ é na lɛkɔ gbè ɖokpo ǎ ."
etɛ ka sísɛ́ ɛ bɔ é bló huzuhuzu ɖaxó enɛ ɖò gbɛzán tɔn mɛ ?
etɛ nùɖiɖi tɔn ka sixu kplɔ́n mǐ ɖò égbé ?
“ tɔ́n sín tò towe mɛ ”
wúu wɛ sala na ko sù ɖè .
"égbé ɔ , aglingbigba kɛɖɛ wɛ kpó ɖò toxo enɛ mɛ ."
"amɔ̌ , ɖò sala sín hwenu ɔ , tɔjihun ajɔ̌tɔ́ lɛ tɔn lɛ wɛ nɔ gbɔn eflati tɔ̀ ɔ jí , bo nɔ hɛn ajɔ̌nú xɔ akwɛ lɛ sín fí línlín lɛ wá toxo hun nukún enɛ mɛ ."
"mɛ lɛ nɔ gɔ́ ali gɔndɔngɔ́ndɔ́n wúu tɔn lɛ jí , tɔjihun lɛ nɔ ny’aglo yeɖée ɖò tɔjihunglintɛn lɛ , bɔ ajɔ̌nú e ye hɛn wá lɛ é nɔ gɔ́ axi lɛ mɛ ."
"dǒ nukún mɛ bo kpɔ́n hwenu e sala ɖò susu wɛ ɖò toxo ɖaxó enɛ mɛ , kaka bo wá tuùn mɛ e ɖ’emɛ lɛ é gègě sín nyikɔ é ."
"é ɖò wɛn ɖɔ ye lɔ na ko flín i , ɖó nyɔnu ɖé wɛ é nyí bo nyɔ́ ɖɛkpɛ bɔ é vɛ́ jlɛ́ ."
é lɛ́ ɖó hɛnnumɔ gègě ɖò finɛ .
"biblu ɖexlɛ́ ɖɔ sala ɖó nùɖiɖi ɖaxó ; amɔ̌ , é nyí vodun sun tɔn e mɛ gègě nɔ sɛ̀n ɖò wúu é wɛ é ɖi nǔ na ǎ ."
"amɔ̌ , jehovah mawu nugbǒ ɔ wɛ sala nɔ sɛ̀n ."
biblu ɖɔ lee é ɖó nùɖiɖi gbɔn é ǎ .
ðó tɔ́ tɔn sɛ̀n vodun nú táan ɖé .
"ðebǔ wɛ é na bo nyí ɔ , é da ablaxamu , nya ɖé wɛ bo nyí mɛxo n’i nú xwè wǒ . * ( bǐbɛ̌mɛ 17 : 17 ) nya enɛ wá huzu ‘ tɔ́ nú mɛ e ɖi nǔ nú mawu lɛ é bǐ . ’"
"( hlɔmanu lɛ 4 : 11 ) ye hɛn alɔwliwli yetɔn lidǒ gbɔn sísí , xóɖɔɖókpɔ́ ɖagbe kpo jlǒ sísɔ́ dó ɖeɖɛ tagba syɛnsyɛn lɛ ɖó kpɔ́ kpo gblamɛ ."
"amɔ̌ , ɖò taji hú bǐ ɔ , wanyiyi e ye ɖó nú mawu yetɔn é wɛ dɔn ye ɖó bǔ ."
"sala yí wǎn nú asú tɔn tawun , bɔ ye mɛ wè lɛ sá xwé yetɔn ɖó hɛnnumɔ yetɔn lɛ tɛntin ɖò wúu ."
"amɔ̌ zaan ɔ , nùɖé jɛ akɔ́n jí nú ye ."
"biblu ɖɔ nú mǐ ɖɔ sala ɔ , “ wɛnsinɔ wɛ ; é jì vǐ ɖě ǎ . ”"
"( bǐbɛ̌mɛ 11 : 30 ) ðò aca yetɔn mɛ hwe enɛ nu ɔ , ninɔmɛ sala tɔn vɛwǔ tawun ."
"amɔ̌ , é nɔ gbeji nú mawu tɔn kpo asú tɔn kpo ."
ataví - ylɔ - ví ablaxamu tɔn lɔti wá cí vǐ ɖɔhun nú ye .
"ye ɖò vivo mɛ ganji , kaka jɛ hwenu e nǔ lɛ bǐ huzu é ."
ablaxamu wá sala gɔ́n kpo akpàkpà sɔ́ mɛ ɖaxó kpo .
é sixu ɖi nǔ e é sè tlolo é ǎ .
"mawu e ye nɔ sɛ̀n é wɛ ɖɔ xó n’i tlolo , bo tlɛ lɛ́ tɔ́n dó jǐ tɔn , gbɔn wɛnsagun ɖé gblamɛ !"
kɛnklɛn ɖɔ nú mì ! ”
"bɔya ablaxamu na ko jinjɔn ayǐ hwɛ̌ , bá dó mɔ éɖée mɛ ; enɛ gudo ɔ , é ɖɔ nǔ e jehovah ɖɔ é n’i : “ tɔ́n sín tò towe mɛ ; tɔ́n sín hɛnnumɔ towe lɛ mɛ , bo yì tò e un na xlɛ́ we ɔ mɛ . ”"
"( mɛsɛ́dó 7 : 2 , 3 ) ee akpàkpà e ɖò ye sɔ́ wɛ é hwíhwɛ́ gudo é ɔ , ye lin tamɛ kpɔ́n dó azɔ̌ e zɔ́n ye wɛ jehovah ɖè gbɔn mɔ̌ é jí ."
ye ɖó na jó gbɛ̀ vivo tɔn e zán wɛ ye ɖè é dó bo na jɛ gbějagběja gbɔn jí !
nɛ̌ sala ka na wà nǔ gbɔn ?
é ka na nɔ gudo tɔn ɖò huzuhuzu ɖaxó enɛ e byɔ gbɛzán yetɔn mɛ é mɛ à ?
nǔ e kpannukɔn sala é sixu nyí nǔ yɔyɔ̌ nú mǐ .
"mǐ sixu ɖɔ , ‘ mawu zɔ́n nǔ mɔhun ɖě mì alǒ mɛ e un da é kpɔ́n ǎ ! ’"
"é ɖò mɔ̌ có , ninɔmɛ mɔhun ɖé ka nɔ kpannukɔn mǐ mɛ bǐ à cé ?"
"gbɛ̀ e mɛ mǐ ɖè é yí wǎn nú nǔ agbaza tɔn lɛ , bo sixu byɔ mǐ ɖɔ vivomɛninɔ mǐɖesunɔ tɔn , nǔɖokan mǐtɔn lɛ , alǒ nǔ e na zɔ́n bɔ ayi mǐtɔn na j’ayǐ lɛ é ni mya nukún nú mǐ hú nǔ bǐ ."
"amɔ̌ , nǔ vo wɛ biblu byɔ mǐ ɖɔ mǐ ni wà : nǔ gbigbɔ tɔn lɛ ni mya nukún nú mǐ jɛ nukɔn , bonu xomɛ mawu tɔn hinhɛn hun ni mya nukún nú mǐ hú mǐɖesunɔ tɔn hinhɛn hun ."
ye “ gosin kaludéenu lɛ tomɛ ”
"hwenu e sala ɖò agban dó wɛ é ɔ , é nɔ kanbyɔ éɖée ɖɔ etɛ emi ka na sɔ́ , etɛ emi ka na jó dó à jí ."
"é sixu hɛn agban e tócí lɛ kpo lakunmi lɛ kpo ma sixu hɛn ǎ é ǎ , mɔ̌ jɛn é ma sixu hɛn nǔ ɖebǔ e ma na nyɔ́ zán nú ye hwenu e ye na ɖò yiyi wɛ é ǎ é nɛ ."
é ɖò wɛn ɖɔ ye ɖó na sà nǔɖokan yetɔn lɛ gègě alǒ na mɛ .
"yiyi ɔ na zɔ́n bɔ sala na lɛ́ jì nǔ ɖevo lɛ sín ya , é wɛ nyí ɖɔ axi alǒ cɔ́fu ɖěɖee mɛ é nɔ yawu yì blewun bo nɔ xɔ jinukún , lan , atín sínsɛ́n , avɔ , kpo nǔ ɖevo lɛ kpo é bǐ na gló ."
nùɖiɖi sala tɔn sísɛ́ ɛ b’ɛ jó gbɛ̀ fɛɛ mɛ ninɔ tɔn dó
vlafo é na ko lɛ́ vɛwǔ nú sala bɔ é na jó xwé tɔn dó .
"enyi é cí lee xwé e ɖò wúu lɛ é gègě ɖè bɔ dobanúnǔtɔ́ lɛ xlɛ́ é ɖɔhun hǔn , nǔ gègě wɛ sala jó dó nɛ ."
"ðé lɛ ɖò xwé enɛ lɛ mɛ bo nɔ ɖó xɔnɔnɔ mɔkpan , gɔ́ nú sìn e è dɔn gbɔn dò glɔ lɛ é kpo pɔ́npi lɛ kpo ."
"è tlɛ nɔ gbá xɔ kpaà lɛ syɛnsyɛn , dǒ lɛ nɔ syɛn ganji bɔ è sixu sú hɔn lɛ kpo cávi kpo ."
goxɔ ɖé ka sixu cyɔn alɔ mɛ jí ɖò ajotɔ́ lɛ sí mɔ̌ à ?
"alǒ bo sixu zɔ́n bɔ kinnikinni , kpɔ̀ , lɔnmɔ , kpo hla kpo e tíìn tawun ɖò biblu sín táan mɛ hwenɛnu é na kpé mɛ wu ǎ à ?"
bɔ hɛnnumɔ sala tɔn e na jó dó wɛ é ɖè lɛ é ka ló ?
gbeɖiɖe mawu tɔn e ɖɔ “ tɔ́n sín tò towe mɛ ; tɔ́n sín hɛnnumɔ towe lɛ mɛ ” é xwixwedó na ko vɛwǔ nú sala tawun .
"nyɔnu ɖé wɛ bo nyɔ́ xomɛ tawun , é sixu ko ɖó nɔví sunnu lɛ kpo nɔví nyɔnu lɛ kpo ; nɔví tɔn lɛ sín vǐ lɛ , nafí tɔn lɛ , nagán tɔn lɛ , ataví tɔn lɛ kpo atagán tɔn lɛ kpo lɔ sixu ko ɖò finɛ b’ɛ yí wǎn nú ye tawun , bɔ vlafo é sɔ́ na mɔ ye gbeɖé ǎ ."
"é ɖò mɔ̌ có , ayihɔngbe ayihɔngbe ɔ , sala nɔ kpɔ́n nukɔn sɛ́dó kpo adɔgbigbo kpo , bo ɖò nǔ sɔ́ wɛ bá yì ."
"wuvɛ̌ lɛ ɖò finɛ có , sala d’agban bo ɖò gbesisɔmɛ bo na yì ɖò gbè ɔ gbè pɛ́pɛ́pɛ́ ."
"tɛlaxi e nyí xwédo ɔ sín tɔ́gbó é sín xwè na ko yì afɔɖé mɔ̌ có , é ka xwedó ablaxamu kpo sala kpo ."
"( bǐbɛ̌mɛ 11 : 31 ) é ɖò wɛn ɖɔ , sala ɖó na wà nǔ gègě bá dó kpé nukún dó mɛjitɔ́ tɔn mɛxomɔ enɛ wu ."
lɔti lɔ na xwedó ye hwenu e ye ɖò tónú sè nú jehovah wɛ bo “ gosin kaludéenu lɛ tomɛ ” é . — mɛsɛ́dó 7 : 4 .
ye mlɛ́ eflati tɔ̀ ɔ bo tó yì jɛ agban ɖó haláani hwɛ̌ ; é ɖò kilomɛtlu 960 mɔ̌ ɖò totaligbé - gbadahweji .
xwédo ɔ nɔ haláani nú táan ɖé .
"tɛlaxi na ko wlí azɔn ɖò finɛ , bo sɔ́ sixu yì nukɔn hú mɔ̌ ǎ ."
xwédo ɔ nɔ finɛ kaka jɛ hwenu e é ɖó xwè 205 bo kú é .
"ðò hweɖenu cobɔ ye na lɛ́ ɖido ɔ , jehovah lɛ́vɔ ɖɔ nú ablaxamu ɖɔ é ni gosin tò enɛ mɛ bo yì tò e emi na xlɛ́ ɛ é mɛ ."
"ðò dìn tɔn ɔ mɛ ɔ , mawu dó akpàkpà sɔ́ mɛ sín akpá elɔ gɔ́ na : “ un na zé we dó bló akɔta ɖaxó ɖokpo na . ”"
"( bǐbɛ̌mɛ 12 : 2 - 4 ) amɔ̌ , hwenu e ye gosin haláani é ɔ , ablaxamu ko ɖó xwè 75 , bɔ sala ko ɖó xwè 65 , ye ka ɖó vǐ ɖě ǎ ."
nɛ̌ ablaxamu ka sixu dó akɔta ɖé sín kún gbɔn ?
asì ɖevo wɛ é ka na da à ?
"asì gègě dídá nyí aca ɖé bo gbakpé hwenɛnu , enɛ wu ɔ , sala sixu ko nɔ lin nǔ kpɔ́n dó nǔ enɛ jí hwɛhwɛ ."
"ðebǔ wɛ é na bo nyí gbɔn ɔ , ye gosin haláani bo ɖido nukɔn ."
"amɔ̌ , ɖǒ ayi mɛ e kpo ye kpo zɔn dìn lɛ é wu ."
tan ɔ ɖɔ nú mǐ ɖɔ ablaxamu sín xwédo bɛ́ dɔkun yetɔn lɛ kpo “ mɛsɛntɔ́ e [ ye ] xɔ ɖò haláani lɛ ” é kpo bo yì .
"amɔ̌ , jwifu hwexónu tɔn ɖé lɛ tinmɛ ɖɔ mɛ e xó wemafɔ enɛ ɖɔ lɛ é sixu ko lɛ́ nyí kosi ɖěɖee wá gɔ́ nú ablaxamu kpo sala kpo ɖò jehovah sinsɛn mɛ lɛ é ."
"enyi mɔ̌ hǔn , é ɖò wɛn ɖɔ nùɖiɖi ɖaxó e sala ɖó é na ko d’alɔ mɛ ɖevo lɛ tawun , hwenu e é ɖò xó ɖɔ nú ye dó mawu tɔn kpo nukúnɖiɖo tɔn kpo wu wɛ é ."
"tamɛ linlin dó nǔ enɛ jí na d’alɔ mǐ tawun , ɖó táan e mɛ nùɖiɖi kpo nukúnɖiɖo kpo hán tawun é wɛ mǐ ɖè ."
"enyi a kplɔ́n nǔ ɖagbe ɖé ɖò biblu mɛ ɔ , a ka na sixu má xá mɛ ɖevo à ?"
“ yì ejipu ”
"ee ye d’asá eflati tɔ̀ ɔ ɖò 14 nisáan , 1943 j.h.m . mɔ̌ gudo é ɔ , ye tunta tofɔligbé fí e jehovah d’akpá tɔn nú ye é ."
"( tíntɔ́n 12 : 40 , 41 ) dǒ nukún mɛ bo kpɔ́n hwenu e sala nɔ kpɔ́n nǔ lɛlɛ̌ dó éɖée lobo nɔ kpɔ́n ɖɛkpɛ ayǐ ɔ jí tɔn , lee é ɖó sinmɛ vovo gbɔn é kpo lee finɛ nyɔ́ nɔ sɔ́ é kpo sɛ́dó ."
jehovah lɛ́vɔ sɔ́ éɖée xlɛ́ ablaxamu ɖò malin - malin dó atín ɖaxó mɔlée tɔn ɖěɖee ɖò sikɛmu kpá lɛ é bo ɖɔ : “ un na na tò elɔ kúnkan towe . ”
xókwin “ kúnkan ” ɔ na ko ɖó tinmɛ nú ablaxamu tawun !
"é ɖò wɛn ɖɔ é na ko flín jikpá edɛni tɔn sɛ́dó , finɛ wɛ jehovah ko d’akpá ɖè ɖɔ kúnkan ɖé na sú kún dó nú satáan ."
"jehovah ko ɖɔ nú ablaxamu ɖɔ akɔta e na gosin kún tɔn mɛ é na hun nyɔna lɛ sín ali nú gbɛtɔ́ lɛ bǐ ɖò ayikúngban jí . — bǐbɛ̌mɛ 3 : 15 ; 12 : 2 , 3 , 6 , 7 ."
"é ɖò mɔ̌ có , xwédo ɔ gɔn wuvɛ̌ gbɛmɛ tɔn lɛ mɔ ǎ ."
"adɔ tɔ́n ɖò kanáa , bɔ ablaxamu wá gbeta ɔ kɔn bo na kplá xwédo tɔn yì ejipu ɖò tofɔligbé ."
"amɔ̌ , é mɔ awovinú e na jɛ ɖò xá enɛ mɛ é ɖé sɛ́dó ."
"enɛ wu ɔ , é ɖɔ nú sala ɖɔ : “ ðǒtó mì , un tuùn ɖɔ a nyɔ́ ɖɛkpɛ ; ejipunu lɛ mɔ we ɔ , ye na ɖɔ hwi wɛ nyí asì ce , bo na hu mì , lobo ka na yí we ."
"enyi ye ɖɔ mɔ̌ hǔn , kɛnklɛn ɖɔ nú ye ɖɔ nɔví ce wɛ a nyí , bonu ye na kpé nukún dó wǔ ce ganji ɖó hwɛ wu ; enɛ ɔ , é na sín hwɛ wu bɔ un na gán . ”"
( bǐbɛ̌mɛ 12 : 10 - 13 ) etɛwu ablaxamu ka byɔ nǔ bunɔ mɔhun ?
ablaxamu nyí adingbannɔ alǒ xɛsinɔ lee akɔwé ɖé lɛ ɖɔ gbɔn é ǎ .
"nugbǒ ɔ , tɔ́ví tɔn wɛ sala nyí ."
nǔ e ablaxamu byɔ é sɔgbe tawun .
"ablaxamu kpo sala kpo tuùn ɖɔ nùɖé kún sɔ́ ɖò taji hú linlin mawu tɔn e ɖɔ ɖɔ kúnkan bunɔ ɖé kpo akɔta ɖé kpo na gbɔn ablaxamu jí é ó , enɛ wu ɔ , ganjininɔ ablaxamu tɔn wá huzu nǔ taji hú nǔ bǐ nú ye ."
"hú mɔ̌ ɔ , dobanunǔ dokunkun tɔn sín kúnnuɖenú lɛ xlɛ́ ɖɔ mɛ e ɖò acɛ kpa wɛ ɖò ejipu lɛ é nɔ yawu yí sunnu ɖé sín asì bo nɔ hu asú tɔn ."
"enɛ wu ɔ , ablaxamu wà nǔ kpo nùnywɛ kpo , bɔ sala hwíhwɛ́ éɖée bo ɖó gbè kpɔ́ xá ɛ ."
"é na nɔ zaan é ɔ , nǔ e jɛ lɛ é xlɛ́ ɖɔ nǔ e ɖò ado hu nú ablaxamu wɛ lɛ é sɔgbe , ɖó gǎnhɔnyitɔ́ falawɔ́ɔn tɔn ɖé lɛ ɖó ayi sala sín ɖɛkpɛ wu ."
"kpo xwè e ɖò ta tɔn é kpo ɔ , nùɖé wɛ bo jiwǔ tawun ."
"é na vɛwǔ bɔ è na mɔ nǔ jɛ adohu adohu ablaxamu tɔn , alǒ xɛsi e ɖó na ko ɖi sala é wu ."
"amɔ̌ , é cí ɖɔ è kún wà nǔ xá ɛ kannumɔ ɖé ɖɔhun ó , loɔ , è yí i jonɔ nukúnɖeji ɖé ɖɔhun ."
"boya falawɔ́ɔn kàn ayixa bo na dó ɖɔ xó n’i , lobo na lɛ́ sɔ́ dɔkun tɔn lɛ dó gbà nukúnmɛ n’i , bɔ enɛ gudo ɔ , é na ɖɔ kpo ablaxamu kpo b’ɛ na huzu asì tɔn . — bǐbɛ̌mɛ 12 : 14 - 16 ."
"dǒ nukún mɛ kpɔ́n ɖɔ sala ɖò hɔnmɛ ɔ sín flɛtɛli ɖé nu , alǒ sín agba ɖé jí bo ɖò ejipu tò ɔ sín tanu kpɔ́n sɛ́dó wɛ ."
"dìn e é lɛ́vɔ wá ɖò xɔ e è gbá kpodo bliki kpo é mɛ , bɔ nùɖuɖu ɖagbe lɛ ɖò nukɔn tɔn é ɔ , nɛ̌ é ka cí n’i ?"
"gbɛ̀ fɛɛ mɛ ninɔ tɔn , vlafo ee tlɛ nyɔ́ tawun hú wúu tɔn e é tuùn é ka gbà tamɛ n’i wɛ à ?"
"enyi é ko ba na jó ablaxamu dó bo huzu falawɔ́ɔn enɛ sín asì wɛ ɔ , kpɔ́n lee é na ko víví nú satáan sɔ́ é !"
amɔ̌ sala wà nǔ mɔhun ɖé ǎ .
"é nɔ gbeji nú asú tɔn , nú alɔwliwli tɔn , bo lɛ́ nɔ nú mawu tɔn ."
"enyi mɛ e wlí alɔ ɖò gbɛ̀ nùblibliwiwa tɔn égbé tɔn mɛ lɛ é ɖokpo ɖokpo nɔ ɖè gbejininɔ mɔhun xlɛ́ ɔ , kpɔ́n lee é na nyɔ́ sɔ́ é !"
"a ka sixu xwedó kpɔ́ndéwú gbejininɔ tɔn sala tɔn , hwenu e a ɖò nǔ wà xá mɛ vívɛ́ná towe lɛ kpo xɔ́ntɔn towe lɛ kpo wɛ é à ?"
"nǔ e ɖò falawɔ́ɔn hɔnmɛ lɛ é dɔn mɛ tawun có , sala nɔ gbeji nú asú tɔn"
"jehovah byɔ xó ɔ mɛ , bo sɛ́ azɔn baɖabaɖa ɖé lɛ dó falawɔ́ɔn kpo xwédo tɔn kpo dó cyɔn alɔ nyɔnu vívɛ́ná enɛ jí ."
"hwenu e falawɔ́ɔn sè ɖɔ ablaxamu sì wɛ nú sala é ɔ , é lɛkɔ n’i sɛ́dó asú tɔn gɔ́n , bo ɖɔ nú xwédo ɔ bǐ ɖɔ ye ni gosin ejipu ."
"( bǐbɛ̌mɛ 12 : 17 - 20 ) hwenu e ablaxamu lɛ́vɔ mɔ asì vívɛ́ná tɔn é ɔ , kpɔ́n lee é na ko víví n’i sɔ́ é !"
flín ɖɔ é ko ɖɔ n’i ɖ’ayǐ kpo wanyiyi kpo ɖɔ : “ un tuùn ɖɔ a nyɔ́ ɖɛkpɛ . ”
"amɔ̌ , ɖɛkpɛ sala tɔn alɔkpa ɖevo lɛ́ dɔn ɛ tawun , ɖɛkpɛ ɖé wɛ bo hugǎn ee é nyɔ́ ɖò nukúnta é ."
"sala nyɔ́ ɖɛkpɛ xomɛ tɔn nugbǒ ɔ , ɖɛkpɛ enɛ wɛ nɔ xɔ akwɛ ɖò jehovah nukúnmɛ ."
( 1 piyɛ́ɛ 3 : 1 - 5 ) ðɛkpɛ mɔhun wɛ mǐ bǐ sixu tɛnkpɔn bo nyɔ́ .
"enyi mǐ nɔ sɔ́ gbigbɔ sín nǔ lɛ ɖó tɛn nukɔntɔn ɔ mɛ , bo nɔ tɛnkpɔn bo nɔ má nǔ e mǐ tuùn dó mawu wu lɛ é xá mɛ ɖevo lɛ , bo nɔ lɛ́ jɛhun dó nugbodòdó mawu tɔn e kúnkplá walɔ ɖagbe lɛ é jí ɖò mɛtɛnkpɔn lɛ nukɔn kpo gbejininɔ kpo ɔ , mǐ na ɖi nǔ sala ɖɔhun ."
"ablamu kpo salayíi kpo wɛ ye nɔ nyí ɖò bǐbɛ̌mɛ , amɔ̌ , nyikɔ e jehovah na ye ɖò nukɔnmɛ é wɛ è dó tuùn ye na ganji . — bǐbɛ̌mɛ 17 : 5 , 15 ."
tɛlaxi wɛ jì ye mɛ wè lɛ bǐ ɖò nɔ vovo xomɛ .
"( bǐbɛ̌mɛ 20 : 12 ) alɔwliwli mɔhun sɔgbe ɖò égbé ǎ , amɔ̌ , é ɖò taji ɖɔ mǐ ni hɛn d’ayi mɛ ɖɔ nǔ lɛ gbɔn vo tawun hwenɛnu ."
"adamu kpo ɛvu kpo hɛn mɛ maɖóblɔ̌ e ye nyí é bú é ɔ , é ko lín dín hwenɛnu ǎ ."
"é ɖò wɛn ɖɔ , ɖó hwɛhuhu ko hɛn nǔ gblé dó mɛ enɛ lɛ wu dín ǎ wutu ɔ , alɔwliwli ɖò hɛnnumɔ lɛ tɛntin nɔ dɔn azɔn baɖabaɖa lɛ wá kúnkan lɛ mɛ ǎ ."
"amɔ̌ , ɖò xwè 400 mɔ̌ gudo ɔ , hwɛhuhu ko kp’acɛ dó gbɛtɔ́ lɛ jí bǐ nɛ ."
nǔjlɔjlɔwiwa ka na wá nɔ ayikúngban ɔ jí gbeɖé à ?
bɔya
"“ un tuùn ɖɔ mawu mavɔmavɔ nɔ gbò hwɛ nú lelenɔ , é nɔ jɛhun dó wamamɔnɔ jí . ”"
( ðɛhan 140 : 13 ) axɔsuɖuto mawu tɔn na dɔn nǔjlɔjlɔwiwa wá ayikúngban ɔ jí .
"mawu nɔ mɔ nǔagɔwiwa e gɔ́ gbɛ̀ ɔ mɛ lɛ é , bo na jla ye ɖó . — nùnywɛtɔ́xó 5 : 7 ."
nǔjlɔjlɔwiwa e gosin mawu gɔn é na dɔn fífá kpo ayijayǐ kpo wá ayikúngban ɔ jí . — ezayíi 32 : 16 - 18 .
mawu ka nɔ nyɔ́ xomɛ dó gbɛtɔ́ gbɛ̌nu ɖé lɛ wu hú ɖevo lɛ wɛ à ?
"mɛɖé lɛ nɔ lin ɖɔ mawu kɔn nyɔna dó gbɛtɔ́ gbɛ̌nu taji ɖé lɛ jí lobo dónu ɖevo lɛ , bɔ mɛ ɖevo lɛ ka nɔ lin ɖɔ mawu nɔ wà nǔ xá mɛ bǐ ɖò ali ɖokpo ɔ nu ."
"loɔ , ɖò akɔta ɖebǔ mɛ ɔ , mɛ e nɔ ɖó sísí n’i , bo nɔ xwedó hwɛjijɔ ɔ , mɛ enɛ sín nǔ nɔ nyɔ́ nukún tɔn mɛ . ”"
"( mɛsɛ́dó 10 : 34 , 35 ) ðò mawu nukúnmɛ ɔ , gbɛtɔ́ lɛ bǐ wɛ ɖò zɛ̌nzɛ̌n ."
"biblu ɖó “ wɛnɖagbe ” ɖé nú “ tò bǐ , akɔta bǐ , gbè bǐ kpodo togun bǐ kpo . ” — nǔɖexlɛ́mɛ 14 : 6 ."
"nú a jló na tuùn nǔ ɖevo lɛ dó hwenu e nǔjlɔjlɔwiwa na gɔ́ ayikúngban ɔ jí é wu hǔn , kpɔ́n wemata 3gɔ́ wema elɔ tɔn , etɛ biblu ka kplɔ́n mɛ tawun ? , kúnnuɖetɔ́ jehovah tɔn lɛ wɛ ɖetɔ́n"
le livre de la révélation : quelle est sa signification ?
etɛ biblu ka ðɔ dó gbɛ̀ kpo kú kpo wu ?
no . 4 2017
"é nɔ dó gbɔ nú gbɛtɔ́ lɛ gbɔn wɛnɖagbe elɔ gblamɛ : zaanɖé dìn ɔ , axɔsuɖuto mawu tɔn na ɖò jixwé bo na ɖè nǔnyanyawiwa lɛ bǐ síìn , bo na bló bɔ ayikúngban ɔ na huzu palaɖisi ɖé ."
"é nɔ lɛ́ dó wusyɛn lanmɛ nú mɛ ɖɔ è ni ɖi nǔ nú jezu klisu e kú dó ta mǐtɔn mɛ , bonu mǐ na dó sixu mɔ gbɛ̀ mavɔmavɔ é , éyɛ wɛ nyí axɔsu nú axɔsuɖuto mawu tɔn bo ɖò acɛ kpa wɛ dìn ."
etɛ biblu ka ðɔ dó gbɛ̀ kpo kú kpo wu ?
3 nùkanbyɔ gɛ́dɛ́ gɛ́dɛ́ ðé
4 nǔ e biblu ðɔ dó gbɛ̀ kpo kú kpo wu é
8 hwenu e mɛvívɛ́ ðé ðò kúzɔn jɛ wɛ é
11 elias hutter kpo biblu tɔn ebléegbe tɔn nukúnðeji lɛ kpo
13 wekwín ebléegbe tɔn kpɛví bǐ ɔ na ganjɛwu ðaxó ðé mɛ
14 palaðisi ðò ayikúngban jí — dlɔ̌ alǒ nùjɔnǔ ?
mawu ka jló ɖɔ mǐ ni kú wɛ à ?
biblu ɖɔ : “ [ mawu ] na súnsún ɖasin bǐ sín nukún yetɔn mɛ ; kú sɔ́ na tíìn ǎ . ” — nǔɖexlɛ́mɛ 21 : 4 .
atɔxwɛ elɔ ɖɔ xó dó nǔ e biblu ɖɔ dó gbɛ̀ kpo kú kpo wu é jí .
ðibla yì sinsɛn ɖaxó ɖaxó lɛ bǐ sín sinsɛnví lɛ wɛ ɖi nǔ ɖɔ lindɔ̌n gbɛtɔ́ tɔn kún nɔ kú ó
xota e ðò akpà ɔ jí é | etɛ biblu ka ðɔ dó gbɛ̀ kpo kú kpo wu ?
nùkanbyɔ gɛ́dɛ́ gɛ́dɛ́ ðé
nǔ vovo wɛ mɛ lɛ nɔ lin dó gbɛ̀ kpo kú kpo wu .
mɛ ɖevo lɛ nɔ lin ɖɔ emi na vɔ́ jɔ bo lɛ́ wá nɔ gbɛmɛ fí .
"amɔ̌ , mɛ ɖevo lɛ nɔ lin kpowun ɖɔ nú è kú hǔn , nǔ bǐ fó nɛ ."
"a sixu ɖó linlin hwiɖesunɔ tɔn dó xó ɔ wu , bɔ linlin enɛ sín kplɔ́n e a yí é alǒ aca fí e a jɔ ɖè é tɔn wu ."
"ðó linlin e mɛ lɛ nɔ ɖó dó nǔ e nɔ jɛ ɖò kú gudo é wu é gbɔn vo tawun wutu ɔ , mǐ ka sixu mɔ xósin ɖejid’ewu e sɔgbe lɛ é nú nùkanbyɔ gɛ́dɛ́ gɛ́dɛ́ enɛ ɖò mɛɖé gɔ́n alǒ ɖò fí ɖé à ?"
"nú xwè kanweko mɔkpan ɔ , sinsɛngán lɛ ko kplɔ́n sinsɛn - núkplɔnmɛ lindɔ̌n jɔmakú tɔn ɔ mɛ ."
"sinsɛn ɖaxó ɖaxó lɛ ɖi sinsɛn klisanwun tɔn lɛ , hindou tɔn lɛ , jwifu lɛ tɔn lɛ , malɛnu lɛ tɔn lɛ kpo ɖevo lɛ kpo sín sinsɛnví lɛ bǐ wɛ ɖibla ɖi nǔ ɖɔ lindɔ̌n kún nɔ kú ó , lé é nɔ kpó ɖò gbɛ̀ hwenu e agbaza ɔ kú é , bo nɔ ɖò yɛswímɛ ."
"ðò alɔ ɖevo mɛ ɔ , bouddhiste lɛ nɔ lin ɖɔ enyi è vɔ́ jɔ azɔn nabi ɖé gudo ɔ , nǔwukpikpé taglomɛ tɔn e è ɖó é nɔ sɔ́ mɛ yì ninɔmɛ ɖagbeɖagbe e è nɔ ylɔ ɖɔ nirvana é mɛ ."
nùkplɔnmɛ mɔhun lɛ zɔ́n bɔ mɛ gègě ɖò gbɛ̀ ɔ mɛ wá ɖi nǔ ɖɔ kú nɔ hun gbɛ̀ sín hɔn nú mɛ ɖò fí ɖevo .
"nú mɛ gègě ɔ , gbɛ̀ sín akpáxwé taji ɖé wɛ kú nyí , bɔ jlǒ mawu tɔn wɛ nyí ɖɔ gbɛtɔ́ ni kú ."
"amɔ̌ , etɛ biblu ka ɖɔ dó xó ɔ wu ?"
kɛnklɛn xà xota e bɔ d’ewu é .
xósin ɔ sixu kpaca we .
nǔ e biblu ðɔ dó gbɛ̀ kpo kú kpo wu é
"ee mǐ xà nùɖíɖó lɛ sín tan ɖò wema biblu tɔn e nyí bǐbɛ̌mɛ é mɛ é ɔ , mǐ mɔ ɖɔ mawu ɖɔ nú sunnu nukɔntɔn , adamu , ɖɔ : “ a sixu ɖu atín e ɖò jikpá ɔ mɛ ɔ bǐ sín sínsɛ́n ."
"( bǐbɛ̌mɛ 2 : 16 , 17 ) xó enɛ e zawě bo ma gɛ́dɛ́ ǎ é xlɛ́ ɖɔ nú adamu setónú nú gbeɖiɖe mawu tɔn wɛ ɔ , é na kú ǎ , loɔ , é na ɖò gbɛ̀ tɛgbɛ ɖò jikpá edɛni tɔn mɛ ."
"é blawu ɖɔ adamu kún setónú bá nɔ gbɛ̀ kaka sɔyi ó , é nyɔ́ wà ɔ , é sɔ́ jlǒ dó xò gbeɖiɖe mawu tɔn nyì kɛ́n , bo ɖu atín sínsɛ́n e sín sɛ́n è dó é , hwenu e asì tɔn ɛvu na ɛ é ."
( bǐbɛ̌mɛ 3 : 1 - 6 ) nǔ e mɛ tó tlítlí enɛ tɔ́n kɔ dó é kpó ɖò nǔ wà dó mǐ wu wɛ kaka jɛ égbé .
"mɛsɛ́dó pɔlu tinmɛ xó ɔ gbɔn lě : “ hwɛhuhu ɔ , gbɛtɔ́ ɖokpo géé jí wɛ é gbɔn bo wá gbɛ̀ ɔ mɛ ; mɛ enɛ wɛ nyí adamu ; hwɛhuhu ɔ ka dɔn kú wá ."
"( hlɔmanu lɛ 5 : 12 ) amɔ̌ , etɛ ka nyí hwɛhuhu ɔ ?"
etɛwu é ka dɔn kú wá ?
"nǔ e adamu wà , bo sɔ́ jlǒ dó tlitó alǒ gbà sɛ́n mawu tɔn é wɛ nyí hwɛhuhu ."
"( 1 jaan 3 : 4 ) nǔ e mɛ hwɛhuhu ɔ tɔ́n kɔ dó é wɛ nyí kú , lee mawu ko ɖɔ gbɔn nú adamu é ."
"nú adamu kpo kúnkan tɔn e na wá jɔ lɛ é kpo kpó ɖò tónú sè nú gbeɖiɖe mawu tɔn wɛ ɔ , ye na ɖó hwɛ ɖě kɔ ǎ , ye ka na kú gbeɖé ǎ ."
"mawu bló gbɛtɔ́ nú é na kú ǎ , loɔ , é na nɔ gbɛ̀ wu wɛ , bo tlɛ na nɔ kaka sɔyi ."
é ɖò wɛn ɖɔ “ gbɛtɔ́ lɛ bǐ nɔ kú ” lee biblu ko ɖɔ gbɔn é .
"amɔ̌ , nùɖé ɖò gbɛtɔ́ mɛ bo nɔ kpó ɖò gbɛ̀ ɖò kú gudo wɛ à ?"
"mɛ gègě na ɖɔ ɛɛn , ɖɔ nùɖé ɖò gbɛtɔ́ mɛ bo nɔ nyí lindɔ̌n , bo kún nɔ kú ó ."
"enyi mɔ̌ hǔn , adingban wɛ mawu ɖó nú adamu nɛ ."
"ðó , enyi nùɖé nɔ tɔ́n sín gbɛtɔ́ mɛ bo nɔ yí nɔ gbɛ̀ ɖò fí ɖevo , ɖò kú gudo hǔn , kú sɔ́ nyí bǎ e hwɛhuhu dɔn wá lee mawu ko ɖɔ gbɔn é ǎ nɛ ."
"( eblée lɛ 6 : 18 ) è na ɖɔ xó nugbǒ ɔ , satáan wɛ ɖ’adingban hwenu e é ɖɔ xó elɔ nú ɛvu é : “ mi na kú ɖě ǎ . ” — bǐbɛ̌mɛ 3 : 4 ."
"enɛ wɛ dɔn nùkanbyɔ elɔ wá : enyi adingban jí wɛ nùkplɔnmɛ lindɔ̌n jɔmakú tɔn ɔ jinjɔn ɔ , etɛ ka nɔ jɛ ɖò kú gudo tawun ?"
biblu tín nǔ lɛ mɛ céðécéðé
xókwin ebléegbe tɔn ne’phesh wɛ è lilɛ dó “ mɛ gbɛɖe . ” — bǐbɛ̌mɛ 2 : 7 .
"enɛ wu ɔ , biblu xlɛ́ céɖécéɖé ɖɔ è kún dá gbɛtɔ́ bɔ é ɖó lindɔ̌n jɔmakú ɖé ó ."
"é nyɔ́ wà ɔ , gbɛtɔ́ ɖokpo ɖokpo wɛ nyí “ mɛ gbɛɖe . ”"
"enɛ wu ɔ , a sixu ba gbɔn ɖebǔ , a na mɔ xógbe “ lindɔ̌n jɔmakú ” ɔ ɖò wemafɔ biblu tɔn ɖebǔ mɛ ǎ ."
"biblu ɖɔ ɖɔ gbɛtɔ́ lɛ ɖó nǔ e mɛɖé lɛ nɔ ylɔ ɖɔ lindɔ̌n jɔmakú é ǎ có , etɛwu sinsɛn gègě ka nɔ kplɔ́n enɛ mɛ ?"
xósin ɔ kplá mǐ yì ejipu hwexónu tɔn mɛ .
nùkplɔnmɛ pagáwùn tɔn ðé vun kàn
hérodote e nyí hwenuxó - wlantɔ́ grèce tɔn ɖé ɖò xwè kanweko atɔ́ɔ́ngɔ j.h.m . é ɖɔ ɖɔ ejipunu lɛ wɛ nyí “ mɛ nukɔntɔn ɖěɖee jɛhun dó lindɔ̌n jɔmakú xó ɔ jí é . ”
è mɔ linlin lindɔ̌n jɔmakú tɔn ɔ ɖò aca babilɔnunu hwexónu tɔn lɛ tɔn lɔmɔ̌ mɛ .
"táan e mɛ alexandre ðaxó ɔ ɖu ɖò gbadahweji azíi tɔn jí ɖò 332 j.h.m . é ɔ , tamɛnukplɔnmɛtɔ́ grèce tɔn lɛ fúnfún nùkplɔnmɛ ɔ , bɔ tlolo jɛn é gbakpé axɔsuɖuto grèce tɔn ɔ bǐ mɛ ."
a na mɔ xógbe “ lindɔ̌n jɔmakú ” ɔ ɖò wemafɔ biblu tɔn ɖebǔ mɛ ǎ
"ðò xwè kanweko nukɔntɔn h.m . tɔn ɔ , sinsɛngbɛ́ta jwifu lɛ tɔn nukúnɖeji wè , essénien lɛ kpo falizyɛn lɛ kpo kplɔ́n mɛ ɖɔ lindɔ̌n nɔ kpó ɖò gbɛ̀ hwenu e agbaza ko kú é ."
"jewish encyclopedia ɖɔ : “ nùkplɔnmɛ lindɔ̌n jɔmakú tɔn ɔ , nùkplɔnmɛ grèce - nu lɛ tɔn mɛ wɛ jwifu lɛ sɔ́ sín , ɖò taji ɔ , gbɔn tamɛnukplɔnmɛ platon tɔn lɛ gblamɛ . ”"
"mɔ̌ ɖokpo ɔ , hwenuxó - wlantɔ́ jwifu josèphe e nɔ gbɛ̀ ɖò xwè kanweko nukɔntɔn ɔ mɛ é ɖɔ ɖɔ nùkplɔnmɛ ɔ kún gosin mawuxówema ɔ mɛ ó , loɔ , “ grèce - nu lɛ wɛ ɖi nǔ na ” ; é mɔ ɖɔ xɛxó e xɛxóɖɔtɔ́ yetɔn lɛ xokplé lɛ é mɛ wɛ é ɖè ."
"ee aca grèce tɔn ɖò gbigbakpé wɛ é ɔ , klisanwun - nyijɛtɔ́ lɛ lɔ wá sɔ́ nùkplɔnmɛ pagáwùn lɛ tɔn enɛ ."
"sɔgbe kpo xó e hwenuxó - wlantɔ́ jona lendering ɖɔ é kpo ɔ , “ nùkplɔnmɛ platon tɔn e ɖɔ ɖɔ lindɔ̌n mǐtɔn ko nɔ fí ɖagbe ɖé ɖ’ayǐ cobo wá ɖò gbɛ̀ gblègblé ɖé mɛ dìn é zɔ́n bɔ tamɛnukplɔnmɛ platon tɔn yawǔ byɔ sinsɛn klisanwun tɔn lɛ mɛ . ”"
"enɛ wu ɔ , sinsɛn - núkplɔnmɛ pagáwùn tɔn e ɖɔ ɖɔ lindɔ̌n kún nɔ kú ó é byɔ sinsɛn klisanwun - nyijɛtɔ́ lɛ tɔn mɛ , bo wá huzu ɖokpo ɖò nǔ taji e ye ɖi nǔ na lɛ é mɛ ."
“ nugbǒ ɔ na ðè mi sín kannumɔgbenu ”
"ðò xwè kanweko nukɔntɔn ɔ mɛ ɔ , mɛsɛ́dó pɔlu gb’akpá elɔ nú mɛ : “ [ gbigbɔ ɔ ] ɖesu ko ɖɔ céɖécéɖé ɖɔ azǎn gudogudo tɔn lɛ mɛ ɔ , mɛɖé lɛ na jó nùɖiɖi dó , bo na ɖótó [ gbigbɔ ] e nɔ flú mɛ lɛ kpodo yɛ nyanya lɛ sín nùkplɔnmɛ kpo . ” ( 1 timɔtée 4 : 1 ) kpɔ́n lee xó enɛ lɛ nyí nugbǒ sɔ́ é !"
kpɔ́ndéwú “ yɛ nyanya lɛ sín nùkplɔnmɛ ” tɔn ɖé wɛ lindɔ̌n jɔmakú xó ɔ nyí .
"biblu yí gbè na ǎ , bɔ azinkan tɔn gosin sinsɛn pagáwùn hwexónu tɔn lɛ kpo tamɛnukplɔnmɛ lɛ kpo mɛ ."
"é víví nú mǐ bɔ jezu ɖɔ : “ mi na tuùn nugbǒ ɔ , bɔ nugbǒ ɔ na ɖè mi sín kannumɔgbenu . ”"
"( jaan 8 : 32 ) nukúnnúmɔjɛnǔmɛ e sɔgbe é ɖiɖó dó nugbǒ biblu tɔn wu nɔ ɖè mǐ sín kannumɔgbenu nùkplɔnmɛ kpo nùwalɔ ɖěɖee ma wlí yɛ̌yi nú mawu ǎ , bɔ sinsɛn gègě nɔ kplɔ́n mɛ ɖò gbɛ̀ ɔ mɛ lɛ é kpo tɔn ."
"hú mɔ̌ ɔ , nugbǒ e ɖò xó mawu tɔn mɛ é nɔ hwlɛn mǐ sín aca kpo xɛxó ɖěɖee kúnkplá kú lɛ é kpo sín fɛ́ca mɛ . — kpɔ́n gbàví “ fitɛ mɛkúkú lɛ ka ðè ? ”"
"gbɛɖotɔ́ mǐtɔn dó gbɛtɔ́ lɛ jí bonu ye na nɔ gbɛ̀ nú xwè 70 alǒ 80 kpowun ɖò ayikúngban jí , lobo wá yì nɔ fí ɖevo kaka sɔyi ǎ ."
linlin e é ɖó nú gbɛtɔ́ lɛ ɖò bǐbɛ̌mɛ é wɛ nyí ɖɔ ye na nɔ gbɛ̀ ɖò ayikúngban jí fí kaka sɔyi bo na nyí vǐ tɔn tónúsétɔ́ lɛ .
"wanyiyi e mawu ɖó nú gbɛtɔ́ lɛ é sín xlɛ̌ ɖokpo wɛ linlin ɖaxó enɛ nyí , bɔ nǔ ɖě ka sixu d’avaja mɛ ǎ ."
"( malacíi 3 : 6 ) mawu sɔ́ d’ayi mɛ nú ðɛhan wlantɔ́ ɔ b’ɛ na jiɖe mǐ ɖɔ : ‘ ayikúngban ɔ na nyí hwɛjijɔnɔ lɛ tɔn , bɔ ye na nɔ jí kaka sɔyi . ’ — ðɛhan 37 : 29 ."
"nú a na mɔ nukúnnú jɛ nǔ e biblu ɖɔ dó gbɛ̀ kpo kú kpo wu é mɛ d’eji hǔn , kpɔ́n wemata 6gɔ́ wema etɛ biblu ka kplɔ́n mɛ tawun ? tɔn ; kúnnuɖetɔ́ jehovah tɔn lɛ wɛ ɖetɔ́n ."
é lɛ́vɔ ɖò www.jw.org jí .
gbɛtɔ́ ka sixu nɔ gbɛ̀ kaka sɔyi à ?
"posidonia oceanica wɛ è nɔ ylɔ ye ɖɔ , gbehan xù mɛ tɔn alɔkpa ɖé wɛ , bo cyɔn mɛditɛlanɛ́ɛ xù ɔ sín azan jí bǐ ɖò espagne kpo chypre kpo tɛntin ."
dobanúnǔtɔ́ ɖěɖee nɔ ba dò nú nǔ e nɔ zɔ́n bɔ è nɔ kpò lɛ é ɖé lɛ ɖò nukún ɖó wɛ ɖɔ gbɛtɔ́ sixu dɔ́ji hú lee é nɔ dɔ́ gbɔn dìn é .
"ði kpɔ́ndéwú ɔ , è ɖɔ ɖɔ wema e ɖɔ xó dó nǔ enɛ wu é ɖé gbéjé “ nǔ taji tobutobu e nùnywɛ xwitixwiti ba dò na ” ɖò ali enɛ nu lɛ é bǐ kpɔ́n ."
"nukɔnyiyi e tíìn ɖò nùnywɛ xwitixwiti linu é tó na zɔ́n bonu jidɔ́ gbɛtɔ́ tɔn na jɛji alǒ gbɔ ɔ , ayǐ jɛn mǐ na ɖè bo na wá kpɔ́n ."
"amɔ̌ , nukúnɖiɖo gbɛ̀ ninɔ kaka sɔyi tɔn nugbǒ ɔ na sín nùnywɛ xwitixwiti égbé tɔn wu ǎ ."
"biblu dó gesí gbɛɖotɔ́ mǐtɔn , jehovah mawu , bo ɖɔ : “ hwi gɔ́n wɛ gbɛ̀ ɔ jɔ sín . ”"
"( ðɛhan 36 : 10 ) jezu klisu xoɖɛ sɛ́dó è bo ɖɔ : “ gbɛ̀ mavɔmavɔ ɔ wɛ nyí ɖɔ ye ni tuùn we , bo tuùn ɖɔ hwi wɛ nyí mawu nugbǒ ɖokpo e tíìn é , bo lɛ́ tuùn jezu klisu e a sɛ́dó gbɛ̀ ɔ mɛ é . ”"
"( jaan 17 : 3 ) nugbǒ ɔ , gǎn ɖěɖee mǐ dó bo na tuùn jehovah mawu kpo vǐ tɔn jezu klisu kpo lobo na lɛ́ hɛn xomɛ yetɔn hun lɛ é ɔ , è na sɔ́ nyɔna mavɔmavɔ lɛ dó d’ajɔ tɔn mǐ ."
dobanúnǔtɔ́ lɛ lin ɖɔ gbehan xù mɛ tɔn alɔkpa elɔ ɖé lɛ dɔ́ji nú xwè afatɔ́n mɔkpan
fitɛ mɛkúkú lɛ ka ðè ?
"ðò klewun mɛ ɔ , biblu ɖɔ ɖɔ mɛkúkú lɛ ɖò yɔdo mɛ , bo ɖò te kpɔ́n fínfɔ́n sín kú ."
"( jaan 5 : 28 , 29 ) ye ɖò ya jì wɛ alǒ ɖò wuvɛ̌ ɖebǔ mɛ ǎ , ɖó “ mɛ e ko kú lɛ sɔ́ tuùn nùɖé ǎ . ”"
"( nùnywɛtɔ́xó 9 : 5 ) ðò nùkplɔnmɛ jezu tɔn lɛ mɛ ɔ , é sɔ́ kú jlɛ dó amlɔ wu ."
"( jaan 11 : 11 - 14 ) enɛ wu ɔ , é byɔ ɖɔ mǐ ni ɖi xɛsi nú mɛ ɖěɖee kú lɛ é alǒ fá xomɛ nú ye gbɔn vɔsisa nú ye gblamɛ ǎ ."
"ye sixu d’alɔ mǐ alǒ hɛn nǔ gblé dó mǐ wu ǎ , ɖó ‘ tamɛ linlin , nùtuùntuùn , kpo nùnywɛ kpo ɖě ɖò yɔdo mɛ ǎ . ’"
"( nùnywɛtɔ́xó 9 : 10 ) amɔ̌ , gbɔn fínfɔ́n sín kú gblamɛ ɔ , mawu na sú kún dó nú kú kaka sɔyi . — 1 kɔlɛntinu lɛ 15 : 26 , 55 ; nǔɖexlɛ́mɛ 21 : 4 ."
nǔ e wu a sixu ðeji dó nǔ e biblu ðɔ é wu é
mǐ sixu ɖeji mlɛ́mlɛ́ ɖɔ é jɛxa ɖɔ mǐ ni ganjɛ nǔ e biblu ɖɔ é wu .
lin tamɛ dó nǔ elɔ lɛ jí :
"dowatɔ́ ðokpo géé : wema 66 wɛ ɖò biblu ɔ mɛ bɔ mɛ 40 mɔ̌ wlan ɖò xwè kanweko donu 16 jɛji vlamɛ , sín 1513 j.h.m . wá 98 h.m . mɔ̌ . é ɖò mɔ̌ có , nǔ e ɖ’emɛ lɛ é xò nǔ dó akpà ɖokpo ɔ mɛ bo lɛ́ sɔgbe ."
enɛ xlɛ́ ɖɔ mawu nǔbǐwukpétɔ́ ɔ wɛ nyí dowatɔ́ tɔn .
é ɖè xó lɛ xlɛ́ mɛ ɖěɖee wlan lɛ é .
gbesisɔ ðò hwenuxó linu : nǔ ɖěɖee è wlan dó biblu mɛ lɛ é sɔgbe bǐ mlɛ́mlɛ́ xá kúnnuɖenú nǔ e jɛ ɖò hwenuxó mɛ lɛ é tɔn .
"wema ɖé ɖɔ ɖɔ : “ hwenu e tan lɛ , xɛxó lɛ kpo kúnnuɖiɖe agɔ sín wema lɛ kpo nɔ ɖɔ ɖɔ nǔ lɛ jɛ ɖò fí línlín ɖé alǒ ɖò hwenu línlín ɖé ɖíe é ɔ , . . . tan biblu tɔn lɛ nɔ ɖɔ fí e nǔ lɛ jɛ ɖè é kpo azǎn e gbè ye jɛ é kpo pɛ́pɛ́pɛ́ . ” ( a lawyer examines the bible )"
"gbesisɔ ðò nùnywɛ xwitixwiti linu : biblu nyí nùnywɛ xwitixwiti sín wema ɖé ǎ , amɔ̌ , enyi é ɖò nǔ e kàn nùnywɛ xwitixwiti lɛ é xó ɖɔ wɛ ɔ , é nɔ ɖè lee nǔ lɛ ɖè gbɔn nugbǒ nugbǒ é xlɛ́ cobɔ nùnywɛ xwitixwitizɔ́watɔ́ lɛ nɔ wá mɔ nukúnnú jɛ wu ."
"ði kpɔ́ndéwú ɔ , ɖò wema levíi ví lɛ tɔn sín wemata 13 kpo 14 kpo mɛ ɔ , è na sɛ́n izlayɛli - ví lɛ dó wufifɛ kpo jɛmɛji kpo wu b’ɛ ko lín tawun cobɔ è wá mɔ nukúnnú jɛ azɔnkwín lɛ kpo lee ye nɔ d’azɔn mɛ gbɔn é kpo wu ."
"biblu lɛ́vɔ ɖɔ xó dó lee ayikúngban ɔ ɖò toboo gbɔn é , kpo lee é ɖò gblolo mɛ gbɔn é kpo wu ; xwè kanweko mɔkpan gudo wɛ nùnywɛ xwitixwiti wá mɔ nukúnnú jɛ nǔ enɛ lɛ wu ganji . — jɔbu 26 : 7 ; ezayíi 40 : 22 ."
"kpɔ́ndéwú e ɖexlɛ́ ɖɔ biblu ɔ nyí wema ɖejid’ewu ɖé bo sɔgbe nugbǒ é klewun ɖé wɛ nyí enɛ lɛ ; éɖesunɔ ɖɔ : “ nǔ e è wlan dó mawuxówema ɔ mɛ ɔ , mawu wɛ sɔ́ bǐ dó ayi mɛ nú mɛ lɛ ; é nyɔ́ nú è na sɔ́ dó kplɔ́n nǔ mɛ , bo na dó ɖè mɛ dó ali jí , bo na dó ɖè nùwanyido lɛ xlɛ́ . ” — 2 timɔtée 3 : 16 ."
xóɖɔɖókpɔ́ dó nùjɔnǔ mɛ dó mɛhwenu ɖò taji tawun
hwenu e mɛvívɛ́ ɖé ðò kúzɔn jɛ wɛ é
"hwenu e è mɔ nǔtitɛ taglomɛ tɔn syɛnsyɛn ɖé nú doreen sín asú wesley , ee ɖó xwè 54 kpowun é ɔ , doreen flú bǐ . * dotóo lɛ ɖɔ n’i ɖɔ sun yɔywɛ ɖé jɛn kpò bɔ é na nɔ gbɛ̀ na ."
"“ un sixu ɖi nǔ e un sè é ǎ , ” wɛ é flín ."
"“ nú aklunɔzán gbla mɔkpan ɔ , un flú bǐ ."
"é cí nú mì ɖɔ mɛ ɖevo wu wɛ nǔ enɛ ɖò jijɛ dó wɛ ɖɔhun , bo kún nyí mǐdɛɛ lɛ wu ó ."
un sɔnǔ tɔn ɖebǔ ǎ . ”
é blawu ɖɔ é kún nyí doreen ɖokpo wɛ nǔ nɔ cí mɔ̌ na ó .
kúzɔn ɖé sixu dó mɛɖebǔ lele mɛ ɖò hweɖebǔnu .
é jɛ acɔ́ tawun ɖɔ mɛ gègě nɔ sɔ́ jlǒ dó kpé nukún dó mɛvívɛ́ yetɔn e è mɔ kúzɔn ɖé na é wu .
"amɔ̌ , nukúnkpikpe dó azinzɔnnɔ wu vɛwǔ tawun ."
etɛ hagbɛ̌ xwédo ɖé tɔn lɛ ka sixu wà dó dó gbɔ nú mɛvívɛ́ yetɔn e ɖò kúzɔn ɖé jɛ wɛ é bo lɛ́ kpé nukún wǔ tɔn ?
nɛ̌ nukúnkpémɛwutɔ́ lɛ ka sixu ɖí xwi xá wuvɛ̌ tobutobu e ye sixu mɔ ɖò azɔn ɔ hwenu lɛ é gbɔn ?
"ee kú mɛ ɔ tɔn ɖò sisɛkpɔ wɛ é ɔ , etɛ è ka sixu ɖó nukún ?"
"jɛ nukɔn hwɛ̌ ɔ , mi nú mǐ ni kpɔ́n nǔ e wu nukúnkpikpe dó mɛ e ɖò kúzɔn ɖé jɛ wɛ é wu é nyí wuvɛ̌ taji ɖé ɖò égbé é ."
ninɔmɛ vɛwǔ hwe mǐtɔn nu tɔn ðé
nukɔnyiyi e nùnywɛ xwitixwiti ɖó ɖò lanmɛ na nɔ ganji linu é huzu ada nú lee mɛ lɛ nɔ kú gbɔn é .
"xwè kanweko mɔ̌ ɖíe ɔ , nú è má xwè nabi e mɛ lɛ nɔ dɔ́ji na é ɖó zɛ̌nzɛ̌n ɔ , é hwe tawun hú égbé tɔn , bo tlɛ nyí mɔ̌ ɖò tò hun nukún lɛ mɛ ."
jɛmɛji lɛ kpo alitawovi lɛ kpo nɔ yawu hu mɛ lɛ .
"dotóoxwé lɛ tíìn mɔ̌ ǎ , bɔ hagbɛ̌ xwédo tɔn lɛ wɛ nɔ kpé nukún dó mɛ gègě wu bɔ ye nɔ kú jɛ xwégbe ."
"égbé ɔ , nukɔnyiyi nùnywɛ xwitixwiti tɔn ɖò lanmɛ na nɔ ganji linu zɔ́n bɔ dotóo lɛ kpéwú bo nɔ liza xá azɔn syɛnsyɛn lɛ bɔ mɛ lɛ nɔ dɔ́ji kpɛɖé ."
"mɛɖé sixu ɖò azɔn e nɔ yawu hu mɛ ɖ’ayǐ é jɛ wɛ , bɔ dìn ɔ , é ka sixu nɔ gbɛ̀ nú xwè gègě gɔ́ na ."
"amɔ̌ , jidɔ́ enɛ sixu nɔ ma zɔ́n bɔ azɔn ɔ gbɔ ."
"hwɛhwɛ ɔ , azinzɔnnɔ lɛ nɔ ɖó blɔ̌ tawun , b’ɛ nɔ zɔ́n bɔ ye sɔ́ nɔ sixu kpé nukún dó yeɖée wu ǎ ."
nukúnkpikpe dó mɛ mɔhun lɛ wu nɔ wá vɛwǔ tawun bo nɔ lɛ́ byɔ gǎndido .
"mɔ̌ mɛ ɔ , dotóoxwé wɛ mɛ lɛ nɔ kú ɖè hwɛhwɛ , é sɔ́ nyí xwégbe ǎ ."
"égbé ɔ , mɛ gègě tuùn lee nǔ nɔ nyí gbɔn kaka bɔ gbɔjɛ mɛɖé tɔn nɔ xwɛ é ǎ , bɔ mɛ kpɛɖé jɛn mɔ bɔ mɛɖé ɖò kúkú wɛ kpɔ́n ."
"enɛ wu ɔ , xɛsi e nɔ ɖi mɛ dó nǔ e ja jijɛ gbé é wu é sixu vɔ́da nú gǎn ɖěɖee mɛɖé na dó , bá kpé nukún dó xwédo tɔn sín hagbɛ̌ e ɖò azɔn jɛ wɛ é wu é , bo tlɛ sixu gbɔjɔ kàn mɛ n’i ."
etɛ ka sixu d’alɔ mɛ ?
sɔnǔ ð’ayǐ
"lee ninɔmɛ doreen tɔn xlɛ́ gbɔn é ɔ , mɛ gègě nɔ flú bǐ hwenu e è mɔ kúzɔn ɖé nú mɛvívɛ́ yetɔn ɖé é ."
"hwenu e adohu adohu ɖaxó , xɛsi , kpo aluwɛ kpo ɖò mɛɖé jí é ɔ , etɛ ka sixu d’alɔ ɛ b’ɛ na sɔnǔ nú nǔ e ja jijɛ gbé é ?"
mɛsɛntɔ́ mawu tɔn gbejinɔtɔ́ ɖé xoɖɛ bo ɖɔ : “ kplɔ́n mǐ lee mǐ sixu xà azǎn mǐtɔn lɛ gbɔn é bonu mǐ na dó sixu ɖó ayi nùnywɛ tɔn . ”
"( ðɛhan 90 : 12 , nwt ) xoɖɛ vívɛ́ sɛ́dó jehovah mawu bo byɔ ɖɔ é ni xlɛ́ lee emi na ‘ xà azǎn emitɔn lɛ ’ kpo nùnywɛ kpo gbɔn é emi , enɛ ɔ , a na sixu zán azǎn e kpò bɔ mɛvívɛ́ towe na nɔ gbɛ̀ na é xá ɛ ɖò ali e nyɔ́ hugǎn é nu ."
enɛ byɔ ɖɔ è ni sɔnǔ ɖ’ayǐ ganji .
"enyi mɛvívɛ́ towe kpó ɖò nu kɛ wɛ , bo ɖó jlǒ bá ɖɔ xó dó xó ɔ wu ɔ , é sixu nyí nùnywɛnú ɖɔ a ni kàn mɛ e ɖó na wá gbeta lɛ kɔn ɖó tɛn tɔn mɛ hwenu e mɔ̌ wiwa na wá gló è é byɔ ɛ ."
mi ɖɔ xó ɖó kpɔ́ dó nùjɔnǔ mɛ dó nǔ elɔ lɛ wu : è na glɔ́n ɛ ɖó dotóoxwé alǒ é yí gbè nú nukúnkpikpe dó mɛ wu bunɔ ɖé lɛ ( ɖi réanimation ) .
mɔ̌ biblo sixu ɖè gbemanɔkpɔ́ lɛ kpo hwɛ e hagbɛ̌ xwédo ɔ tɔn ɖěɖee na wá gbeta lɛ kɔn ɖó tɛn tɔn mɛ lɛ é na dó yeɖée é kpo kpò .
"“ è lɛ́n nùɖé na wà bo ma ɖó te nú mɛɖé ǎ ɔ , é nɔ yì ta ǎ , ” wɛ biblu ɖɔ . — nùnywɛxó 15 : 22 ."
lee è sixu d’alɔ gbɔn é
"hwɛhwɛ ɔ , azɔ̌ nukɔntɔn e nukúnkpémɛwutɔ́ ɖé ɖó na wà é wɛ nyí ɖɔ é na dó gbɔ nú mɛ ."
è ɖó na na ganjɛwu mɛ e ɖò kúdónú é ɖɔ è yí wǎn n’i bɔ é kún ɖò éɖokponɔ ó .
nɛ̌ è ka sixu wà enɛ gbɔn ?
"xà nǔ nú azinzɔnnɔ ɔ alǒ jihan n’i , cyan wema kpo han ɖěɖee na dó wusyɛn lanmɛ n’i bo na ɛ awǎjijɛ lɛ é kpo ."
"mɛ gègě tíìn bɔ , hwenu e xwédo yetɔn sín hagbɛ̌ ɖé hɛn alɔ yetɔn bo ɖɔ xó nú ye kpo xomɛnyínyɔ́ kpo é ɔ , é dó gbɔ nú ye ."
"hwɛhwɛ ɔ , nú azinzɔnnɔ ɔ nɔ tuùn mɛ e wá kpɔ́n ɛ lɛ é bǐ ɔ , é nɔ d’alɔ ."
"gbeɖiɖó ɖé ɖɔ : “ ðò nǔwukpikpé taji atɔ́ɔ́n e wǔjɔnú gbɛtɔ́ tɔn lɛ ɖó é mɛ ɔ ( les cinq sens ) , tó tɔn wɛ nyí ee nɔ nɔte gbɔn gudo hwenu e mɛɖé ɖò kúkú wɛ é ."
"é sixu cí ɖɔ [ azinzɔnnɔ lɛ ] ɖò amlɔ dɔ wɛ ɖɔhun có , tó yetɔn sixu kpó ɖò nǔ sè wɛ ganji , enɛ wu ɔ , hwenu e a ɖò akpá yetɔn é ɔ , ma ɖɔ nǔ e a ma sixu ɖɔ hwenu e ye na ɖò wunzɛn é ǎ é ɖě ó . ”"
"é nyɔ́ bló hǔn , mi nɔ xoɖɛ ɖó kpɔ́ ."
"biblu ɖɔ ɖɔ , ɖò ninɔmɛ ɖé mɛ ɔ , è doya nú mɛsɛ́dó pɔlu kpo hagbɛ̌ tɔn lɛ kpo syɛnsyɛn bɔ ye tlɛ sɔ́ tuùn ɖɔ emi na gán lɔ ǎ ."
alɔdo tɛ ye ka ba ?
"pɔlu savo nú xɔ́ntɔn tɔn lɛ bo ɖɔ : “ miɖesunɔ ɔ , mi na dó alɔ mǐ ɖò ɖɛ e mi nɔ xò nú mǐ lɛ gblamɛ . ” ( 2 kɔlɛntinu lɛ 1 : 8 - 11 ) ðɛ vívɛ́ xixo ɖò linkpɔ́n ɖaxó kpo azɔn syɛnsyɛn kpo hwenu xɔ akwɛ tawun ."
yǐ gbè nú ninɔmɛ ɔ
"é kpaca mɛ ǎ , ɖó kú ɔ nyí nùɖé bo sɔgbe ǎ ."
è dá mǐ bonu mǐ na yí gbè ɖɔ kú nyí akpáxwé ɖé ɖò gbɛzán mǐtɔn mɛ ǎ .
"( hlɔmanu lɛ 5 : 12 ) enɛ wu wɛ xó mawu tɔn ylɔ kú ɖɔ “ kɛntɔ́ . ” ( 1 kɔlɛntinu lɛ 15 : 26 ) enɛ wu ɔ , é ɖò gaàn ɖɔ mǐ kún nɔ ba na lin tamɛ ɖɔ mɛvívɛ́ mǐtɔn ɖé ɖò kúdónú ó , b’ɛ ka sɔgbe lɔ ."
"é ɖò mɔ̌ có , tamɛ linlin dó nǔ e sixu wá jɛ é jí sixu d’alɔ hagbɛ̌ xwédo ɔ tɔn lɛ bɔ xɛsi yetɔn na ɖekpo , lobɔ ye na sɔ́ ayi ɖó nǔ ɖěɖee ye na wà dó dó gbɔ nú mɛ ɖò ali e nyɔ́ hugǎn é nu é jí ."
è slɛ́ nǔ ɖěɖee sixu jɛ lɛ é ɖé lɛ dó gbàví “ aklunɔzán gbla gudogudo tɔn lɛ ” mɛ .
"é ɖò wɛn ɖɔ ninɔmɛ enɛ lɛ kún nɔ nyí mɔ̌ nú azinzɔnnɔ lɛ bǐ ó , mɔ̌ jɛn ye ma nɔ wá ɖò alɔkpa ɖokpo ɔ mɛ ǎ é nɛ ."
"amɔ̌ , é hwe byɔ , huzuhuzu enɛ lɛ ɖé lɛ nɔ tíìn ɖò ninɔmɛ azinzɔnnɔ gègě tɔn mɛ ."
"ðò kú mɛvívɛ́ ɖé tɔn gudo ɔ , é sixu nyí nùnywɛnú ɖɔ è ni ylɔ xɔ́ntɔn vívɛ́ mɛtɔn e ko yí gbè bá d’alɔ mɛ é ɖé ."
é sixu byɔ ɖɔ è ni na ganjɛwu nukúnkpémɛwutɔ́ lɛ kpo xwédo ɔ kpo ɖɔ nǔ e gbò mɛvívɛ́ yetɔn é ko vɔ bɔ é kún sɔ́ ɖò wuvɛ̌ ɖě mɔ wɛ ó .
gbɛɖotɔ́ mǐtɔn na jiɖe mǐ kpo xomɛnyínyɔ́ kpo ɖɔ “ mɛ e ko kú lɛ sɔ́ tuùn nùɖé ǎ . ” — nùnywɛtɔ́xó 9 : 5 .
nukúnkpémɛwutɔ́ ðaxó bǐ ɔ
mǐ sixu kplɔ́n bo na dovɛ̌ nú alɔdo mɛɖebǔ tɔn ǎ
"é ɖò taji ɖɔ è ni ganjɛ mawu wu ; é nyí hwenu e hagbɛ̌ xwédo tɔn ɖé ɖò kúzɔn jɛ wɛ é kɛɖɛ wɛ è na wà mɔ̌ ǎ , loɔ , è ɖó na lɛ́ wà mɔ̌ hwenu e wuvɛ̌ e nɔ jɛ kú tɔn gudo lɛ é nɔ wá é ."
é sixu nɔ gudo nú we gbɔn xó kpo nǔwiwa mɛ ɖevo lɛ tɔn e na d’alɔ we lɛ é kpo gblamɛ .
"“ un kplɔ́n bo nɔ dovɛ̌ nú alɔdo mɛɖebǔ tɔn ǎ , ” wɛ doreen ɖɔ ."
"“ nugbǒ ɔ , alɔ e mɛ lɛ dó mǐ lɛ é túnflá ."
"nyɛ kpo asú ce kpo mɔ céɖécéɖé ɖɔ jehovah ɖò ɖiɖɔ wɛ ɖɔ , ‘ un ɖò kpɔ́ xá mi bo na d’alɔ mi ɖò ninɔmɛ elɔ mɛ . ’"
un na wɔn gbeɖé ǎ . ”
"nugbǒ ɔ , jehovah mawu wɛ nyí nukúnkpémɛwutɔ́ ɖaxó bǐ ɔ ."
"ðó é wɛ dá mǐ wutu ɔ , é tuùn wuvɛ̌ mǐtɔn lɛ kpo aluwɛ mǐtɔn lɛ kpo ."
"é kpéwú bo na d’alɔ mǐ lobo dó wusyɛn lanmɛ nú mǐ bɔ mǐ na sixu dɛ , bɔ akpàkpà nɔ sɔ́ ɛ d’ewu ."
"hú mɔ̌ ɔ , é d’akpá ɖɔ zaanɖé dìn ɔ , emi na ɖè kú síìn bǐ mlɛ́mlɛ́ , bo na wá fɔ́n gbɛtɔ́ liva mɔkpan e ɖò flǐn tɔn mɛ lɛ é sín kú ."
"( jaan 5 : 28 , 29 ; nǔɖexlɛ́mɛ 21 : 3 , 4 ) hwenɛnu ɔ , mɛ bǐ sixu súxó bo ɖɔ xó elɔ lɛ e mɛsɛ́dó pɔlu ɖɔ é : “ kú , fitɛ ɖuɖeji towe ɖè ?"
"kú , fitɛ acɛ towe e a nɔ dó wà nǔ nyanya na ɔ ɖè ? ” — 1 kɔlɛntinu lɛ 15 : 55 ."
aklunɔzán gbla gudogudo tɔn lɛ
"hwɛhwɛ ɔ , azinzɔnnɔ ɖé nɔ ɖè wuntun e bɔ d’ewu lɛ é ɖé lɛ alǒ bǐ xlɛ́ ɖò aklunɔzán gbla gudogudo tɔn é kpò b’ɛ na nɔ gbɛ̀ na lɛ é mɛ * :"
nùɖuɖu kpo sìn kpo sɔ́ nɔ jló è ǎ .
"enyi è sá ami e nɔ nyí glycérine é dó nu tɔn , lobo sɔ́ avɔxwɛ fífá ɖé tɛ́ nyì nukɔngɛ́ngɛ́n tɔn jí ɔ , azinzɔnnɔ ɔ sixu vo ."
jlǒ ɖiɖó bá nɔ éɖokponɔ alǒ nɔ kpɔ́ xá mɛ klewun ɖé .
blǒ bonu xá ɔ mɛ ni nɔ xwii .
amlɔ didɔ́ magbokɔ .
sugbaja xixo .
"ma ɖó sugbaja e xò wɛ é ɖè é te ó , é nyɔ́ wà ɔ , ɖɔ xó n’i kpo gbè fífá kpo lobo lɛ́ na ɛ ganjɛwu ."
ayi tɔn nɔ wlú .
"ðɔ nyikɔ towe n’i , lobo ɖótó è kpo sísí kpo , é na bo tlɛ cí ɖɔ ayi tɔn wlú ɔ nɛ ."
é na nɔ yì nǔkanmɛ dó wǔ bo na nɔ ɖ’aɖɔ̌ dó wǔ .
blǒ bonu azinzɔnnɔ ɔ kpo zan tɔn kpo ni nɔ mimɛ̌ jí lee é byɔ gbɔn é .
gbɔjɛ ɔ nɔ huzu .
"gbɔjɛ tɔn e ɖò nǔ ɖɔ wɛ é sixu nyí jɔhɔn kpowun , bo ɖò vɛ̌gokan tɔn e ko túntún é mɛ gbɔn wɛ ."
gbɔjɛ ɔ sɔ́ nɔ yì dò ǎ .
"enyi è sɔ́ ta tɔn dó jǐ kpo kɔɖónú ɖé kpo ɔ , é sixu d’alɔ bɔ gbɔjɛ tɔn na dín ganji ."
sinmɛ agbaza ɔ tɔn nɔ huzu .
"hwɛhwɛ ɔ , nǔ nɔ nyí mɔ̌ ɖó agbaza ɔ nɔ sɛ́ kanjɔ dó hǔn ɔ mɛ , bá dó d’alɔ wǔjɔnú agbaza ɔ tɔn taji lɛ ."
fí e é gosin é : the metropolitan hospice of greater new york
elias hutter kpo biblu tɔn ebléegbe tɔn nukúnɖeji lɛ kpo
a ka sixu xà biblu dó ebléegbe mɛ à ?
vlafonú wɛ é na nyí .
boya a tlɛ mɔ ebléegbe sín biblu ɖé kpɔ́n gbeɖé lɔ ǎ .
"é ɖò mɔ̌ có , biblu towe e ɖò así towe é sixu lɛ́ sù nukún towe mɛ d’eji , hwenu e a na kplɔ́n nǔ dó akɔwé xwè kanweko 16gɔ́ ɔ tɔn e nɔ nyí elias hutter é kpo biblu ebléegbe tɔn wè e é ɖetɔ́n lɛ é kpo wu é ."
"è jì elias hutter ɖò 1553 ɖò görlitz , toxo kpɛví ɖé wɛ bo sɛkpɔ dogbó e allemagne ɖó xá pologne kpo république tchèque kpo ɖò égbé é ."
hutter kplɔ́n zǎnzǎnhweji azíi tɔn sín gbè lɛ ɖò kplɔnyiji - alavɔ ɖé ( lutheran university ) ɖò iéna .
"xwè 24 kpowun jɛn é ɖó bɔ è sɔ́ ɛ mɛ̌si kplɔnyiji - alavɔ tɔn , bɔ é na kplɔ́n ebléegbe mɛ ɖò leipzig ."
"ðó é hɛn huzuhuzu lɛ wá ɖò nùkplɔnmɛ linu wutu ɔ , é wá hun wemaxɔmɛ ɖé ɖó nuremberg bɔ wemaxɔmɛvi lɛ sixu kplɔ́n ebléegbe , glɛkigbe , latɛ́ɛngbe , kpo allemagne - gbe kpo ɖò xwè ɛnɛ vlamɛ ."
è sixu wà nǔ mɔhun ɖé ɖò wemaxɔmɛ alǒ kplɔnyiji - alavɔ ɖé ɖò hwenɛnu ǎ .
“ ðɛkpɛ wema elɔ tɔn ”
biblu ebléegbe tɔn e hutter ɖetɔ́n ɖò 1587 é sín akpà
"ðò 1587 ɔ , hutter ɖè akpáxwé biblu tɔn e è nɔ ylɔ ɖò kpaà mɛ ɖɔ alɛnuwema xóxó ɔ é tɔ́n dó ebléegbe mɛ ."
xota e ɖò wema enɛ jí é wɛ nyí derekh ha - kodesh bɔ è ɖè sín ezayíi 35 : 8 mɛ bɔ tinmɛ tɔn nyí ‘ ali mímɛ́ ɔ . ’
"nùwlanwlan lɛ nyɔ́ ɖɛkpɛ sɔmɔ̌ bɔ è ɖɔ d’ewu ɖɔ , “ nǔ lɛ bǐ wɛ ɖè ɖɛkpɛ wema elɔ tɔn xlɛ́ . ”"
"amɔ̌ , nǔ e zɔ́n bɔ biblu enɛ xɔ akwɛ hugǎn é wɛ nyí ɖɔ é nyí azɔwanú ɖagbe ɖé bɔ wemaxɔmɛvi lɛ sixu zán dó kplɔ́n ebléegbe ."
"nukɔntɔn ɔ , wekwín lɛ nɔ gbɔn vo bo lɛ́ má dó mɛ ǎ , bɔ wegɔ ɔ , wekwín kpɛví e ɖò bǐbɛ̌mɛ kpo fifonu xókwin lɛ tɔn kpo é nɔ zɔ́n bɔ é nɔ vɛwǔ bonu è na ɖ’ayi xókwin dòdó lɛ wu ."
"ði kpɔ́ndéwú ɔ , mǐ ni lin tamɛ dó xókwin ebléegbe tɔn נפשׁ ( è nɔ xà ɖɔ nèphèsh ) bɔ tinmɛ tɔn nyí “ mɛ ” alǒ “ lindɔ̌n ” é jí ."
"ðò ezekiyɛli 18 : 4 mɛ ɔ , è gɔ́ wekwín ה ( ha ) na ɖò bǐbɛ̌mɛ bɔ tinmɛ tɔn nyí “ ɔ ” , bɔ xókwin hukplé ɔ bló הנפשׁ ( hannèphèsh ) , alǒ “ lindɔ̌n ɔ . ”"
"nú mɛ e ebléegbe xixa ma má dó ǎ é ɖé ɔ , xókwin הנפשׁ ( hannèphèsh ) sixu cí nǔ e gbɔn vo tawun nú נפשׁ ( nèphèsh ) é ɖɔhun ."
"bo na dó d’alɔ wemaxɔmɛvi tɔn lɛ ɔ , hutter zán wlɛnwín wemazínzín tɔn bunɔ ɖé , é wɛ nyí wekwín ebléegbe tɔn tlitli lɛ kpo ee ma tlí ǎ lɛ é kpo zinzan ."
é nɔ zín xókwin dòdó lɛ ɖokpo ɖokpo bɔ wekwín yetɔn lɛ nɔ tlí .
"amɔ̌ , é zán wekwín e ma tlí ǎ lɛ é dó wlan bǐbɛ̌mɛ kpo fifonu xókwin lɛ tɔn kpo ."
"wlɛnwín vlɛkɛsɛ́ɛ enɛ zɔ́n bɔ é bɔwǔ nú wemaxɔmɛvi lɛ bonu ye na ɖ’ayi xókwin dòdó ebléegbe tɔn lɛ wu , bɔ enɛ d’alɔ ye ɖò gbè ɔ kplɔnkplɔn mɛ ."
"les saintes écritures . traduction du monde nouveau ( avec notes et références ) zán wlɛnwín mɔhun ɖò tinmɛ e ɖò dò lɛ é mɛ . * xókwin dòdó lɛ nɔ tlí , bɔ wekwín ɖěɖee nɔ ɖò bǐbɛ̌mɛ kpo fifonu kpo lɛ é nɔ tlí ǎ ."
fɔtóo e ɖò aga lɛ é xlɛ́ wlɛnwín e è zán ɖò biblu ebléegbe tɔn hutter tɔn mɛ ɖò ezekiyɛli 18 : 4 mɛ é kpo ee bible avec notes et références zán ɖò wemafɔ ɖokpo ɔ mɛ é kpo .
“ alɛnuwema yɔyɔ̌ ” ebléegbe tɔn ðé
hutter lɛ́ zín wema e è nɔ ylɔ ɖò kpaà mɛ ɖɔ alɛnuwema yɔyɔ̌ ɔ é dó gbè 12 mɛ .
"è ɖè wema enɛ tɔ́n ɖò nuremberg ɖò 1599 bɔ hwɛhwɛ ɔ , è nɔ ylɔ ɖɔ polyglotte de nuremberg ."
hutter jló na sɔ́ akpáxwé biblu tɔn e è wlan dó glɛkigbe mɛ é sín lilɛdogbeɖevomɛ ebléegbe tɔn dó polyglotte de nuremberg ɔ mɛ .
"amɔ̌ , é ɖɔ ɖɔ enyi emi na bo tlɛ “ jló na zán akwɛ wɔbuwɔbu ” dó lilɛdogbeɖevomɛ ebléegbe tɔn enɛ mɛ ɔ , dobanunǔ emitɔn na nyí vɔ̌tɔ́ . * enɛ wu ɔ , é ɖɔ ɖɔ emi na lilɛ alɛnuwema yɔyɔ̌ ɔ sín glɛkigbe mɛ dó ebléegbe mɛ emiɖesunɔ ."
"hutter jó azɔ̌ ɖevo bǐ dó , lobo fó lilɛdogbeɖevomɛ sín azɔ̌ ɔ ɖò xwè ɖokpo kpowun vlamɛ !"
nɛ̌ dò akpáxwé biblu tɔn e è wlan dó glɛkigbe mɛ bɔ hutter ɖetɔ́n dó ebléegbe mɛ é ka nyɔ́ sɔ́ ?
"ð’ayi nǔ e akɔwé eblée xwè kanweko 19gɔ́ ɔ tɔn franz delitzsch wlan é wu : “ lilɛdogbeɖevomɛ ebléegbe tɔn e é ɖetɔ́n é xlɛ́ ɖɔ klisanwun lɛ mɔ nukúnnú jɛ gbè ɔ mɛ ganji , nǔ ka nɔ yawu nyí mɔ̌ ǎ . é lɛ́ jɛxa ɖɔ è ni nɔ nyì nukún kpɔ́n mɛ , ɖó hwɛhwɛ ɔ , é nɔ zán xógbe e sɔgbe lɛ é pɛ́pɛ́pɛ́ . ”"
é wà ðagbe mavɔmavɔ ðé
hutter jɛ dɔkun ɖó lilɛdogbeɖevomɛzɔ́ tɔn wu ǎ ; ɖó wema tɔn lɛ ɖisa ganji ǎ wutu .
"ði kpɔ́ndéwú ɔ , william robertson vɔ́ alɔnuwema yɔyɔ̌ ebléegbe tɔn e é ɖetɔ́n é jlaɖó bo vɔ́ zín ɖò 1661 , bɔ ɖò 1798 ɔ , richard caddick lɔ wà nǔ ɖokpo ɔ ."
"ðó hutter zán glɛkigbe dòdó ɔ dó bló lilɛdogbeɖevomɛ tɔn na wutu ɔ , é lilɛ tɛnmɛ - nyikɔ kurios ( aklunɔ ) kpo théos ( mawu ) kpo dó “ jehovah ” ( יהוה , jhvh ) ɖò fí e è ɖè wemafɔ lɛ sín akpáxwé biblu tɔn e è wlan dó ebléegbe mɛ é mɛ lɛ é , alǒ fí e é mɔ ɖɔ jehovah dó gesí wɛ è ɖè lɛ é é ."
"nǔ taji ɖé wɛ nǔ enɛ nyí ɖó enyi lilɛdogbeɖevomɛ alɔnuwema yɔyɔ̌ ɔ tɔn gègě na bo ma tlɛ zán nyikɔ mawu tɔn ɖesu ɔ ǎ ɔ , lilɛdogbeɖevomɛ hutter tɔn bló mɔ̌ , bo ɖexlɛ́ ɖɔ è ɖó na vɔ́ nyikɔ mawu tɔn ɔ sɔ́ ɖó tɛn tɔn lɛ mɛ ɖò akpáxwé biblu tɔn e è wlan dó glɛkigbe mɛ é mɛ ."
"hweɖebǔnu e a na mɔ nyikɔ mawu tɔn , jehovah , ɖò akpáxwé biblu tɔn e è wlan dó glɛkigbe mɛ é mɛ alǒ ɖò tinmɛ e ɖò dò ɖò bible avec notes et références mɛ é ɔ , nɔ flín azɔ̌ e elias hutter wà é kpo biblu tɔn ebléegbe tɔn nukúnɖeji lɛ kpo ."
kpɔ́n tinmɛ wegɔ e ɖò dò ɖò ezekiyɛli 18 : 4 mɛ é kpo appendice 3b kpo ɖò bible avec notes et références mɛ .
é ɖò wɛn ɖɔ akɔwé ɖevo lɛ ko ɖè lilɛdogbeɖevomɛ alɛnuwema yɔyɔ̌ ɔ tɔn tɔ́n dó ebléegbe mɛ jɛ nukɔn .
"mɛ enɛ lɛ ɖokpo wɛ nyí simon atoumanos e nyí yɛhwenɔ byzantin ɖé , ɖò 1360 mɔ̌ é ."
"mɛ ɖevo nɔ nyí oswald schreckenfuchs , akɔwé allemagne tɔn ɖé wɛ , ɖò 1565 mɔ̌ ."
"è ɖè lilɛdogbeɖevomɛ enɛ lɛ tɔn gbeɖé ǎ , bɔ dìn ɔ ye ko bú ."
"wekwín ɛnɛ e nɔte nú nyikɔ mímɛ́ mawu tɔn jehovah , ɖò ebléegbe mɛ é , xà sín ɖisixwé wá yì amyɔxwé"
wekwín ebléegbe tɔn kpɛví bǐ ɔ na ganjɛwu ðaxó ɖé mɛ
mǐ ka sixu ganjɛwu nugbǒ ɖɔ akpá e mawu dó lɛ é bǐ na wá jɛnu à ?
"jezu ganjɛ enɛ wu , bɔ nùkplɔnmɛ tɔn lɛ hɛn tóɖóétɔ́ lɛ sín nùɖiɖi lidǒ ."
"mǐ ni lin tamɛ kpɔ́n dó kpɔ́ndéwú e é na ɖò mawuxóɖiɖɔ só jí tɔn tɔn e ɖò matie 5 : 18 mɛ é jí , é ɖɔ : “ ðó má ɖɔ nugbǒ nú mi : enyi jinukúnsin kpodo ayikúngban kpo ma ko vɔ ǎ ɔ , wekwín kpɛví títí ɖokpo géé ɖò sɛ́n lɛ mɛ na hwe sín wɛ kaka cobonu nǔ lɛ bǐ na sɔgbe ǎ . ”"
"wekwín kpɛví bǐ e ɖò wekwín ebléegbe tɔn lɛ mɛ é wɛ nyí י ( yod ) , bo nyí wekwín nukɔntɔn ɔ ɖò wekwín ɛnɛ ɖěɖee nɔte nú nyikɔ mímɛ́ mawu tɔn , jehovah é mɛ . * gɔ́ nú xókwin kpo wekwín ɖěɖee ɖò sɛ́n mawu tɔn mɛ lɛ é kpo ɔ , sɛnkplɔnmɛtɔ́ lɛ kpo falizyɛn lɛ kpo mɔ ɖɔ “ wekwín kpɛví títí ” ɖokpo ɖokpo ɖò taji tawun ."
ðiɖɔ wɛ jezu ɖè ɖɔ jinukúnsin kpo ayikúngban kpo na ɖibla wá yì hú ɖɔ gǒflɛ́mɛ sɛ́n ɔ tɔn kpɛví títí ɖé ni gɔn jijɛnu .
"amɔ̌ , mawuxówema ɔ na jiɖe mǐ ɖɔ jinukúnsin kpo ayikúngban kpo e mɔ wɛ mǐ ɖè lɛ é na kpó ɖò te kaka sɔyi ."
"( ðɛhan 78 : 69 ) enɛ wu ɔ , xógbe nukúnɖeji enɛ lɛ xlɛ́ ɖɔ gǒflɛ́mɛ sɛ́n ɔ tɔn kpɛví bǐ ɔ kún na gɔn jijɛnu ó ."
jehovah mawu ka nɔ keya nú gǒflɛ́mɛ kpɛví lɛ à ?
ganji .
mǐ ni lin tamɛ dó nǔ elɔ jí : è ɖɔ nú izlayɛli - ví hwexónu tɔn lɛ ɖɔ ye kún ɖó na gbà lɛngbɔví dindinwayixwe tɔn ɔ sín xú lɛ ɖebǔ ó .
"( tíntɔ́n 12 : 46 ) vlafo , gǒflɛ́mɛ kpɛví ɖé wɛ enɛ nyí ."
ye ka mɔ nukúnnú jɛ nǔ e wu ye ma ɖó na gbà xú lɛ ɖebǔ ǎ é mɛ à ?
ye sixu nɔ ma tuùn .
"amɔ̌ , jehovah mawu tuùn ɖɔ gǒflɛ́mɛ enɛ nyí nǔɖɔɖ’ayi ɖé bo na jɛnu , hwenu e è na doya nú mɛsiya ɔ ɖò yatín jí bo na hu i é ; è ka na gbà xú tɔn lɛ ɖebǔ ǎ . — ðɛhan 34 : 21 ; jaan 19 : 31 - 33 , 36 ."
etɛ xó jezu tɔn lɛ ka kplɔ́n mǐ ?
mǐ lɔ sixu ɖeji mlɛ́mlɛ́ ɖɔ jehovah sín akpá lɛ bǐ na jɛnu kaka jɛ gǒflɛ́mɛ gudogudo tɔn lɛ bǐ jí .
ganjɛwu e wu agbɔ̌n ɖè é ɖé wɛ xókwin ebléegbe tɔn kpɛví bǐ ɔ na mɛ !
"wekwín kpɛví bǐ e ɖò wekwín glɛkigbe tɔn lɛ mɛ é wɛ nyí iota , bo nyí nǔ ɖokpo ɔ kpo ebléegbe tɔn י ( yod ) ɔ kpo ."
"ðó ebléegbe mɛ wɛ è wlan mɔyizi sɛ́n ɔ dó ɖò bǐbɛ̌mɛ wutu ɔ , é cí ɖɔ wekwín ebléegbe tɔn ɔ xó ɖɔ wɛ jezu na ko ɖè ."
"praslin , ɖò seychelles , fí e ahwangán sunvinɔ gordon mɔ jikpá edɛni tɔn éyɛtɔn ɖè ɖò 1881 é"
palaɖisi ðò ayikúngban jí : dlɔ̌ alǒ nùjɔnǔ ?
palaɖisi !
"alɔnuwema tomɛyiyi tɔn e nɔ ɖó sinmɛ gègě lɛ é sín nùxwlémɛ lɛ sixu dɔn mǐ , é wɛ nyí ɖɔ mǐ na dó jɔmɛhun yì palaɖisi enyíì , ee ɖò fí línlín ɖé é mɛ , bo na yì gbɔjɛ lobo wɔn ya nú linkpɔ́n kpo wuvɛ̌ mǐtɔn lɛ kpo bǐ ."
"amɔ̌ , lee mǐ bǐ tuùn gbɔn é ɔ , hwenu e mǐ na lɛkɔ wá xwé é ɔ , lee nǔ lɛ ɖè gbɔn bɔ mǐ yì é jɛn ye na kpó ɖè ."
"é ɖò mɔ̌ có , lee akpàkpà nɔ sɔ́ mɛ gbɔn dó palaɖisi wu é jiwǔ tawun ."
mǐ sixu gɔn nǔ elɔ lɛ kanbyɔ mǐɖée ǎ : ‘ palaɖisi enyíì ɔ lɛ́ nyí nǔ ɖevo hú dlɔ̌ ɖé kpowun wɛ à ?
"enyi mɔ̌ wɛ ɔ , etɛwu akpàkpà ka nɔ sɔ́ mɛ d’ewu ?"
nǔ ka sixu wá nyí mɔ̌ gbè ɖokpo à ? ’
"nú xwè kanweko mɔkpan ɔ , palaɖisi xó ɔ ko ɖu ayi mɛ nú mɛ lɛ ."
"mɛ gègě tíìn bɔ xó e biblu ɖɔ bo ɖɔ ɖɔ “ jikpá ɖokpo [ ɖò ] edɛni , ɖò zǎnzǎnhweji wà jí ” é wɛ fɔ́n jlǒ yetɔn nyite ."
etɛwu jikpá enɛ ka dɔn mɛ sɔmɔ̌ ?
"tan ɔ ɖɔ nú mǐ dó jehovah mawu wu ɖɔ : “ é bló bɔ atín alɔkpa alɔkpa e nyɔ́ kpɔ́n , bɔ sínsɛ́n yetɔn nyɔ́ ɖu lɛ wú ɖò jikpá ɔ mɛ . ”"
fí ɖɛkpɛɖɛkpɛ e nyɔ́ nɔ é ɖé wɛ jikpá enɛ nyí .
"nǔ e lɛ́ dɔn mɛ hú bǐ é wɛ nyí ɖɔ ‘ atín e sínsɛ́n tɔn nɔ na gbɛ̀ mɛ ɔ wú ɖò jikpá ɔ tɛntin . ’ — bǐbɛ̌mɛ 2 : 8 , 9 ."
"gɔ́ na ɔ , tan bǐbɛ̌mɛ tɔn ɔ ɖɔ ɖɔ tɔ̀ ɛnɛ nɔ sà sín jikpá ɔ mɛ ."
"tɔsisa enɛ lɛ wè tíìn bɔ è lɛ́ tuùn ye égbé , ye wɛ nyí tigli kpo eflati kpo ."
"( bǐbɛ̌mɛ 2 : 10 - 14 ) tɔ̀ wè enɛ lɛ nɔ gbɔn fí e è nɔ ylɔ ɖɔ irak égbé , bo ɖò pɛsi hwexónu tɔn mɛ é , lobo nɔ sà dó golfe persique mɛ ."
é ɖò wɛn ɖɔ palaɖisi ayikúngban jí tɔn ɔ ɖò aca pɛsinu lɛ tɔn mɛ .
"avɔ pɛsinu lɛ tɔn xwè kanweko 16gɔ́ ɔ tɔn ɖé ɖò nǔ xóxó sɛxwetɛn e è tɛ́ alɔlyɛnzɔ́wiwa sín nǔ lɛ ɖó ɖò philadelphie , ɖò pennsylvanie , états - unis é , bo xlɛ́ jikpá e è mɛ dǒ lɛlɛ̌ dó é ɖé , bɔ è ɖè atín lɛ kpo folowa lɛ kpo d’emɛ dó b’acɔ́ na ."
"xógbe e pɛsinu lɛ nɔ zán nú “ jikpá e è mɛ dǒ lɛlɛ̌ dó é ” sín tinmɛ lɛ́vɔ nyí “ palaɖisi , ” bɔ nǔ e è ɖè dó avɔ ɔ mɛ lɛ é nyí xlɛ̌ mɔjɛmɛ e biblu na dó jikpá edɛni tɔn ɖɛkpɛɖɛkpɛ ɔ wu lɛ é tɔn ."
"nugbǒ ɔ , gbè gègě kpo aca gègě kpo mɛ wɛ è ko vɔ́ tan palaɖisi tɔn ɔ kpi ɖè gbɔn gbɛ̀ ɔ mɛ ."
"hwenu e xwédo lɛ sɛ̀ tɛn yì ayikúngban ɔ sín akpá ɖevo lɛ xwé é ɔ , ye nɔ hɛn tan dòdó ɔ e è vɔ kpi é ɖé lɛ yì dɔ̌n , bɔ xwè ɖò xwè jí jɛ wɛ ɔ , nùɖiɖi kpo xɛxó ɖěɖee gbakpé xá ɔ mɛ lɛ é kpo nɔ cáká ɖó kpɔ́ xá ."
"kaka jɛ égbé ɔ , mɛ lɛ nɔ yawu ylɔ fí ɖěɖee nyɔ́ ɖɛkpɛ tawun lɛ é ɖɔ palaɖisi ."
palaðisi biba
nǔdobatɔ́ ɖé lɛ ɖɔ ɖɔ emi mɔ fí e palaɖisi e bú é nɔ é .
"ði kpɔ́ndéwú ɔ , hwenu e ahwangán sunvinɔ grande - bretagne tɔn charles gordon yì seychelles ɖò 1881 é ɔ , tɔdo e è nɔ ylɔ ɖɔ vallée de mai , b’ɛ nyí gǔ gbɛ̀ ɔ tɔn ( patrimoine mondial ) sín nɔtɛn ɖé dìn é sín ɖɛkpɛ jiwǔ ɖò nukún tɔn mɛ sɔmɔ̌ b’ɛ ɖɔ ɖɔ é wɛ nyí jikpá edɛni tɔn ɔ ."
"ðò xwè kanweko 15gɔ́ ɔ mɛ ɔ , hwenu e tɔjihunkuntɔ́ italie - nu christophe colomb yì tɔtɛntinto hispaniola tɔn , ee nyí république dominicaine kpo haïti kpo dìn é mɛ é ɔ , é kanbyɔ éɖée ɖɔ jikpá edɛni tɔn ɔ mɔ wɛ emi ka lɛ́vɔ ɖè à jí ."
"ðiɖe tò tɔn hwexónu tɔn e è gbajɛ̌mɛ na é 190 jɛji wɛ ɖò wema hwenuxó tɔn e nɔ nyí mapping paradise é mɛ , bɔ gègě xlɛ́ hwenu e adamu kpo ɛvu kpo ɖò edɛni mɛ é ."
"ðokpo ɖ’emɛ bo nyí beatus de liébana xwè kanweko 13gɔ́ ɔ tɔn tɔn , bo tíìn sɔmɔ̌ ǎ ."
"ðò ɖiɖe tò tɔn enɛ sín ta nu ɔ , è xá fí ɖé bo ɖè palaɖisi ɖó tɛntin tɔn ."
"tɔ̀ ɛnɛ nɔ sà sín zwe tɔn lɛ ɖokpo ɖokpo jí , ye wɛ nyí “ tigli , ” “ eflati , ” “ pison ” kpo “ geon ” kpo , bɔ è lin ɖɔ ye nɔte nú sinsɛn klisanwun tɔn e gbakpé wɛkɛzo ɛnɛ lɛ bǐ mɛ é ."
"ðiɖe mɔhun lɛ xlɛ́ ɖɔ enyi è ma tlɛ sɔ́ tuùn fí e palaɖisi dòdó ɔ nɔ é ǎ ɔ , lee é cí é kpó ɖò mɛ dɔn wɛ kaka jɛ égbé ."
"è tuùn xó lómílómí wlantɔ́ angleterre - nu xwè kanweko 17gɔ́ ɔ tɔn john milton , ɖó xó lómílómí le paradis perdu e é wlan é wu ; é jinjɔn tan bǐbɛ̌mɛ tɔn e ɖɔ xó dó hwɛ e adamu hu , bɔ è nya ɛ sín edɛni mɛ é jí ."
"é ɖɔ xó dó gbɛ̀ mavɔmavɔ ɖò ayikúngban jí sín akpá e è dó nú gbɛtɔ́ lɛ é wu bo ɖɔ : “ enɛ gudo ɔ , ayikúngban ɔ bǐ na huzu palaɖisi . ”"
"enɛ wu ɔ , milton wlan kpédénú tɔn e xota tɔn nyí le paradis reconquis é ."
linlin lɛ huzu
é ɖò wɛn ɖɔ palaɖisi ayikúngban jí tɔn e bú é nyí nùɖé bɔ gbɛtɔ́ lɛ yí wǎn na tawun ɖò hwenuxó mɛ .
bɔ etɛwu mɛ lɛ ka wɔn ya na dìn ?
"nǔ taji e wu wɛ é wɛ nyí ɖɔ , lee mapping paradise ɖɔ gbɔn é ɔ , “ sinsɛn - núkplɔnmɛtɔ́ lɛ . . . tuùn gaàn bo wɔn ya nú fí e palaɖisi nɔ é sín xó ɔ . ”"
"è kplɔ́n amisayitɔ́ gègě ɖɔ jixwé wɛ nyí fí gudo tɔn e ye na yì nɔ gbɛ̀ ɖè é , lé é kún nyí ɖò palaɖisi ayikúngban jí tɔn ɖé mɛ ó ."
"é ɖò mɔ̌ có , biblu ɖɔ ɖò ðɛhan 37 : 29 mɛ ɖɔ : ‘ ayikúngban ɔ na nyí hwɛjijɔnɔ lɛ tɔn , bɔ ye na nɔ jí kaka sɔyi . ’"
palaðisi ayikúngban jí tɔn nùjɔnǔ tɔn ðé
jehovah mawu e ɖó palaɖisi ɖ’ayǐ tɔn ee bú é d’akpá ɖɔ emi na lɛ́vɔ dɔn wá .
"flín nǔ e tamɛ jezu kplɔ́n mǐ ɖɔ mǐ ni nɔ xoɖɛ dó é : “ axɔsuɖuɖu towe ni wá ; jlǒ towe ni nyí wiwa ɖò ayikúngban jí fí , lee é nɔ nyí wiwa ɖò [ jixwé ] ɔ ɖɔhun . ”"
"( matie 6 : 10 ) axɔsuɖuto enɛ nyí acɛkpikpa e na kpacɛ gbɔn gbɛ̀ ɔ bǐ mɛ é ɖé , bo ɖò jezu klisu lɔ mɛ , é na ɖyɔ acɛkpikpa gbɛtɔ́ tɔn lɛ bǐ ."
"( daniyɛli 2 : 44 ) ðò axɔsuɖuto enɛ sín acɛkpikpa glɔ ɔ , jlǒ mawu tɔn e kúnkplá palaɖisi ayikúngban jí tɔn e na “ nyí wiwa . ”"
"mawu ko sɔ́ d’ayi mɛ nú gbeyiɖɔ ezayíi b’ɛ ɖɔ lee nǔ lɛ na cí gbɔn ɖò palaɖisi e sín akpá è dó é mɛ é ɖ’ayǐ xóxó , bɔ hǎnnyihǎnnyi kpo hwɛgbe kpo ɖěɖee ɖò nǔ wà dó gbɛtɔ́ lɛ wu wɛ égbé é ɖě sɔ́ na ɖè ǎ ."
( ezayíi 11 : 6 - 9 ; 35 : 5 - 7 ; 65 : 21 - 23 ) mǐ dó wusyɛn lanmɛ nú we ɖɔ hwi ni zé cɛju klewun ɖé dó xà wemafɔ enɛ lɛ ɖò biblu towe ɖesu mɛ .
mɔ̌ wiwa na na jiɖe we dó nǔ e mawu sɔ́ ɖ’ayǐ nú gbɛtɔ́ tónúsétɔ́ lɛ é wu .
"mɛ e na nɔ gbɛ̀ hwenɛnu lɛ é na ɖu palaɖisi e adamu hɛn bú é sín vivǐ , nǔ yetɔn na nyɔ́ mawu nukúnmɛ . — nǔɖexlɛ́mɛ 21 : 3 ."
nɛ̌ mǐ ka wà gbɔn bo tuùn ɖɔ palaɖisi ayikúngban jí tɔn sín nukúnɖiɖo ɔ nyí nùjɔnǔ bo kún nyí dlɔ̌ ó ?
"ðó biblu ɖɔ nú mǐ ɖɔ : “ jixwé ɔ , jixwé mawu mavɔmavɔ ɖokponɔ géé tɔn wɛ , loɔ , é na ayikúngban ɔ gbɛtɔ́ lɛ . ”"
"palaɖisi ayikúngban jí tɔn sín nukúnɖiɖo na gblá ǎ , ɖó , “ mawu ko dó gbɛ̀ mavɔmavɔ ɔ sín akpá cobɔ gbɛ̀ ɔ wá tíìn ; é ka nɔ ɖó adingban ǎ . ”"
( ðɛhan 115 : 16 ; titu 1 : 2 ) nukúnɖiɖo jiwǔ ɖé wɛ biblu sɔ́ ɖó te nú mɛ : palaɖisi kaka sɔyi !
"é lɛ́ nyɔ́ tawun ɖɔ ɖò coran sín wema al - anbiya ’ [ gbeyiɖɔ lɛ ] sourate 21 , verset 105 mɛ ɔ , è xà ɖɔ : “ hwɛjijɔnɔ e ɖò mɛ e nɔ sɛ̀n mì lɛ é mɛ lɛ é na ɖu ayikúngban ɔ sín gǔ . ”"
"ðò axɔsuɖuto mawu tɔn glɔ ɔ , “ fífá ma ɖó dogbó e [ gbɛtɔ́ lɛ ] na nɔ mɔ ɔ wɛ na nyí nǔ e na nɔ víví nú ye é . ” — ðɛhan 37 : 11"
biblu ka sixu d’alɔ we bɔ a na ɖí xwi xá adohu adohu à ?
"“ mi zlɔ́n nǔ e ɖò linkpɔ́n nyí nú mi wɛ lɛ bǐ sín agban ɖó [ mawu jí ] , ɖó é ɖò nukún kpé dó mi wu wɛ . ” ( 1 piyɛ́ɛ 5 : 7 ) biblu na ganjɛwu mɛ ɖɔ mawu sixu d’alɔ we bɔ a na mɔ kɔ dó sà fún ɖò nǔ e ɖò adohu adohu ɖó nú we wɛ lɛ é sí ."
"enyi mǐ nɔ xoɖɛ ɔ , mǐ sixu mɔ “ fífá mawu tɔn ” e nɔ ɖè adohu adohu lɛ kpò nú mɛ é . — filipunu lɛ 4 : 6 , 7 ."
"gɔ́ na ɔ , xó mawu tɔn xixa sixu d’alɔ we bɔ a na dɛ ɖò adohu adohu nu . — matie 11 : 28 - 30 ."
adohu adohu na wá vɔ gbeɖé à ?
"mɛɖé lɛ ɖi ɖɔ . . . jɔ wɛ gbɛtɔ́ lɛ jɔ kpo adohu adohu kpo , bɔ mɛ ɖevo lɛ ɖi ɖɔ kú jɛn è na kú cobɔ adohu adohu xó ɔ na fó ."
"ðò axɔsuɖuto mawu tɔn glɔ ɔ , gbɛtɔ́ lɛ na nɔ fífá kpo ayijayǐ kpo mɛ . — ezayíi 32 : 18 ."
è na wɔn nǔ e nɔ zɔ́n adohu adohu zɛ xwé wu lɛ é . — ezayíi 65 : 17 .
"nú a jló na tuùn nǔ ɖevo lɛ d’eji hǔn , kpɔ́n wemata 3gɔ́ wema elɔ tɔn , etɛ biblu ka kplɔ́n mɛ tawun ? , kúnnuɖetɔ́ jehovah tɔn lɛ wɛ ɖetɔ́n"
pourquoi meurt - on ?
wɛnsagun lɛ : etɛ biblu ka ðɔ dó ye wu ?
"é nɔ dó gbɔ nú gbɛtɔ́ lɛ gbɔn wɛnɖagbe elɔ gblamɛ : zaanɖé dìn ɔ , axɔsuɖuto mawu tɔn na ɖò ji­xwé bo na ɖè nǔnyanyawiwa lɛ bǐ síìn , bo na bló bɔ ayikúngban ɔ na huzu palaɖisi ɖé ."
wɛnsagun lɛ : etɛ biblu ka ðɔ dó ye wu ?
3 wɛnsagun lɛ : ye ka sixu ð’alɔ ðò gbɛzán towe mɛ à ?
4 nǔ e biblu ðɔ dó wɛnsagun lɛ wu é
5 a ka ðó wɛnsagun xɛnyaɖomɛjitɔ́ ɖé wɛ à ?
6 wɛnsagun nyanya lɛ ka ðè à ?
7 lee wɛnsagun lɛ sixu d’alɔ we gbɔn é
9 a ka tuùn à ?
"10 biblu nɔ huzu gbɛzán mɛtɔnnú nyɛ ɔ , mawu tíìn ǎ"
12 ði nǔ ye ðɔhun | salamawu ylɔ ɛ ðɔ “ axɔví ”
biblu ɖɔ :
"mi mɛ e nɔ zé hlɔnhlɔn mitɔn dó bló nǔ e é zɔ́n mi lɛ , bo nɔ dó ɖexlɛ́ ɖɔ emi setónú n’i lɛ mi , mi kpa susu n’i . ” — ðɛhan 103 : 20 ."
atɔxwɛ elɔ ɖè nǔ e biblu ɖɔ dó wɛnsagun lɛ wu é kpo lee ye nɔ ɖ’alɔ ɖò gbɛzán mǐtɔn mɛ ɖò égbé gbɔn é kpo xlɛ́ .
xota e ðò akpà ɔ jí é | wɛnsagun lɛ : etɛ biblu ka ðɔ dó ye wu ?
wɛnsagun lɛ : ye ka sixu ð’alɔ ðò gbɛzán towe mɛ à ?
"aklunɔzángbe hwelɛkɔ gbè ɖokpo ɔ , kenneth kpo filomena kpo e nɔ nɔ curaçao é yì ba asú kpo asì kpo e ye nɔ kplɔ́n biblu xá é ɖé kpɔ́n ."
"kenneth ɖɔ , “ hwenu e mǐ wá é ɔ , hɔn ɔ ɖò súsú , bɔ mɔ̌to ɔ ɖò finɛ ǎ ."
"amɔ̌ , nùɖé ɖɔ nú mì ɖɔ má ylɔ nyɔnu ɔ sín alokan . ”"
"nyɔnu ɔ sɔ́ alokan ɔ , bo tinmɛ ɖɔ asú emitɔn yì azɔ̌mɛ ."
"amɔ̌ , ee é ɖ’ayi wu tlolo ɖɔ kenneth kpo filomena kpo ɖò kɔxo é ɔ , é wá hɔn ɔ kɔn lobo ylɔ ye dó xɔmɛ ."
ye ɖ’ayi wu tlolo ɖɔ avǐ ya wɛ é ɖè ɖ’ayǐ .
"ee kenneth jɛ ɖɛ xò jí bo na dó bɛ́ biblu kplɔnkplɔn ɔ é ɔ , nyɔnu ɔ lɛ́vɔ bɛ́ avǐ ."
"enɛ wu ɔ , kenneth kpo filomena kpo kàn nǔ e ɖò jijɛ wɛ é byɔ ɛ kpo xomɛnyínyɔ́ kpo ."
"nyɔnu ɔ tinmɛ ɖɔ emi ɖò nǔ sɔ́ wɛ bá hu emiɖée hwelɛkɔ enɛ , lobo ɖò mɔ̌ wlan ɖ’ayǐ nú asú emitɔn wɛ hwenu e alokan emitɔn ɖɔ nǔ é , bɔ emi gbɔ bo nɔte ."
"é ɖɔ nú ye ɖɔ emi ɖò linkpɔ́nzɔn jɛ wɛ , enɛ wu ɔ , ye sɔ́ linlin biblu tɔn ɖé lɛ dó dó gbɔ n’i ."
wusyɛn dó lanmɛ nú mɛ enɛ hwlɛn gbɛ̀ tɔn gán .
"kenneth ɖɔ , “ mǐ dokú nú jehovah nú jǒ e é jó mǐ dó bɔ mǐ d’alɔ nyɔnu enɛ e flú é , bo lɛ́ dokú n’i tawun nú wɛnsagun alǒ gbigbɔ mímɛ́ tɔn e é zán vlafo dó sísɛ́ mǐ bɔ mǐ tɛkan enɛ é ! ” *"
kenneth kpo filomena kpo sín hwɛ ka jɔ bɔ ye na ɖi nǔ ɖɔ mawu gbɔn wɛnsagun ɖé jí alǒ zán gbigbɔ mímɛ́ alǒ hlɔnhlɔn tɔn dó ɖ’alɔ ɖò ninɔmɛ ɔ mɛ à ?
"alǒ kàn e kenneth tɛ é ɔ , nǔ kpé dó nǔ nú kpowun wɛ à ?"
mǐ sixu kanɖeji ǎ .
"amɔ̌ , nǔ e mǐ tuùn é wɛ nyí ɖɔ mawu nɔ zán wɛnsagun tɔn lɛ dó d’alɔ gbɛtɔ́ lɛ ɖò gbigbɔ lixo ."
"ði kpɔ́ndéwú ɔ , biblu ɖɔ ɖɔ mawu zán wɛnsagun ɖé dó xlɛ́ ali klisanwun wɛnɖagbejlatɔ́ filipu , bonu é na d’alɔ axɔsuzɔwatɔ́ etiopíinu e ɖò alixlɛ́mɛ ba wɛ ɖò gbigbɔ lixo é ɖé . — mɛsɛ́dó 8 : 26 - 31 ."
"sinsɛn gègě nɔ jɛhun dó nùɖiɖi ɖiɖó nú nùɖíɖó gbigbɔ tɔn lɛ jí , bɔ ye nɔ ɖɔ dó ɖé lɛ wu ɖɔ ye nɔ wà ɖagbe lobo nɔ wà jlǒ mawu tɔn alǒ nɔ cyɔn alɔ mɛ ɖokpo ɖokpo jí ."
"é nyí ɖi kɛɖɛ wɛ mɛ gègě ɖi ɖɔ wɛnsagun lɛ tíìn ǎ , loɔ , ye lɛ́ ɖi ɖɔ nùɖíɖó gbigbɔ tɔn enɛ lɛ nɔ d’alɔ emi ɖò ali taji ɖé lɛ nu ."
"amɔ̌ , mɛ gègě ɖevo lɛ ɖi nǔ ɖebǔ nú wɛnsagun lɛ ǎ ."
"enyi mɔ̌ hǔn , fitɛ ye ka gosin ?"
etɛ biblu ka ɖɔ dó wɛnsagun lɛ wu ?
ye ka sixu wà nǔ dó gbɛzán towe wu à ?
mi nú mǐ ni ba dò nú kúnnuɖenú lɛ .
"mawu sín nyikɔ wɛ nɔ nyí jehovah ɖò biblu mɛ . — ðɛhan 83 : 18 , nwt ."
nǔ e biblu ðɔ dó wɛnsagun lɛ wu é
"a ka jló na tuùn nugbǒ ɔ dó wɛnsagun lɛ , mɛ alɔkpa e ye nyí é , lee ye jɔ gbɔn é , kpo nǔ e ye nɔ wà é kpo wu à ?"
fí ɖebǔ sɔ́ ɖè bo nyɔ́ hugǎn bɔ è na mɔ xósin lɛ ɖè zɛ xó mawu tɔn biblu ɔ mɛ wu ǎ .
( 2 timɔtée 3 : 16 ) etɛ biblu ka ɖɔ nú mǐ ?
"lee mawu nyí gbigbɔ gbɔn é ɔ , mɔ̌ jɛn wɛnsagun lɛ lɔmɔ̌ nyí gbigbɔ gbɔn bɔ è ma nɔ mɔ ye ǎ é nɛ , ye ‘ ɖó agbaza ǎ , ye ka ɖó xú ǎ . ’"
wɛnsagun gbejinɔtɔ́ lɛ nɔ nɔ jixwé lobo nɔ yì mawu gɔ̌n tlɔlɔ . — luki 24 : 39 ; matie 18 : 10 ; jaan 4 : 24 .
"hweɖelɛnu wá yì ɔ , wɛnsagun lɛ sɔ́ ninɔmɛ gbɛtɔ́ tɔn bo wá wà azɔ̌ e mawu zɔ́n ye lɛ é ɖò ayikúngban jí , bɔ hwenu e ye fó azɔ̌ gudo é ɔ , ye lɛ́ huzu wɛnsagun . — hwɛɖɔtɔ́ lɛ 6 : 11 - 23 ; 13 : 15 - 20 ."
"enyi biblu na bo tlɛ jlɛ́ wɛnsagun lɛ dó sunnu lɛ wu , bo tlɛ nɔ ɖè ye xlɛ́ ɖi sunnu hwɛhwɛ ɔ , vogbingbɔn e ɖò sunnu kpo nyɔnu kpo tɛntin é ɖò ye tɛntin ǎ ."
ye nɔ d’asì bo nɔ jì vǐ ǎ .
"hú mɔ̌ ɔ , wɛnsagun lɛ ko nyí gbɛtɔ́ ɖò ayikúngban jí , ɖi vǐ yɛyɛ̌ , yɔkpɔvu , alǒ mɛxo , cobo wá huzu wɛnsagun ǎ ."
"jehovah wɛ dá wɛnsagun lɛ ; enɛ wu ɔ , biblu ylɔ ye ɖɔ “ vǐ mawu nugbǒ ɔ tɔn lɛ . ” — jɔbu 1 : 6 , nwt ; ðɛhan 148 : 2 , 5 ."
"biblu ɖɔ xó dó “ gbɛtɔ́ lɛ kpodo wɛnsagun mawu tɔn lɛ kpo sín gbè ” wu , bɔ é xlɛ́ ɖɔ nùɖíɖó gbigbɔ tɔn lɛ lɔ ɖó gbè yetɔn lobo nɔ ɖɔ xó ."
"mawu zán wɛnsagun lɛ dó ɖɔ xó xá gbɛtɔ́ lɛ có , é na gbè mǐ bonu mǐ na sɛ̀n ye alǒ xoɖɛ sɛ́dó ye ǎ . — 1 kɔlɛntinu lɛ 13 : 1 ; nǔɖexlɛ́mɛ 22 : 8 , 9 ."
"wɛnsagun wɔ̌bliwɔ̌va , bɔya liva mɔkpan wɛ tíìn . * — daniyɛli 7 : 10 , nwt ; nǔɖexlɛ́mɛ 5 : 11 ."
"wɛnsagun lɛ ɖó “ hlɔnhlɔn ” tawun hú gbɛtɔ́ lɛ , bo lɛ́ ɖó nùnywɛ hú ye flàflá tɔn ."
é ɖò wɛn ɖɔ wezun e ye nɔ dó sɛ̀ tɛn na é jiwǔ tawun bo zɛ nukúnnúmɔjɛnǔmɛ gbɛtɔ́ tɔn wu . — ðɛhan 103 : 20 ; daniyɛli 9 : 20 - 23 .
"wɛnsagun lɛ ɖó nùnywɛ kpo hlɔnhlɔn kpo tawun có , ye ɖó dogbó , bɔ nùɖé lɛ tíìn bɔ ye tuùn ǎ . — matie 24 : 36 ; 1 piyɛ́ɛ 1 : 12 ."
"è bló wɛnsagun lɛ bɔ ye gbɔn vo nú yeɖée , ɖó jijɔ mawu tɔn lɛ , bo lɛ́ ɖó mɛɖesúsínínɔ ."
"enɛ wu ɔ , gbɛtɔ́ lɛ ɖɔhun ɔ , ye sixu jló bo wà nǔ ɖagbe alǒ nǔ nyanya ."
é blawu ɖɔ wɛnsagun ɖé lɛ jló bo fɔ́n gǔ dó mawu jí . — judi 6 .
wɔ̌bliba ɖokpo sixu bló 10 000 mɔ̌ .
wɔ̌bliba donu wɔ̌bliba ɖokpo bló livi 100 mɔ̌ .
"amɔ̌ , nǔɖexlɛ́mɛ ɖɔ wɛnsagun “ wɔ̌bliwɔ̌va ” xó ."
"enɛ wɛ nyí nùɖíɖó gbigbɔ tɔn livi kanweko mɔkpan , vlafo liva mɔkpan !"
nɛ̌ è ka bló tuto nú wɛnsagun mawu tɔn lɛ gbɔn ?
"wɛnsagun ɖaxó ɔ , micɛli , wɛ kpa acɛ nú wɛnsagun lɛ bǐ bo lɛ́ ɖó hlɔnhlɔn hú ye bǐ ."
mawuxówema ɔ xlɛ́ nyì wɛn ɖɔ jezu klisu sín nyikɔ ɖevo wɛ nɔ lɛ́vɔ nyí micɛli . — 1 tɛsalonikinu lɛ 4 : 16 ; judi 9 .
"selafɛ́ɛn lɛ ɖó wǔjɔmɛzɔ́ ɖaxó hugǎn lɛ bo lɛ́ ɖó susu tawun ɖò wɛnsagun lɛ tɛntin , bo lɛlɛ̌ dó axɔsuzinkpo mawu tɔn . — ezayíi 6 : 1 - 3 ."
"celubɛ́ɛn lɛ lɔ ɖò tɛn ɖaxó ɖé mɛ , bo nɔ kpé nukún dó azɔ̌ bunɔ e cá kàn xá susu nǔbǐwukpétɔ́ ɔ ɖesu tɔn lɛ é wu ."
è nɔ xlɛ́ ye hwɛhwɛ bɔ ye nɔ ɖò sinsɛnzɔ́ wà n’i wɛ ɖò akpá tɔn . — bǐbɛ̌mɛ 3 : 24 ; ezekiyɛli 9 : 3 ; 11 : 22 .
"wɛnsagun wɔ̌bliba ɖevo lɛ nɔ w’azɔ̌ nú ajalɔnlɔn ɔ , bo nɔ ɖ’alɔ ɖò jlǒ mawu tɔn wiwa mɛ , bo nyí azaglɔgán nú wɛnsagun ɖě lɛ . * — eblée lɛ 1 : 14 ."
"nú a jló na ɖó nukúnnúmɔjɛnǔmɛ ɖevo lɛ dó wɛnsagun lɛ wu hǔn , kpɔ́n wemata 10gɔ́ wema etɛ biblu ka sixu kplɔ́n mǐ ? tɔn , kpo tinmɛ e ɖò vivɔnu lɛ é 8gɔ́ ɔ kpo ; kúnnuɖetɔ́ jehovah tɔn lɛ wɛ ɖetɔ́n ."
é lɛ́ ɖò www.jw.org jí .
a ka ðó wɛnsagun xɛnyaɖomɛjitɔ́ ɖé wɛ à ?
biblu kplɔ́n mɛ ɖɔ gbɛtɔ́ ɖokpo ɖokpo ɖó wɛnsagun xɛnyaɖomɛjitɔ́ ɖé ǎ .
nugbǒ wɛ ɖɔ jezu ɖɔ gbè ɖokpo ɖɔ : “ mi ma lɔn bo gbɛ́ wǎn nú yɔkpɔvu elɔ lɛ [ ahwanvu klisu tɔn lɛ ] ɖokpo géé ó . ðó má ɖɔ nugbǒ nú mi : wɛnsagun yetɔn lɛ ɖò [ jixwé ] bo ɖò tɔ́ ce e ɖò [ jixwé ] ɔ nukɔn hwebǐnu . ”
"( matie 18 : 10 ) amɔ̌ , ɖiɖɔ wɛ jezu ɖè ɖɔ mɛ ɖokpo ɖokpo ɖó wɛnsagun xɛnyaɖomɛjitɔ́ ɖé ǎ , loɔ , ɖiɖɔ wɛ é ɖè kpowun ɖɔ ahwanvu emitɔn lɛ ɖokpo ɖokpo sín nǔ nɔ ɖu ayi mɛ nú wɛnsagun lɛ titewungbe tɔn ."
"enɛ wu ɔ , mawu sɛntɔ́ nugbǒ lɛ nɔ sɔ́ gbɛ̀ yetɔn ɖó axɔ́ nu bo nɔ lin ɖɔ wɛnsagun mawu tɔn lɛ na nya xɛ ɖò emi jí ǎ ."
enɛ xlɛ́ ɖɔ wɛnsagun lɛ kún nɔ d’alɔ gbɛtɔ́ lɛ ó wɛ à ?
( ðɛhan 91 : 11 ) mɛɖé lɛ lin tawun ɖɔ mawu gbɔn wɛnsagun lɛ jí bo cyɔn alɔ ye jí lobo xlɛ́ ali ye .
kenneth e xó è ɖɔ ɖò xota bǐbɛ̌mɛ tɔn mɛ é nyí ɖokpo ɖò mɛ enɛ lɛ mɛ .
"mǐ sixu t’afɔ jí ɖɔ mɔ̌ jɛn é nyí ǎ , amɔ̌ , é sixu nyí xó jɔ xó wɛ é ɖɔ ."
"hwɛhwɛ ɔ , kúnnuɖetɔ́ jehovah tɔn lɛ nɔ mɔ kúnnuɖenú e xlɛ́ ɖɔ wɛnsagun lɛ nɔ nɔ gudo nú ye hwenu e ye ɖò wɛnɖagbejijlazɔ́ yetɔn wà wɛ é ."
"amɔ̌ , ɖó è nɔ mɔ wɛnsagun lɛ ǎ wutu ɔ , mǐ sixu ɖɔ bǎ e mɛ mawu nɔ zán ye dó d’alɔ mɛ lɛ ɖó ɖò ninɔmɛ vovo lɛ mɛ é ǎ ."
"é ɖò mɔ̌ có , é na sɔgbe ɖɔ mǐ ni nɔ dokú nú nǔbǐwukpétɔ́ ɔ , ɖó nǔ e é sixu ko wà dó nɔ gudo nǔ mǐ lɛ é bǐ wutu . — kolosinu lɛ 3 : 15 ; jaki 1 : 17 , 18 ."
xota e ðò akpà ɔ jí é | wɛnsagun lɛ : etɛ biblu ka ðɔ dó ye wu ?
wɛnsagun nyanya lɛ ka ðè à ?
"ganji , wɛnsagun nyanya lɛ ɖè ."
fitɛ ye ka gosin ?
flín ɖɔ mawu dá wɛnsagun lɛ bo na ye mɛɖesúsínínɔ .
"è dá sunnu nukɔntɔn ɔ adamu kpo nyɔnu nukɔntɔn ɔ ɛvu kpo , b’ɛ nɔ zaan é ɔ , nùɖíɖó gbigbɔ tɔn e ma ɖó blɔ̌ ǎ é ɖé zán mɛɖesúsínínɔ tɔn nyì dò , bo dɔn gǔfínfɔ́n wá ayikúngban jí ."
é kpéwú bo sísɛ́ adamu kpo ɛvu kpo bɔ ye fɔ́n gǔ dó mawu jí .
( bǐbɛ̌mɛ 3 : 1 - 7 ; nǔɖexlɛ́mɛ 12 : 9 ) biblu ɖɔ nyikɔ nùɖíɖó gbigbɔ tɔn enɛ tɔn alǒ tɛn e mɛ é ɖè ɖò jixwé cobo wá fɔ́n gǔ é tawun ǎ .
"amɔ̌ , ɖò gǔfínfɔ́n tɔn gudo ɔ , biblu ylɔ ɛ ɖɔ satáan , bɔ tinmɛ tɔn nyí “ gbeklanxamɛtɔ́ , ” bo lɛ́ ylɔ ɛ ɖɔ awovi , bɔ tinmɛ tɔn nyí “ jidómɛtɔ́ ” b’ɛ ka sɔgbe mɔ̌ . — matie 4 : 8 - 11 ."
é blawu ɖɔ gǔfínfɔ́n dó mawu jí ɔ kún ko vɔ ɖó finɛ ó .
"ðò nɔwée hwenu ɔ , wɛnsagun ɖé lɛ tíìn bɔ è ɖɔ ye mɛ nabi e wɛ é ǎ , lobɔ ye “ jó nɔtɛn yeɖesunɔ tɔn dó ” ɖò xwédo jixwé tɔn mawu tɔn mɛ ."
"ye wá ayikúngban ɔ jí bo sɔ́ gbɛtɔ́ gbaza lobo zán gbɛ̀ blíblí , bo zɛ sín linlin e wu è dá ye é li jí . — judi 6 ; bǐbɛ̌mɛ 6 : 1 - 4 ; 1 piyɛ́ɛ 3 : 19 , 20 ."
etɛ ka jɛ dó wɛnsagun nyanya enɛ lɛ wu ?
"hwenu e mawu sɔ́ sìn dó vɔ gbɛ̀ ɔ dó ɖè nǔ kwiji sín ayikúngban ɔ jí é ɔ , ye ɖyɔ agbaza bo lɛ́ huzu nùɖíɖó gbigbɔ tɔn lɛ ."
"amɔ̌ , mawu sɔ́ lɔn nú wɛnsagun enɛ lɛ e wà winnyanú é lɛkɔ yì “ nɔtɛn yeɖesunɔ tɔn ” ǎ ."
"loɔ , é glɔ́n ye dó “ zinflu [ gbigbɔ tɔn ] ” e nyí ninɔmɛ winnya tɔn é ɖé mɛ ."
"( judi 6 ; 2 piyɛ́ɛ 2 : 4 ) awovi enɛ lɛ jló bo byɔ satáan awovi sín acɛ mɛ , éyɛ wɛ nyí “ yɛ nyanya lɛ xɔsu ” bo nɔ “ sɔ́ wɛnsagun weziza tɔn sín ninɔmɛ . ” — matie 12 : 24 ; 2 kɔlɛntinu lɛ 11 : 14 ."
"biblu kplɔ́n mɛ ɖɔ è ɖó axɔsuɖuto mawu tɔn e nyí acɛkpikpa jixwé tɔn ɖé bɔ mɛsiya ɔ ɖ’enu é ayǐ ɖò 1914 . * bɔ dó nǔ nukúnɖeji enɛ e jɛ é wu ɔ , è nya satáan kpo awovi tɔn lɛ kpo sín jixwé bo glɔ́n ye dó ayikúngban ɔ jí ."
nǔnyanyawiwa e vun kàn é kpo nùblibliwiwa e tlɛ́n asá bo vunbla ayikúngban ɔ bǐ é kpo nyí kúnnuɖenú ɖé ɖɔ ye ɖò hlɔn ba wɛ bo ɖò mɛ lɛ dɔn xwè kú wɛ . — nǔɖexlɛ́mɛ 12 : 9 - 12 .
"zaanɖé dìn ɔ , nùɖíɖó gbigbɔ tɔn nyanya enɛ lɛ sín xó na fó ."
"enyi axɔsuɖuto mawu tɔn kpacɛ dó palaɖisi ayikúngban jí tɔn nu nú xwè 1 000 gudo ɔ , è na jó yɛ nyanya enɛ lɛ dó nú hwenu klewun ɖé bɔ ye na tɛ́n gbɛtɔ́ lɛ kpɔ́n azɔn gudogudo tɔn ."
"enɛ gudo ɔ , è na sú kún dó nú ye kaka sɔyi . — matie 25 : 41 ; nǔɖexlɛ́mɛ 20 : 1 - 3 , 7 - 10 ."
"nú a jló na ɖó nukúnnúmɔjɛnǔmɛ ɖevo lɛ dó axɔsuɖuto mawu tɔn wu hǔn , kpɔ́n wemata 8gɔ́ wema etɛ biblu ka sixu kplɔ́n mǐ ? tɔn ; kúnnuɖetɔ́ jehovah tɔn lɛ wɛ ɖetɔ́n ."
lee wɛnsagun lɛ sixu d’alɔ we gbɔn é
"nǔ gbɛtɔ́ lɛ tɔn nɔ ɖu ayi mɛ nú wɛnsagun gbejinɔtɔ́ lɛ tawun , bɔ ye nɔ lɛ́ ɖó alɔ ɖò jlǒ jehovah tɔn wiwa mɛ titewungbe tɔn ."
"hwenu e mawu ɖó ayikúngban ɔ é ɔ , wɛnsagun lɛ “ ɖò kpɔ́ bo ɖò han jì wɛ , [ bo ] ɖò xó sú wɛ kpo xomɛhunhun kpo . ”"
"( jɔbu 38 : 4 , 7 ) sín bǐbɛ̌mɛ ɔ , wɛnsagun lɛ “ jló na mɔ nǔ jɛ wɛn ” nǔɖɔɖ’ayǐ tɔn e kúnkplá nǔ ɖěɖee na jɛ ɖò ayikúngban jí ɖò sɔgudo lɛ é wu . — 1 piyɛ́ɛ 1 : 11 , 12 ."
"biblu xlɛ́ ɖɔ bo na dó wà jlǒ mawu tɔn ɔ , wɛnsagun lɛ cyɔn alɔ mawu sɛntɔ́ nugbǒ lɛ jí ɖó bǎ ɖé mɛ ɖò hweɖelɛnu ."
( ðɛhan 34 : 8 ) kpɔ́ndéwú ɖé lɛ ɖíe :
"hwenu e jehovah ɖò kún na sú dó nú toxo nyanya sodɔmu kpo gomɔ́ɔ kpo wɛ é ɔ , wɛnsagun lɛ d’alɔ nǔjlɔjlɔwatɔ́ lɔti kpo xwédo tɔn kpo bɔ ye hɔn . — bǐbɛ̌mɛ 19 : 1 , 15 - 26 ."
"hwenu e è ɖó kúhwɛ́ nú dɔnkpɛvu eblée atɔn bo bɛ́ ye kɔn nyì myɔ ɖaxó ɖé mɛ ɖò babilɔnu hwexónu tɔn mɛ é ɔ , mawu “ sɛ́ wɛnsagun tɔn dó , bɔ é wá hwlɛn mɛsɛntɔ́ tɔn lɛ gán . ” — daniyɛli 3 : 19 - 28 ."
"ee nya nǔjlɔjlɔwatɔ́ daniyɛli nɔ kinnikinni domɛ bɔ ayǐ hɔ́n é ɔ , é tinmɛ ɖɔ emi gán ɖ’emɛ ɖó “ mawu . . . sɛ́ wɛnsagun tɔn dó , bɔ é wá sú kinnikinni lɛ sín nu . ” — daniyɛli 6 : 17 , 23 ."
wɛnsagun lɛ ko ɖò alɔdo gbejinɔtɔ́ lɛ wɛ sín hwexónu
wɛnsagun lɛ d’alɔ agun klisanwun tɔn bǐbɛ̌mɛ tɔn ɔ
"hweɖelɛnu ɔ , wɛnsagun mawu tɔn lɛ ɖ’alɔ ɖò azɔ̌ agun klisanwun tɔn bǐbɛ̌mɛ tɔn ɔ tɔn lɛ mɛ , hwenu e mɔ̌ wiwa ɖò dandan bonu linlin jehovah tɔn ni jɛnu é ."
kpɔ́ndéwú ɖé lɛ ɖíe :
wɛnsagun ɖé hun gankpa ɖé sín hɔn lɛ nú mɛsɛ́dó lɛ bo ɖegbe nú ye ɖɔ ye ni gbɛkan dó wɛnɖagbejijla ɔ nu ɖò tɛmpli ɔ mɛ . — mɛsɛ́dó 5 : 17 - 21 .
wɛnsagun ɖé ɖɔ nú wɛnɖagbejlatɔ́ filipu ɖɔ é ni yì gbetótló li e gosin jeluzalɛmu yì gaza é jí bo ɖɔ mawuxó nú etiopíinu e wá yì sɛ̀n mawu ɖò jeluzalɛmu bo lɛkɔ é ɖé . — mɛsɛ́dó 8 : 26 - 33 .
"hwenu e gan ɔ xò nú mawu bɔ mɛ e ma nyí jwifu ǎ lɛ é na huzu klisanwun é ɔ , wɛnsagun mawu tɔn ɖé tɔ́n dó ahwangán hlɔmanu kɔnɛyi jí ɖò nǔmimɔ ɖé mɛ , bo ɖɔ n’i ɖɔ é ni ylɔ mɛsɛ́dó piyɛ́ɛ wá xwé tɔn gbè . — mɛsɛ́dó 10 : 3 - 5 ."
"hwenu e mɛsɛ́dó piyɛ́ɛ ɖò gankpa mɛ é ɔ , wɛnsagun ɖé tɔ́n dó jǐ tɔn , lobo kplá ɛ sín gankpa ɔ mɛ . — mɛsɛ́dó 12 : 1 - 11 ."
lee wɛnsagun lɛ sixu d’alɔ we gbɔn é
mawu sɔ́ nɔ zán wɛnsagun lɛ ɖò nùjiwǔ linu dó d’alɔ mɛ lɛ lee biblu ɖexlɛ́ gbɔn é ɖò égbé bonu kúnnuɖenú ɖé xlɛ́ ǎ .
"é ɖò mɔ̌ có , jezu ɖɔ dó hwenu mǐtɔn wu ɖɔ : “ è na jla axɔsuɖuɖu mawu tɔn sín wɛnɖagbe gbɔn gbɛ̀ ɔ bǐ mɛ , bonu é na nyí kúnnuɖiɖe nú gbɛtɔ́ lɛ bǐ . enɛ ɔ gudo ɔ , gbɛ̀ ɔ na vɔ . ”"
( matie 24 : 14 ) a ka tuùn ɖɔ ahwanvu klisu tɔn lɛ ɖò azɔ̌ enɛ wà wɛ ɖò alixlɛ́mɛ wɛnsagun lɛ tɔn glɔ à ?
wɛnsagun lɛ nɔ d’alɔ bɔ è nɔ jla wɛnɖagbe ɔ gbɔn gbɛ̀ ɔ bǐ mɛ
"wema nǔɖexlɛ́mɛ tɔn ɖexlɛ́ ɖɔ wɛnsagun lɛ na ɖò alɔ dó gbɛtɔ́ lɛ wɛ ɖò ayikúngban ɔ bǐ jí , bonu ye na kplɔ́n nǔ dó jehovah mawu kpo linlin e é ɖó nú gbɛtɔ́ lɛ é kpo wu ."
"mɛsɛ́dó jaan wlan ɖɔ : “ un mɔ wɛnsagun ɖevo , bɔ é ɖò zinzɔn wɛ gbɔn jɔhɔn mɛ aga ; é ɖó wɛnɖagbe mavɔmavɔ ɖé bo na dó mɛ e ɖò ayikúngban jí lɛ ; é na dó wɛn ɔ tò bǐ , akɔta bǐ , gbè bǐ kpodo togun bǐ kpo ."
"wɛnsagun ɔ zé gbè yì jǐ bo ɖɔ : ‘ mi ɖó sísí nú mawu , bo kpa susu n’i ! ðó hwenu e é na ɖɔhwɛ xá gbɛtɔ́ lɛ dó ɔ sù . mi sɛ̀n mɛ e bló jixwé , bo bló ayikúngban , bo bló xù kpo tɔjɔtɛn lɛ kpo é ! ’ ”"
"( nǔɖexlɛ́mɛ 14 : 6 , 7 ) nǔ e nɔ jɛ égbé lɛ é gègě nyí kúnnuɖenú ɖɔ wɛnsagun lɛ ɖò gudo nú axɔsuɖuto ɔ jijla gbɔn gbɛ̀ ɔ bǐ mɛ sín azɔ̌ ɔ ."
"nugbǒ ɔ , enyi hwɛhutɔ́ ɖé jó hwɛ tɔn lɛ dó bo lɛkɔ wá jehovah gɔ́n ɔ , “ wɛnsagun mawu tɔn lɛ nɔ j’awǎ . ” — luki 15 : 10 ."
etɛ ka na jɛ hwenu e wɛnɖagbejijlazɔ́ ɔ na fó é ?
"enɛ gudo ɔ , “ ahwangɔnu jixwé tɔn lɛ ” na nɔ gudo nú jezu klisu , axɔsu axɔsu lɛ tɔn ɔ bo na fun “ ahwan e ye na fun ɖò mawu nǔbǐwukpétɔ́ ɔ sín azǎn ɖaxó ɔ gbè , ” bɔ è nɔ ylɔ ɖɔ haamagedɔni é ."
"( nǔɖexlɛ́mɛ 16 : 14 - 16 ; 19 : 14 - 16 ) wɛnsagun hlɔnhlɔnnɔ lɛ na gɔ́ nú aklunɔ jezu bo “ na dɔn tó nú mɛ e . . . ma nɔ setónú nú wɛnɖagbe e ɖɔ xó dó aklunɔ mǐtɔn jezu wu ǎ lɛ . ” — 2 tɛsalonikinu lɛ 1 : 7 , 8 ."
"enɛ wu ɔ , kudeji ɖɔ nǔ towe nɔ ɖu ayi mɛ nú wɛnsagun lɛ ."
"ye nɔ lin ganjininɔ mɛ e jló na sɛ̀n mawu lɛ é tɔn tawun , bɔ jehovah ko zán ye azɔn gègě dó dó wusyɛn lanmɛ nú mɛsɛntɔ́ tɔn gbejinɔtɔ́ e ɖò ayikúngban jí lɛ é bo lɛ́ cyɔn alɔ ye jí . — eblée lɛ 1 : 14 ."
"enɛ wu ɔ , ɖokpo ɖokpo mǐtɔn ɖó na wá gbeta taji ɖé kɔn ."
kúnnuɖetɔ́ jehovah tɔn e ɖò xá towe mɛ lɛ é na hun xomɛ bo kplɔ́n nǔ xá we bɔ a na ɖu alɔdo wanyiyinɔ wɛnsagun mawu tɔn hlɔnhlɔnnɔ lɛ tɔn sín lè .
"bo na dó ɖó nukúnnúmɔjɛnǔmɛ ɖevo lɛ dó nǔ e biblu ɖɔ dó wɛnsagun gbejinɔtɔ́ lɛ kpo ee ma nɔ gbeji ǎ lɛ é kpo jí hǔn , kpɔ́n wemata 10gɔ́ wema etɛ biblu ka sixu kplɔ́n mǐ ? tɔn ; kúnnuɖetɔ́ jehovah tɔn lɛ wɛ ɖetɔ́n . é lɛ́ ɖò jw.org jí ."
mɛ wɛ jezu ka zun ɖò nùjlɛdonǔwu e é zán dó “ cuku lɛ ” wu é mɛ à ?
"yɔkpɔvu ɖé kpo cukuví ɖé kpo , bocyɔ glɛkinu alǒ hlɔmanu lɛ tɔn ( xwè kanweko nukɔntɔn j.h.m . tɔn jɛ xwè kanweko wegɔ h.m . tɔn )"
"hwenu e jezu d’asá dogbó izlayɛli tɔn lɛ gbè ɖokpo , bo yì tokpɔn hlɔma tɔn e nɔ nyí silíi é mɛ é ɔ , nyɔnu glɛkinu ɖé sɛkpɔ ɛ bo ɖɔ é ni dó alɔ emi ."
"ðò xósin e jezu na é mɛ ɔ , é jlɛ́ mɛ e ma nyí jwifu ǎ lɛ é dó “ cuku lɛ ” wu ."
"ðò mɔyizi sɛ́n ɔ glɔ ɔ , è nɔ sɔ́ cuku lɛ dó mɔ kanlin blíblí lɛ na ."
"( levíi ví lɛ 11 : 27 ) amɔ̌ , zunzun nyɔnu glɛkinu ɔ kpo mɛ e ma nyí jwifu ǎ lɛ é kpo wɛ jezu ka ɖè à ?"
cɛ́nnyícɛ́nnyí ɖé lɔ ǎ .
"lee jezu tinmɛ nú ahwanvu tɔn lɛ gbɔn é ɔ , nǔ e gbé nya wɛ é ɖè jɛ nukɔn ɖò hwe enɛ nu é wɛ nyí ɖɔ é na d’alɔ jwifu lɛ ."
"enɛ wu ɔ , é zán nùjlɛdonǔwu ɖé dó tinmɛ nǔ e na ɖɔ wɛ é ɖè é , bo ɖɔ nú nyɔnu glɛkinu ɔ ɖɔ : “ é jɛxa bonu è na zé nùɖuɖu yɔkpɔvu lɛ tɔn jó nú cuku lɛ ǎ . ”"
"( matie 15 : 21 - 26 ; maki 7 : 26 ) è yí wǎn nú cuku lɛ tawun ɖò glɛkinu lɛ kpo hlɔmanu lɛ kpo tɛntin , bɔ hwɛhwɛ ɔ , ye nɔ nɔ mɛ e ɖó ye lɛ é xwégbe , bɔ yɔkpɔvu lɛ nɔ d’ayihun xá ye ."
"enɛ wu ɔ , xógbe “ cuku lɛ ” ɔ na ko flín nùjlɛdonǔwu xomɛnyínyɔ́ kpo wanyiyi tɔn ɖé kpo mɛ ."
nǔ e jezu ɖɔ é zɔ́n bɔ nyɔnu glɛkinu ɔ yí gbè n’i bo ɖɔ : “ nugbǒ wɛ aklunɔ ; é ka ɖò mɔ̌ có cuku lɛ nɔ cyan mɛ e ɖó ye lɛ sín nùɖuɖu e nɔ hlɛ́n kɔn nyì ayǐ hwenu e è ɖò nǔ ɖu wɛ ɔ ɖu . ”
"jezu kpa nyɔnu ɔ ɖó nùɖiɖi tɔn wu , bo gbɔ azɔn nú vǐ nyɔnu tɔn . — matie 15 : 27 , 28 ."
wě ɖagbe jɛn mɛsɛ́dó pɔlu ka ɖè xá mɛ hwenu e é ɖɔ ɖɔ è ni má sún tɔjihun ó ɖò tomɛyiyi ɖé hwenu é à ?
batóo ɖaxó ɖé sín ɖiɖe ɖò awinnya wu ( xwè kanweko nukɔntɔn h.m . tɔn )
tɔjihun e sɔ́ pɔlu xwè italíi é ɖò xwi ɖí xá jɔhɔn ɖaxó lɛ wɛ .
"ðò te ninɔ ɖé hwenu ɔ , mɛsɛ́dó ɔ ɖè wě xá mɛ ɖɔ è ni tó ɖó mɛ e kpò lɛ é sín yiyi te hwɛ̌ ."
( mɛsɛ́dó 27 : 9 - 12 ) é ka sɔgbe ɖɔ é ni ɖè wě mɔhun xá mɛ à ?
tɔjihunkúntɔ́ hwexónu tɔn lɛ tuùn ɖɔ tɔjihun kunkun gbɔn mɛditɛlanɛ́ɛ xù ɔ jí ɖò sun e mɛ avivɔ nɔ gbɛ́ ɖè lɛ é nyí awovinú ɖaxó ɖé .
"ðò vlɔɖówe novembre tɔn kpo mars tɔn kpo vlamɛ ɔ , tɔ̀ jí yiyi nɔ gló ."
"amɔ̌ , septembre alǒ octobre mɛ wɛ tomɛyiyi e xó pɔlu ɖɔ é ɖè ."
"nǔwlantɔ́ hlɔmanu vegetius ( xwè kanweko ɛnɛgɔ h.m . tɔn ) tinmɛ dó tɔ̀ jí yiyi ɖò xù enɛ jí wu bo ɖɔ : “ sun ɖé lɛ nɔ nyɔ́ tawun , ɖevo lɛ nɔ byɔ nǔxokpɔ́n , bɔ ee kpò lɛ é nɔ gló bǐ . ”"
"( epitome of military science ) vegetius ɖɔ ɖɔ tɔ̀ jí yiyi sín 27 mai jɛ 14 septembre kún ɖó awovinú ɖebǔ ó , amɔ̌ hwenu e ɖó awovinú ɖaxó tawun lɛ é wè wɛ nyí sín 15 septembre jɛ 11 novembre kpo ee bɛ́sín 11 mars jɛ 26 mai é kpo ."
é ɖò wɛn ɖɔ pɔlu e nɔ yì tomɛ hwɛhwɛ é na ko tuùn nǔ enɛ lɛ ganji .
"tɔjihunkúntɔ́ ɔ kpo tɔjihunnɔ ɔ kpo lɔ na ko tuùn nǔ enɛ lɛ có , ye dovɛ̌ nú wěɖexámɛ pɔlu tɔn ."
"tɔjihun ɔ gbà , bɔ tomɛyiyi ɔ fó ɖó finɛ . — mɛsɛ́dó 27 : 13 - 44 ."
"nyì kpo asì ce tabitha kpo , ɖò kúnnuɖegbe"
"nú nyɛ ɔ , mawu tíìn ǎ"
nyikɔ ce : andreas golec
tò ce : republique democratique allemande
tan ce : un ði ðɔ mawu ðě tíìn ǎ
"è jì mì ɖò gletoxo ɖé mɛ ɖò saxe , ɖò république démocratique allemande ( rda ) ɖ’ayǐ tɔn mɛ ."
"wanyiyi nɔ ɖò xwégbe , bɔ mɛjitɔ́ ce lɛ kplɔ́n mì walɔ ɖagbe lɛ ."
"communiste sín tò ɖé wɛ rda nyí hwenɛnu , enɛ wu ɔ , nú mɛ e ɖò saxe lɛ é gègě ɔ , sinsɛn nyí nùjɔnǔ ɖé ǎ ."
"nú nyɛ ɔ , mawu tíìn ǎ ."
tamɛ - núkplɔnmɛ wè wɛ wà nǔ dó gbɛzán ce sín xwè 18 nukɔntɔn lɛ wu tawun : nǔmaɖi ɖɔ mawu tíìn ( athéisme ) kpo communisme kpo .
ðó un yí wǎn nú linlin e ɖɔ ɖɔ mɛ lɛ bǐ ɖò zɛ̌nzɛ̌n é wutu .
"gɔ́ na ɔ , un lin ɖɔ è ɖó na má nǔɖokan lɛ bǐ ɖó zɛ̌nzɛ̌n , enɛ na zɔ́n bɔ dɔkunnɔ heelu kpo yatɔ́nɔ heelu kpo ɖě sɔ́ na ɖè ǎ ."
"enɛ wu ɔ , un hɛn alɔnu ce ján ɖò gbɛ̌ta mɛ winnyawinnya lɛ tɔn communiste tɔn ɖé mɛ ."
"hwenu e un ɖó xwè 14 é ɔ , un nɔ zán hwenu gègě dó w’azɔ̌ ɖò tuto wema vúnvún cyancyan tɔn ɖé mɛ ."
"gǎn e un dó lɛ é víví nú toxo aue tɔn sín gǎn lɛ tawun , bɔ ye d’ajɔ mì ."
"un kpò ɖò kpɛví có , un tuùn toxóɖɔtɔ́ nukúnɖeji rda tɔn ɖé lɛ ."
"un mɔ ɖɔ nǔ ɖagbe lɛ gbé nya wɛ un ɖè , bɔ sɔgudo ce ko nyɔ́ ."
"ajijimɛ kpowun ɔ , gbɛ̀ ce huzu ."
"ðò 1989 ɔ , è mu dǒ berlin tɔn lɛ , b’ɛ sín enɛ wu bɔ kplékplé communiste tɔn zǎnzǎnhweji elɔpu tɔn ɔ lɔmɔ̌ j’ayǐ ."
awě ɖě dɔn ɖevo wá .
"zaan ɔ , un ɖ’ayi wu ɖɔ nǔagɔwiwa wɛ gɔ́ rda ."
nɛ̌ nǔ ka sixu nyí mɔ̌ gbɛn ?
mǐ mɛ communiste lɛ ɖi nǔ ɖɔ mɛ lɛ bǐ ɖò zɛ̌nzɛ̌n à cé ?
dlɔ̌ kúkú kpowun wɛ communisme ɔ ka nyí à ?
ado jɛ huhu mì jí tawun .
"enɛ wu ɔ , un ɖyɔ nǔ e gbé nya wɛ un ɖè lɛ é , bo sɔ́ ayi ɖó nùxixo kpo desɛ́ɛn ɖiɖe kpo jí ."
"ðó un sixu kplɔ́n nùxixo ɖò wemaxɔmɛ e è nɔ kplɔ́n nùxixo ɖè é ɖé , bo tlɛ sixu yì kplɔnyiji - alavɔ tɔn wutu ɔ , un nɔ mɔ ɖɔ un na nyí hansinɔ ɖé ."
"gɔ́ na ɔ , un jó walɔ ɖagbe e un kplɔ́n ɖò vǔ lɛ é bǐ dó ."
"nǔ e nyí nùjɔnǔ nú mì dìn é wɛ nyí ɖɔ má ɖu gbɛ̀ , bo tlɛ na nɔ tɔ́n xá ɖyɔvǐ gègě ɖò hwe ɖokpo ɔ nu ."
"amɔ̌ , nùxixo , desɛ́ɛn ɖiɖe , kpo jlokoko gbɛ̀ zinzan kpo ɖè adohuhu ce kpò ǎ ."
desɛ́ɛn e un nɔ ɖè lɛ é tlɛ nɔ xlɛ́ xɛsiɖiɖi ɖaxó é jí un ɖè é .
etɛ sɔgudo ka hɛn nu ?
bɔ etɛwu mǐ ka ɖò gbɛ̀ ɔ mɛ ?
"hwenu e un wá mɔ xósin e ɖó nukún wɛ un ɖè lɛ é ɔ , ye kpaca mì ."
"gbadanu ɖokpo ɖò wemaxɔmɛ ɔ , un jinjɔn ayǐ xá gbɛ̌ta wemaxɔmɛvi lɛ tɔn ɖé bɔ ye ɖò xó ɖɔ dó sɔgudo wu wɛ ."
mandy * nyí wemaxɔmɛvi ɖé bo lɛ́ nyí ɖokpo ɖò kúnnuɖetɔ́ jehovah tɔn lɛ mɛ .
"gbadanu enɛ ɔ , é xlɛ́ ali ɖagbe ɔ mì ."
"é ɖɔ : “ andreas , enyi a jló na mɔ xósin nú nùkanbyɔ towe lɛ dó gbɛ̀ kpo sɔgudo kpo wu hǔn , gbějé biblu ɔ kpɔ́n ganji . ”"
"un kudeji bǐ ǎ có , un wá gbeta ɔ kɔn bo na ba xósin lɛ ɖò biblu mɛ ."
"mandy ɖɔ nyì ni kpɔ́n daniyɛli wemata 2 , bɔ nǔ e un xà ɖò finɛ é kpaca mì tawun ."
"nǔɖɔɖ’ayǐ enɛ ɖɔ acɛkpikpa ɖaxó gbɛ̀ ɔ tɔn ɖebɔdoɖewu ɖé lɛ xó , bɔ nǔwiwa yetɔn na gbà ayǐ kaka jɛ azǎn mǐtɔn gbè ."
mandy xlɛ́ nǔɖɔɖ’ayǐ biblu tɔn e kúnkplá sɔgudo é ɖevo lɛ mì .
un ɖò xósin mɔ nú nùkanbyɔ ce lɛ wɛ dìn lo !
"amɔ̌ , mɛ̌ mɛ̌ e ka wlan nǔɖɔɖ’ayǐ enɛ lɛ , bɔ mɛ̌ ka sixu ɖɔ xó dó sɔgudo wu b’ɛ sɔgbe pɛ́pɛ́pɛ́ gbɔn mɔ̌ ?"
mawu ka tíìn vlafo wɛ à ?
"mandy xlɛ́ mì asú kpo asì kpo kúnnuɖetɔ́ horst kpo angelika kpo , bɔ ye d’alɔ mì , bɔ un mɔ nukúnnú jɛ xó mawu tɔn mɛ d’eji ."
"tlolo jɛn un ɖ’ayi wu ɖɔ kúnnuɖetɔ́ jehovah tɔn lɛ kɛɖɛ wɛ nyí sinsɛn e ɖò tuto jí bo nɔ zán nyikɔ mawu ɖesunɔ tɔn jehovah ɔ , lobo nɔ lɛ́ dɔn mɛ lɛ sín ayi wá jí é ."
"( ðɛhan 83 : 18 , nwt ; matie 6 : 9 ) un kplɔ́n ɖɔ jehovah mawu hun ali nú gbɛtɔ́ lɛ bɔ ye na nɔ gbɛ̀ kaka sɔyi ɖò palaɖisi ayikúngban jí tɔn ɖé mɛ ."
ðɛhan 37 : 9 ɖɔ : “ tò [ ayikúngban ] ɔ na nyí mɛ e ɖeji dó mawu mavɔmavɔ wu lɛ tɔn . ”
nukúnɖiɖo enɛ sín ali e è hun nú mɛ ɖěɖee ɖò gǎn dó wɛ bo na zán gbɛ̀ sɔgbe xá nugbodòdó walɔ ɖagbe tɔn mawu tɔn e ɖò biblu mɛ lɛ é bǐ é dɔn mì tawun .
"amɔ̌ , lee un ko nɔ zán gbɛ̀ gbɔn é huzuhuzu sɔgbe xá biblu vɛwǔ nú mì ."
"nukɔnyiyi e un ɖó ɖò nùxixo mɛ é zɔ́n bɔ un nɔ gó , enɛ wu ɔ , un ɖó na tó kplɔ́n mɛɖesɔhwe hwɛ̌ ."
"gɔ́ na ɔ , nùblibliwiwa gbɛ̀ e un zán é jijodo bɔwǔ nú mì ǎ ."
"suúlu , nùblawukúnúmɛ , kpo xomɛnyínyɔ́ kpo e jehovah nɔ ɖexlɛ́ mɛ ɖěɖee ɖò tintɛnkpɔn wɛ bo na zán nǔ e biblu kplɔ́n mɛ lɛ é sù nukún ce mɛ kpɔ́n !"
"communisme kpo nǔmaɖi ɖɔ mawu tíìn kpo kplɔ́n mì ɖò xwè ce 18 nukɔntɔn lɛ mɛ ; bɔ sín hwe enɛ nu ɖido ɔ , biblu ko jɛ gbɛzán ce huzu jí ."
"nǔ e un kplɔ́n é zɔ́n bɔ adohu adohu e un nɔ ɖó dó sɔgudo wu é ɖó te , bo lɛ́ zɔ́n bɔ gbɛzán ce ɖó nu ."
"ðò 1993 ɔ , un bló baptɛm bo huzu kúnnuɖetɔ́ jehovah tɔn , bɔ ɖò 2000 ɔ , un wlí alɔ xá tabitha , nùɖitɔ́ hàtɔ́ tewungbeju ɖé wɛ n’i ."
mǐ nɔ zán hwenu lee mǐ kpéwú gbɔn é bo nɔ d’alɔ mɛ ɖevo lɛ bonu ye na mɔ nukúnnú jɛ biblu ɔ mɛ .
"enyi un xlɛ́ lee ye na tuùn jehovah gbɔn é ye ɔ , un nɔ ɖó awǎjijɛ tawun ."
"hwenu e un jɛ gbɛ̌ dó kpo kúnnuɖetɔ́ jehovah tɔn lɛ kpo jí é ɔ , mɛjitɔ́ ce lɛ sìn xomɛ ."
"é ɖò mɔ̌ có , sín hwenɛnu ɖido ɔ , ye jɛ ɖagbe e gbɛ̌dido xá kúnnuɖetɔ́ lɛ wà nú mì é mɔ jí ."
"é víví nú mì ɖɔ dìn ɔ , ye nɔ xà biblu bo nɔ lɛ́vɔ yì kplé kúnnuɖetɔ́ jehovah tɔn lɛ tɔn lɛ ."
"ðó tabitha kpo nyì kpo nɔ xwedó wě e biblu ɖè xá asú kpo asì kpo lɛ é ganji wutu ɔ , alɔwliwli mǐtɔn ɖó awǎjijɛ ."
"ði kpɔ́ndéwú ɔ , wěɖexámɛ e ɖɔ ɖɔ asú kpo asì kpo lɛ ni nɔ gbeji nú yeɖée lɛ é xwixwedó kpó ɖò alɔwliwli mǐtɔn hɛn lidǒ d’eji wɛ . — eblée lɛ 13 : 4 ."
"xɛsi sɔ́ nɔ ɖi mì dó gbɛ̀ ce wu ǎ , bɔ ado sɔ́ nɔ hu mì dó sɔgudo wu ǎ ."
un nɔ mɔ ɖɔ un ɖò kplékplé nùɖitɔ́ hàtɔ́ e gbɔn gbɛ̀ ɔ bǐ mɛ lɛ é tɔn sín xwédo e nɔ ɖu fífá jɔ fífá kpo bǔninɔ kpo sín vivǐ é ɖé mɛ .
mǐ nɔ ɖè mɛɖé ɖó vo ɖò mɛɖé mɛ ɖò xwédo enɛ mɛ ǎ .
"nùɖé wɛ bɔ un ko ɖi nǔ na , bo jló na zán ɖò gbɛzán ce bǐ mɛ ."
mawu ylɔ ɛ ðɔ “ axɔví ”
"sala jlɔ́ kɔ sín azɔ̌ e wà wɛ é ɖè é kɔn , bo jɛ nukún dó gbɛmɛ kpɔ́n jí ."
"é ko xlɛ́ ali mɛsɛntɔ́ lɛ kpo nùnywɛ kpo , bɔ ye ɖò azɔ̌ wà wɛ mɔhunkɔtɔn kpo awǎjijɛ kpo ."
sala azɔ̌syɛnsyɛnwatɔ́ ɔ lɔ nɔ wà étɔn .
"dǒ nukún mɛ bo kpɔ́n : é ɖò tamɛ lin wɛ bo ɖò alɔ tɔn lɛ ɖě sɔ́n gbɔn ɖě mɛ wɛ , bo ɖò fí e sè wuvɛ̌ ɖè wɛ é ɖè lɛ é gbidi wɛ ."
boya goxɔ e nyí xwé yetɔn é wɛ na ko tlɛ́n ɖò fí ɖé bɔ è w’azɔ̌ syɛnsyɛn bo tɔ̀ .
"gbɔ̌ sín anyǔ tlitli e è dó gbá na é ko gbì bǐ , ɖó hwesivɔ kpo jǐ kpo ko wà nǔ tɔn nú xwè mɔkpan wutu , b’ɛ nɔ flín sala ɖɔ ye ɖò fí ɖokpo má nɔ sín gbɛ̀ zán wɛ dìn é ɔ , é kún sɔ́ hwe ó ."
"gbadanu wɛ ja susu gbé , bɔ dìn ɔ , hwe ko gbà amizɛ́n ."
"zǎnzǎn ɔ , é ko ɖò ablaxamu * kpɔ́n wɛ b’ɛ tɔ́n sín xwégbe , bɔ dìn ɔ , é ko lɛ́ lilɛ kpannukɔn fí ɖokpo ɔ kpo nukúnɖiɖo kpo ."
"hwenu e asú tɔn sín ta tɔ́n sín só e sɛkpɔ ɛ é ɖé sín yɛ mɛ é ɔ , é jɛ nǔ ko dó nu kpá jí ."
"é ko hú xwè wǒ dìn bɔ ablaxamu kplá xwédo tɔn bǐ , bɔ ye d’asá eflati tɔ̀ ɔ bo jɛ kanáa ."
"sala sɔ́ jlǒ dó nɔ gudo nú asú tɔn ɖò tomɛyiyi ɖaxó enɛ hwenu , bo wá yì fí e é ma tuùn ǎ é , ɖó é tuùn ɖɔ asú emitɔn na wà azɔ̌ taji ɖé ɖò linlin e jehovah ɖó bá sɔnǔ nú kúnkan ɖé kpo akɔta ɖé kpo , bɔ è na jɔwu tawun é mɛ ."
"amɔ̌ , etɛ sala ka sixu wà ?"
"wɛnsinɔ wɛ n’i , b’ɛ ka ko ɖó xwè 75 dìn ."
"é sixu ko kanbyɔ éɖée ɖɔ : ‘ enyi nyì jɛn kpó ɖò ablaxamu sín asì nyí wɛ ɔ , nɛ̌ akpá e jehovah dó é ka na jɛnu gbɔn ? ’"
"enyi linkpɔ́n mɔhun wá n’i hǔn , hwɛ tɔn jɔ ."
"hweɖelɛnu ɔ , mǐ lɔmɔ̌ sixu kanbyɔ mǐɖée ɖɔ hwetɛnu akpá e mawu dó lɛ é ka na jɛnu à jí ."
"suúluɖiɖo nɔ bɔwǔ nú mǐ ǎ , ɖò taji ɔ , hwenu e mǐ ɖò te kpɔ́n nǔ taji ɖé sín jijɛ é ."
etɛ nùɖiɖi nyɔnu nukúnɖeji enɛ tɔn ka sixu kplɔ́n mǐ ?
‘ mawu mavɔmavɔ ba ǎ ’
ayisɔnmɔ jɛn xwédo ɔ lɛkɔ sín ejipu .
"( bǐbɛ̌mɛ 13 : 1 - 4 ) ye wá jɛ agban ɖó ayikúngban e ɖò kpó jí ɖò zǎnzǎnhweji betɛli tɔn lɛ é jí , xá enɛ mɛ wɛ kanáanu lɛ nɔ ylɔ ɖɔ luzi ."
"nú sala ɖò fí enɛ e yì jǐ kpɛɖé é ɔ , é hɛn ɔ , é na mɔ akpádídó yikúngban ɔ sɛ́dó ganji ."
gletoxo kanáanu lɛ tɔn ɖò finɛ kpo ali e alizɔntɔ́ lɛ nɔ gbɔn yì fí ma yá fí lɛ é kpo .
"amɔ̌ , nǔ ɖě ɖò finɛ bo cí ee ɖò sala sín xwé lɛ é ɖɔhun ǎ ."
"wúu wɛ é sù ɖè , mɛzopotamíi sín toxo ɖé wɛ bo ɖó kilomɛtlu 1900 dó fí enɛ e ye ɖè dìn é ."
"hɛnnumɔ tɔn lɛ gègě wɛ é jó dó dɔ̌n , toxo hun nukún e mɛ axi lɛ kpo cɔ́fu lɛ kpo gɔ́ é , kpo xɔ tɔn ɖagbeɖagbe e ta tɔn kpo dǒ tɔn lɛ kpo syɛn ganji , bɔ vlafo pɔ́npisin lɔ ɖò finɛ é kpo !"
"é ɖò mɔ̌ có , enyi mǐ lin ɖɔ sala ɖò zǎnzǎnhweji kpɔ́n sɛ́dó wɛ wublawubla , bɔ fí ɖagbeɖagbe e é nɔ ɖò vǔ é ɖò jijló è wɛ hǔn , mǐ tuùn nyɔnu enɛ e nɔ ɖó sísí nú mawu é gbɔ ."
ð’ayi nǔ e mawu sɔ́ d’ayi mɛ nú mɛsɛ́dó pɔlu b’ɛ wlan ɖò xwè 2 000 mɔ̌ gudo é wu .
"é ɖɔ dó nùɖiɖi sala kpo ablaxamu kpo tɔn wu bo ɖɔ : “ enyi tò e mɛ ye gosin ɔ ko vɛ́ nú ye wɛ ɔ , ye na ko lɛ́ mɔ ali tɔn bo lɛkɔ yì . ”"
"( eblée lɛ 11 : 8 , 11 , 15 ) kɔlilɛ yì gudo jló sala kpo ablaxamu kpo ɖě kpɔ́n ǎ ."
"enyi ye ko jó yeɖée dó nú linkpɔ́n mɔhun wɛ ɔ , ye sixu ko wá gbeta ɔ kɔn bo lɛkɔ yì xwé ."
"amɔ̌ , ɖò wúu dɔ̌n ɔ , ye na xò wǔ titewungbe e jɔ ye wɛ jehovah ɖè é kpò ."
"lobɔ ye sɔ́ na nyí kpɔ́ndéwú nùɖiɖi tɔn tewungbeju ɖé nú gbɛtɔ́ livi mɔkpan égbé ǎ , é nyɔ́ wà ɔ , é ɖò wɛn ɖɔ mɛɖé kún sɔ́ na nɔ flín ye lɔ ó ."
"sala kpɔ́n gudo ǎ , loɔ , é kpɔ́n nukɔn ."
"enɛ wu ɔ , é kpó ɖò gudo nɔ nú asú tɔn wɛ ɖò fí e ye wá jɛ é , bo nɔ d’alɔ ɛ bɔ ye nɔ tún goxɔ lɛ , sɛ̀ tɛn kpo kanlin yetɔn lɛ kpo , bo nɔ lɛ́ wá tò nǔ bǐ ɖó fí ɖevo ."
é dɛ ɖò wuvɛ̌ kpo huzuhuzu ɖevo lɛ kpo nu .
"jehovah vɔ́ akpá e é dó nú ablaxamu é ɖɔ n’i , amɔ̌ , é ka ko ɖɔ sala sín xó ɖě kaka jɛ fí ǎ ! — bǐbɛ̌mɛ 13 : 14 - 17 ; 15 : 5 - 7 ."
"gudo mɛ ɔ , sala wá gbeta ɔ kɔn ɖɔ hwenu sù , bɔ emi na ɖɔ tuto e ɖò ayi tɔn mɛ wá wɛ é nú ablaxamu ."
lin tamɛ bo kpɔ́n lee nukúnmɛ tɔn na ko blawu gbɔn hwenu e é ɖɔ xó elɔ é : “ mawu mavɔmavɔ ba nú má ɖó vǐ ǎ . ”
"enɛ gudo ɔ , é byɔ asú tɔn ɖɔ é ni gbɔ bo jì vǐ ɖò mɛsɛntɔ́ emitɔn hagáa xomɛ ."
kpɔ́n wuvɛ̌ e sè ɖò lanmɛ wɛ sala na ko ɖè hwenu e é ɖò nǔ enɛ byɔ asú tɔn wɛ é !
"nùbyɔbyɔ enɛ sixu kpaca mǐ ɖò égbé , amɔ̌ , aca wɛ é nyí ɖò táan enɛ lɛ mɛ bɔ sunnu ɖé nɔ da asì ɖevo alǒ ɖó xɔnnɔ ɖevo , bonu donu tɔn ma bú ó . * mɔ wɛ sala ka mɔ ɖɔ mɔ̌ wɛ nǔ na nyí gbɔn bɔ linlin e jehovah ɖó bo na dó akɔta ɖé sín kún gbɔn ablaxamu jí é na dó jɛnu à ?"
nɛ̌ ablaxamu ka wà nǔ gbɔn ?
mǐ xà ɖɔ é “ yí gbè nú xó e [ sala ] ɖɔ é . ” — bǐbɛ̌mɛ 16 : 1 - 3 .
ðiɖɔ wɛ tan ɔ ka ɖè ɖɔ jehovah wɛ sísɛ́ sala b’ɛ dó byɔ nǔ mɔhun asú tɔn à ?
"é nyɔ́ wà ɔ , nùbyɔbyɔ tɔn ɖè linlin e gbɛtɔ́ nɔ ɖó é xlɛ́ ."
"é lin ɖɔ mawu wɛ hɛn wuvɛ̌ lɛ wá nú emi , bɔ ɖěwagbɛn kún sɔ́ ɖè ó ."
tuto e sala bló é na hɛn wuvɛ̌ kpo akpɔ̀ kpo wá n’i .
"é ɖò mɔ̌ có , é xlɛ́ ɖɔ é kún nyí cejɛnnabinɔ ɖebǔ ó ."
"ðò gbɛ̀ e mɛ hwɛhwɛ ɔ , mɛ lɛ nɔ sɔ́ jlǒ yeɖesunɔ tɔn lɛ ɖó nukɔn nú nǔ ɖevo bǐ é ɖé mɛ ɔ , gbigbɔ cejɛnnabi ma ɖó tɔn sala tɔn jiwǔ tawun à cé ?"
"enyi mǐ ɖò gbesisɔmɛ bo na sɔ́ linlin mawu tɔn lɛ ɖó nukɔn nú jlǒ cejɛnnabi tɔn lɛ ɔ , mǐ na ɖi nǔ sala ɖɔhun ."
“ a ko nǔ ján ”
é sɔ́ lín cobonu hagáa mɔ xò nú ablaxamu ǎ .
"hagáa jɛ gǎn tɔn sala ɖedo jí , ɖó vlafo é sixu ko mɔ ɖɔ xò e emi ɖè é zɔ́n bɔ emi xɔ akwɛ hu i ."
kpɔ́n lee nǔ enɛ na ko vɛ́ nú wɛnsinɔ sala sɔ é !
"kpo alɔdo mawu tɔn kpo ɔ , ablaxamu na gbè bɔ sala dɔn tó nú hagáa . biblu ka ɖɔ tó e é dɔn n’i é ǎ ."
"hagáa jì vǐ sunnu ɖé b’ɛ nɔ nyí isimayɛli , enɛ gudo ɔ , xwè gègě wá yì ."
"( bǐbɛ̌mɛ 16 : 4 - 9 , 16 ) hwe ɖevo nu e tan ɔ wá ɖɔ wɛn ɖé gosin jehovah gɔ́n é ɔ , sala ko ɖó xwè 89 bɔ asú tɔn ko ɖó xwè 99 ."
wɛn jiwǔ ɖé wɛ jehovah ka dó ye !
jehovah lɛ́vɔ d’akpá nú xɔ́ntɔn tɔn ablaxamu ɖɔ emi na bló bɔ kúnkan tɔn na sukpɔ́ .
mawu lɛ́vɔ ɖyɔ nyikɔ n’i .
"kaka jɛ hwe enɛ nu ɔ , ablamu wɛ è nɔ ylɔ ɛ ɖɔ ."
"amɔ̌ , jehovah sun nyǐ ɖevo è ɖɔ ablaxamu , tinmɛ tɔn wɛ nyí “ tɔ́ mɛ wɔbuwɔbu ɖé tɔn . ”"
"bɔ dìn ɔ , jehovah ɖè fí e sala ɖè ɖò nǔ lɛ mɛ é xlɛ́ azɔn nukɔntɔn ɔ ."
"é ɖyɔ nyikɔ tɔn salayíi , ee sín tinmɛ sixu ko nyí “ nǔdɔntɔ́ ” é dó sala ; nyikɔ enɛ wɛ mǐ bǐ tuùn ɖò égbé ."
etɛ ka nyí tinmɛ sala tɔn ?
é wɛ nyí “ axɔví . ”
"jehovah tinmɛ nǔ e wu é sun nyikɔ mɔhun nyɔnu ɖagbeɖagbe enɛ é : “ un na xoɖɛ dó jǐ tɔn , bo na na vǐ sunnu ɖokpo we gbɔn jǐ tɔn ; un na xoɖɛ dó jǐ tɔn , bɔ é na dó akɔta gègě sín kún . axɔsu gègě na tɔ́n ɖò vǐ tɔn lɛ mɛ . ” — bǐbɛ̌mɛ 17 : 5 , 15 , 16 ."
"akpá e jehovah dó ɖɔ kún ɖé na tíìn bo na dó nú akɔta lɛ bǐ é na jɛnu , gbɔn sala sín vǐ sunnu gblamɛ !"
"nyikɔ e mawu na vǐ sunnu ɔ , izaki é sín tinmɛ wɛ nyí “ nǔkiko . ”"
( bǐbɛ̌mɛ 17 : 17 ) é kpaca ɛ bo lɛ́ hun xomɛ n’i tawun .
"( hlɔmanu lɛ 4 : 19 , 20 ) bɔ sala ka lo ?"
"é sɔ́ lín vo ɖé ǎ , bɔ sunnu atɔn wá ablaxamu sín goxɔ kɔn ."
"hwemɛ cíɖíɖí wɛ , amɔ̌ , asú kpo asì kpo mɛxomɔ enɛ hwlɛndo bo na yí jonɔ yetɔn ganji ."
"ablaxamu ɖɔ nú sala ɖɔ : “ yawu jlɛ́ linfin gannu atɔn , bo nya , bo dó ɖa acɔnmɔ . ”"
jonɔyiyi nɔ byɔ azɔ̌ gègě ɖò hwenɛnu .
"ablaxamu jó azɔ̌ ɔ bǐ dó nyì kɔ jí nú sala ǎ ; é kanwezun bo yì hu nyibuví e sù ɖuɖu é ɖokpo , bo sɔnǔ nú lan kpo nǔ e ye na nu é kpo ."
( bǐbɛ̌mɛ 18 : 1 - 8 ) wɛnsagun jehovah tɔn lɛ wɛ nú “ sunnu ” enɛ lɛ !
"é cí ɖɔ nǔ enɛ wɛ ɖò ayi mɛ nú mɛsɛ́dó pɔlu hwenu e é wlan xó elɔ é : “ mi flín ɖɔ mi ɖó na yí ye mɛ e nɔ wá ba jonɔ mi lɛ é ganji , ɖó mɛɖé lɛ tíìn bo ɖò nǔ wà gbɔn mɔ̌ wɛ , bo yí wɛnsagun mawu tɔn lɛ dó xwégbe cobo dan ɛ . ”"
( eblée lɛ 13 : 2 ) a ka sixu xwedó kpɔ́ndéwú jonɔyiyi tɔn ɖagbeɖagbe e ablaxamu kpo sala kpo zé ɖ’ayǐ é à ?
sala yí wǎn nú jonɔyiyi tawun
"hwenu e wɛnsagun lɛ vɔ́ akpá e jehovah dó ɖɔ sala na jì vǐ sunnu ɖé é ɖɔ nú ablaxamu é ɔ , é ɖò goxɔ tɔn mɛ bo ɖò tó ɖó ye wɛ ."
"kpo xwè e ɖò ta tɔn é kpo ɔ , é na lɛ́ wá jì vǐ sín xó ɔ kpaca ɛ bo lɛ́ cí ɖě n’i , kaka bɔ é sixu sɔ́ hwla ǎ ; é ko nǔ dó ayi mɛ , bo ɖɔ : “ nyɛ na ko kpò sɔ lě dìn , bɔ sunnu na lɛ́ jló mì à ? ”"
"wɛnsagun ɔ jla linlin sala tɔn ɖó gbɔn nùkanbyɔ tlɔlɔ elɔ gblamɛ , “ nùɖé gló mawu mavɔmavɔ wɛ à ? ”"
é “ gbɛ́ ɖɔ emi kún ko nǔ ó . ”
wɛnsagun ɔ yí gbè n’i ɖɔ : “ a ko nǔ ján . ” — bǐbɛ̌mɛ 18 : 9 - 15 .
nǔkiko sala tɔn xlɛ́ ɖɔ é kún ɖi nǔ ó wɛ à ?
ðebǔ lɔ ǎ .
"biblu ɖɔ : “ nùɖiɖi e sala ɖesu ɖó ɔ wɛ zɔ́n bɔ è na ɛ hlɔnhlɔn bɔ é mɔ xò , có é ka ko kpò bǐ , ɖó é ɖó nùɖiɖi ɖɔ mawu e dó akpá ɔ ɖò gbeji . ”"
( eblée lɛ 11 : 11 ) sala dɛ́n jehovah ǎ ; é tuùn ganji ɖɔ é sixu ɖè akpá ɖebǔ e é dó é .
mǐ mɛ ɖětɛ wɛ ma ka ɖó hudo nùɖiɖi ɖaxó mɔhun tɔn ǎ ?
é na nyɔ́ ɖɔ mǐ ni tuùn mawu e ɖó biblu ɔ é ganji .
"hwenu e mǐ na ɖò mɔ̌ wà wɛ é ɔ , mǐ na mɔ ɖɔ sala sín hwɛ jɔ bɔ é ɖó nùɖiɖi mɔhun ."
"nugbǒ ɔ , jehovah ɖò gbeji bo nɔ ɖè akpá e é dó lɛ é bǐ ; hweɖelɛnu ɔ , é sixu bló mɔ̌ ɖò ali ɖé lɛ nu b’ɛ na kpaca mǐ , bo lɛ́ jiwǔ ɖò nukún mǐtɔn mɛ alǒ tlɛ sixu lɛ́ hwɛ́n nú mǐ bɔ mǐ ko !"
“ yǐ gbè nú nǔ e sala na byɔ we lɛ bǐ ”
jehovah d’ajɔ sala ɖó nùɖiɖi xɔ akwɛ e é ɖó é wutu
"hwenu e sala ɖó xwè 90 é ɔ , é ɖu vivǐ nǔ e é ba kaka ɖò mɛxohwenu tɔn é tɔn ."
"é jì vǐ sunnu ɖé nú asú vívɛ́ná tɔn , ee ko ɖó xwè 100 dìn é !"
"ablaxamu sun nyǐ yɛyɛví ɔ ɖɔ izaki , alǒ “ nǔkiko , ” lee mawu ko ɖɔ gbɔn é pɛ́ɛ́ ."
"mǐ sixu dó nukúnmɛ bo kpɔ́n lee sala ɖò nǔ ko dó nu kpá gbɔn wɛ bo ɖɔ xó elɔ é : “ mawu dó nǔkiko nú mì ; mɛɖebǔ sè ɔ , mɛ ɔ na ko mì . ”"
"é ɖò mɔ̌ có , azɔ̌ gègě wɛ é lɛ́vɔ byɔ ɖò así tɔn ."
"hwenu e izaki ɖó xwè atɔ́ɔ́n é ɔ , xwédo ɔ ɖu agɔ̌ ɖé dó ɖè anɔ̌ nú vǐ ɔ ."
"amɔ̌ , nǔ lɛ bǐ wɛ yì ganji ǎ ."
"isimayɛli , hagáa sín vǐ sunnu xwè 19 mɛví ɔ fɔ́n bo ɖò izaki cá na wɛ ."
nǔ enɛ nyí alisánú ɖé ǎ .
"nukɔnmɛ ɔ , mawu sɔ́ d’ayi mɛ nú mɛsɛ́dó pɔlu b’ɛ ylɔ walɔ isimayɛli tɔn enɛ ɖɔ yadonumɛ ."
"sala mɔ ɖɔ nǔɖɔbamɛ enɛ na wà nǔ dó ganjininɔ vǐ sunnu emitɔn tɔn wu , bɔ mɔ̌ ka wɛ nugbǒ ."
sala tuùn ganji ɖɔ é kún nyí vǐ sunnu emitɔn kpowun wɛ nú izaki ó ; é lɛ́ ɖó azɔ̌ taji ɖé bonu linlin jehovah tɔn na dó jɛnu .
é kpankɔ́n bo ɖɔ xó jɔ xó nú ablaxamu .
"é byɔ ɛ ɖɔ é ni nya hagáa kpo isimayɛli kpo . — bǐbɛ̌mɛ 21 : 8 - 10 ; galatinu lɛ 4 : 22 , 23 , 29 ."
nɛ̌ ablaxamu ka wà nǔ gbɔn ?
"mǐ xà ɖɔ : “ xó enɛ ɔ e sala ɖɔ ɔ nyla ablaxamu nukúnmɛ ɖesu , ɖó vǐ tɔn wɛ isimayɛli lɔmɔ̌ nyí . ”"
"é yí wǎn nú isimayɛli tawun , bɔ é sixu lɔn bonu vivɛ̌ e tɔ́ nɔ sè dó vǐ tamɛ é cifo mɔ̌ ǎ ."
"é ɖò mɔ̌ có , jehovah mɔ nǔ jɛ nǔ lɛ wu ganji , enɛ wu ɔ , é d’afɔ xó ɔ mɛ ."
"mǐ xà ɖɔ : “ loɔ , mawu ɖɔ nú ablaxamu ɖɔ : ‘ ma nú xó enɛ ɔ e è ɖɔ dó vǐ ɔ kpo mɛsɛntɔ́ towe nyɔnu ɔ kpo wu ɔ ni nyla nukún towe mɛ ó ."
"yǐ gbè nú nǔ e sala na byɔ we lɛ bǐ , ɖó kún e sín akpá un dó nú we ɔ , izaki jí wɛ a na gbà kún ɔ gbɔn . ’ ”"
jehovah na ganjɛwu ablaxamu ɖɔ è na kpé nukún dó hagáa kpo vǐ ɔ kpo wu .
ablaxamu gbejinɔtɔ́ ɔ setónú . — bǐbɛ̌mɛ 21 : 11 - 14 .
"asì jɔ asì ɖé , alɔgɔnúmɛtɔ́ adodwé ɖé wɛ sala nyí nú ablaxamu ."
nǔ e na nyɔ́ sè nú asú tɔn é kɛɖɛ wɛ é nɔ ɖɔ n’i kpowun ǎ .
"hwenu e é mɔ ɖɔ tagba ɖé na wà nǔ dó xwédo ɔ kpo sɔgudo yetɔn kpo wu é ɔ , é ɖɔ xó jɔ xó nú asú tɔn ."
xó e é ɖɔ tlɔlɔ é nyí mɛmasi bɔ é ɖexlɛ́ ǎ .
"nugbǒ ɔ , mɛsɛ́dó piyɛ́ɛ lɔmɔ̌ e d’asì é wá ɖɔ dó wǔ tɔn ɖò nukɔnmɛ ɖɔ é nyí kpɔ́ndéwú tewungbeju asì e ɖó sísí ɖaxó nú asú tɔn é ɖé tɔn ."
"( 1 kɔlɛntinu lɛ 9 : 5 ; 1 piyɛ́ɛ 3 : 5 , 6 ) nú è na ɖɔ xó jɔ xó ɔ , enyi sala ko bɔnu dó aɖǔ wɛ ɔ , sísí má ɖó nú ablaxamu wɛ é na nyí , ɖó ninɔmɛ ɔ na hɛn nǔ gblé dó ablaxamu kpo xwédo ɔ blebu kpo wu tawun ."
sala ɖɔ nǔ e è ɖó na ɖɔ é kpo wanyiyi kpo .
kpɔ́ndéwú sala tɔn nɔ xɔ akwɛ nú asì gègě .
"nyɔnu ɖé lɛ sixu jló hweɖelɛnu ɖɔ jehovah ni dó afɔ xó ɖé lɛ mɛ , lee é bló gbɔn nú sala é ."
"é ɖò mɔ̌ có , ye nɔ ɖó nùɖiɖi , wanyiyi , kpo suúlu kpo sala ɖɔhun ."
"jehovah ylɔ sala ɖɔ “ axɔví , ” amɔ̌ , é ɖó nukún ɖɔ è ni wà nǔ xá emi hɔnmɛ wɛ emi ɖè ɖɔhun ǎ"
"jehovah ɖesunɔ ylɔ nyɔnu ɖagbeɖagbe enɛ ɖɔ “ axɔví ” có , é ɖó nukún ɖɔ è ni wà nǔ xá emi hɔnmɛ wɛ emi ɖè ɖɔhun ǎ ."
"hwenu e é ɖó xwè 127 bo kú é ɔ , hwɛ ablaxamu tɔn jɔ ɖɔ é “ jɛ alě na jí bo jɛ sala ví jí . ” * ( bǐbɛ̌mɛ 23 : 1 , 2 , nwt ) é jɛ “ axɔví ” tɔn e é yí wǎn na é sín dò tawun ."
"é ɖò gaàn ɖɔ jehovah mawu lɔmɔ̌ jɛ nyɔnu nùɖitɔ́ enɛ sín dò , lobɔ é ka na fɔ́n ɛ wá gbɛ̀ ɖò palaɖisi mɛ ɖò ayikúngban jí ."
"sɔgudo mavɔmavɔ jiwǔ ɖé ɖò te kpɔ́n sala , kpodo mɛ e ɖi nǔ éɖɔhun lɛ é bǐ kpan . — jaan 5 : 28 , 29 ."
"ablamu kpo salayíi kpo wɛ è nɔ ylɔ asú kpo asì kpo enɛ ɖɔ kaka jɛ hwenu e mawu wá ɖyɔ nyikɔ yetɔn ɖò nukɔnmɛ é , amɔ̌ , bo na dó hɛn nǔ lɛ bɔkun ɔ , mǐ na zán nyikɔ e è dó tuùn ye na hugǎn lɛ é ."
"jehovah yí gbè nú asì gègě dida kpo xɔnnɔ ɖiɖó kpo nú hwenu ɖé , amɔ̌ , é na gbè jezu klisu ɖò nukɔnmɛ ɖɔ é ni vɔ́ tuto alɔwliwli tɔn dòhwenu tɔn e ɖò edɛni mɛ é ɖó ayǐ , é wɛ nyí asì ɖokpo dida . — bǐbɛ̌mɛ 2 : 24 ; matie 19 : 3 - 9 ."
sala ɖokponɔ wɛ nyí nyɔnu e biblu ɖɔ xwè nabi e é ɖó bo kú é .
è na sú ahwanlyannu lɛ bǐ sín kún dó
fífá ka na wá tíìn ɖò ayikúngban jí gbè ɖokpo à ?
"ðò acɛkpikpa jezu klisu tɔn glɔ ɔ , “ nú sun vɛ́ ko nɔ tɔ́n ɔ , vivo [ na ] tíìn ɖò tò ɔ mɛ , ” enɛ wɛ nyí ɖɔ , kaka sɔyi . — ðɛhan 72 : 7 ."
"è na sú nǔnyanyawatɔ́ lɛ sín kún dó sín ayikúngban ɔ jí , bo na na tɛn mɛ ɖagbe lɛ “ bɔ fífá ma ɖó dogbó e ye na mɔ ɔ wɛ na nyí nǔ e na nɔ víví nú ye é . ” — ðɛhan 37 : 10 , 11 ."
"mawu na ɖó nǔ ahwan lɛ bǐ nu . — ðɛhan 46 : 9 , 10 ."
è ka sixu ɖó fífá jɔ fífá ayi mɛ tɔn ɖò égbé à ?
"mɛɖé lɛ lin ɖɔ . . . nú wuvɛ̌ mimɔ kpo nǔagɔwiwa kpo kpó ɖò gbɛ̀ ɔ mɛ jɛn wɛ ɔ , é na vɛwǔ bɔ è na ɖó fífá jɔ fífá ayi mɛ tɔn ."
"é tlɛ nyí dìn ɔ , mɛ e sɛkpɔ mawu lɛ é sixu ɖó “ fífá mawu tɔn e hugǎn nukúnnúmɔjɛnǔmɛ gbɛtɔ́ tɔn bǐ ” é . — filipunu lɛ 4 : 6 , 7 ."
"mawu d’akpá bo na ɖè wuvɛ̌ mimɔ kpo nǔagɔwiwa kpo síìn , bo na sɔ́ “ nǔ lɛ bǐ sɔ́ dó huzu nǔ yɔyɔ̌ . ” — nǔɖexlɛ́mɛ 21 : 4 , 5 ."
"mǐ sixu ɖó fífá ayi mɛ tɔn enyi mǐ nɔ sú “ hudo gbigbɔ tɔn ” mǐtɔn sín dò ɔ nɛ . — matie 5 : 3 , nwt ."
"nú a jló na tuùn nǔ ɖevo lɛ d’eji hǔn , kpɔ́n wemata 3gɔ́ wema etɛ biblu ka sixu kplɔ́n mǐ ? tɔn ; kúnnuɖetɔ́ jehovah tɔn lɛ wɛ ɖetɔ́n"
est - il nécessaire d’appartenir à une religion organisée ?
nùnina tɛ ka hugǎn bǐ ?
no . 6 2017
nùnina tɛ ka hugǎn bǐ ?
3 “ nùnina e nyɔ́ hugǎn bɔ è na mì kpɔ́n ðò gbɛ̀ ce mɛ é nɛ ”
4 nùnina e nyɔ́ hugǎn é biba
6 nùnina tɛ ka hugǎn bǐ ?
8 nɛ̌ jezu ka na ko cí tawun ?
10 linlin e sɔgbe é ðiðó dó nùwanyido lɛ wu
12 biblu : etɛwu é ka sukpɔ́ sɔmɔ̌ ?
15 nǔxatɔ́ mǐtɔn lɛ kanbyɔ . . . klisanwun lɛ ka ðó na ðu natáaxwe wɛ à ?
mɛ̌ ka nyí nùnamɛtɔ́ ɖaxó hugǎn ɔ ɖò wɛkɛ ɔ mɛ ?
"“ nùnina ɖagbeɖagbe bǐ , kpo nùnamɛ e nǔ vɔ ɖ’ewu ɔ bǐ kpo ɔ , [ jixwé ] wɛ ye nɔ gosin ; ye nɔ jɛte sín mawu e bló nǔ e ɖò jixwé bo nɔ na weziza lɛ é gɔ́n . ” — jaki 1 : 17 ."
atɔxwɛ elɔ tinmɛ lee mǐ na bló gbɔn bɔ nùnina ɖagbe hugǎn e mawu na mǐ é na sù nukún mǐtɔn mɛ é .
xota e ðò akpà ɔ jí é | nùnina tɛ ka hugǎn bǐ ?
“ nùnina e nyɔ́ hugǎn bɔ è na mì kpɔ́n ðò gbɛ̀ ce mɛ é nɛ ”
nǔ e ɖyɔvivu xwè 13 mɛví ɖé ɖɔ hwenu e è na ɛ cukuví ɖé é nɛ .
"nyɔnu ajɔ̌watɔ́ alɔsekpɛ́nnanɔ ɖé ɖɔ dó ɔdinatɛ́ɛ e tɔ́ tɔn na ɛ hwenu e é kpó ɖò wemaxɔmɛ linsinmɛ tɔn é wu ɖɔ , é nyí nùnina ɖé bo huzu gbɛzán emitɔn ."
asú e wlí alɔ yɔyɔ̌ é ɖé ɖɔ ɖɔ kati e asì emitɔn bló kpo alɔ tɔn kpo ɖò xwekpéxwenu alɔwliwli yetɔn tɔn nukɔntɔn ɔ hwenu é wɛ nyí nùnina xɔ akwɛ hugǎn e è na emi kpɔ́n é .
"xwewu xwewu ɔ , mɛ gègě nɔ zán hwenu bo nɔ lɛ́ jɛ tagba tawun bo na dó mɔ nùnina e “ nyɔ́ hugǎn ” é bá na xɔ́ntɔn ɖé alǒ hɛnnumɔ ɖé ɖò nǔwiwa bunɔ ɖé hwenu ."
"bɔ gègě yetɔn nɔ ba ɖɔ lee nǔ cí nú mɛ e xó è ɖɔ ɖò bǐbɛ̌mɛ lɛ é ɔ , é ni cí mɔ̌ nú mɛ e emi na nǔ lɛ é lɔmɔ̌ ."
a jló na na alǒ yí nùnina e na xɔ akwɛ ɖò mɛ nukúnmɛ nugbǒ nugbǒ lɛ é à ?
"linlin enɛ sixu dɔn mɛ tawun , é ka nyí ɖó nǔ e nùnina ɖé sixu wà nú mɛ e è na é kɛɖɛ wutu wɛ ǎ , amɔ̌ , lee nǔ sixu cí nú nùnamɛtɔ́ ɔ lɔmɔ̌ é ɖ’emɛ ."
"nugbǒ ɔ , biblu ɖɔ : “ nùnamɛ nɔ dó xomɛhunhun nú mɛ hú nǔyiɖòmɛsí . ”"
"( mɛsɛ́dó 20 : 35 ) é ɖò wɛn ɖɔ , awǎjijɛ e ɖò nùnamɛ mɛ é sixu lɛ́ jɛji , enyi nùnina ɔ sù mɛ e è na nǔ ɔ é nukúnmɛ ɔ nɛ ."
"enɛ wu ɔ , nɛ̌ a ka sixu bló gbɔn bɔ nùnina towe na hɛn awǎjijɛ jɔ awǎjijɛ wá nú hwi kpo mɛ e a na nǔ é kpo ?"
"bɔ enyi a ma ka sixu na nùnina e hwɛ mɔ ɖɔ é wɛ “ nyɔ́ hugǎn ” é mɛ ǎ ɔ , etɛ a ka sixu wà tawun bɔ nùnina towe na sù mɛ nukúnmɛ ?"
nùnina e nyɔ́ hugǎn é biba
nùnina e sɔgbe xá mɛ e è jló na na nǔ é mimɔ nyí nùɖé bo fá ǎ .
"nugbǒ ɔ , mɛ e è na nǔ é wɛ na ɖè lee nùnina ɔ xɔ akwɛ sɔ́ é xlɛ́ ."
"gɔ́ na ɔ , nǔ e xɔ akwɛ ɖò mɛɖé nukúnmɛ é sixu nɔ ma xɔ akwɛ ɖò mɛ ɖevo nukúnmɛ ."
"ði kpɔ́ndéwú ɔ , mɛ winnyawinnya ɖé sixu lin ɖɔ alokan yaɖeyaɖe alǒ nǔ mɔhun ɖevo lɛ wɛ na nyí nùnina e nyɔ́ hugǎn é ."
"ðò alɔ ɖevo mɛ ɔ , mɛxo ɖé sixu mɔ ɖɔ gǔ ɖé wɛ na nyí nùnina e xɔ akwɛ hugǎn é ."
"ðò aca ɖé lɛ mɛ ɔ , akwɛ wɛ nyí nǔ e nyɔ́ hugǎn ɖò mɛ winnyawinnya kpo mɛxo bǐ kpo nukúnmɛ é , ɖó é nɔ d’alɔ mɛ e è na é bɔ é nɔ zán dó nǔ ɖebǔ e jló è é mɛ ."
"wuvɛ̌ lɛ ɖò finɛ có , awakanmɛ kú mɛ gègě dó nùnina e jɛxa mɛ nukúnɖeji yetɔn lɛ é biba wu ǎ ."
"nùnina mɔhun mimɔ sixu nɔ ma nyɔ́ bló hwebǐnu , amɔ̌ , nùɖé lɛ hinhɛn d’ayi mɛ cobo yì biba gbé sixu zɔ́n b’ɛ kpa mɛ ."
mi nú mǐ ni gbéjé nǔ e na gɔ́ sò nú awǎjijɛ mɛ e è na nǔ é tɔn é ɛnɛ kpɔ́n .
nǔ e nɔ jló mɛ e è jló na na nǔ é lɛ é .
"nya ɖé ɖò belfast ɖò irlande du nord , bo ɖɔ ɖɔ kɛkɛví e è na emi hwenu e emi ɖó xwè 10 alǒ 11 mɔ̌ é wɛ nyí nùnina e nyɔ́ hú bǐ bɔ è na emi kpɔ́n é ."
"é tinmɛ ɖɔ , “ é jló mì ɖesu . ”"
"enɛ wu ɔ , lin tamɛ dó mɛ e a lin na na nǔ é jí ."
"tɛ́n kpɔ́n bo tuùn nǔ e sixu xɔ akwɛ ɖò nukún tɔn mɛ é , ɖó hwɛhwɛ ɔ , nǔ e nɔ xɔ akwɛ ɖò mɛɖé nukúnmɛ é nɔ cá kàn xá nǔ e nɔ jló è lɛ é ."
"ði kpɔ́ndéwú ɔ , hwenu zinzan ɖó kpɔ́ xá hɛnnumɔ lɛ nɔ xɔ akwɛ ɖò gǎn’paa lɛ kpo gǎn’maa lɛ kpo nukúnmɛ hwɛhwɛ ."
ye sixu nɔ jló na mɔ vǐ yetɔn lɛ kpo vivǔ yetɔn lɛ kpo hwɛhwɛ .
kpɔ́ninɔ xá gǎn’paa kpo gǎn’maa mɛtɔn lɛ kpo ɖò gbɔjɛhwenu na ɖibla sù nukún yetɔn mɛ hú nùnina ɖebǔ e è na na ye é .
nǔ e nɔ zɔ́n bɔ è nɔ tuùn nǔ e nɔ jló mɛɖé é ɖokpo wɛ nyí ɖɔ è ni ɖótó mɛ ɔ ganji .
"( jaki 1 : 19 ) ðò xó e a nɔ ɖɔ xá xɔ́ntɔn towe lɛ , alǒ hɛnnumɔ towe lɛ ayihɔngbe ayihɔngbe lɛ é mɛ ɔ , tó ɖiɖó ye ganji na zɔ́n bɔ a na tuùn nǔ e ye yí wǎn na lɛ é , kpo nǔ e ye gbɛ́ wǎn na lɛ é kpo ."
"mɔ̌ mɛ ɔ , a sixu tuùn nùnina e na hun xomɛ nú ye hugǎn é ."
mɛ e è jló na na nǔ é sín hudo lɛ .
"enyi nùnina ɖé na bo tlɛ hwe bo ka sú hudo taji ɖé sín dò ɔ , é sixu sù mɛ e è na é nukúnmɛ tawun ."
"amɔ̌ , nɛ̌ a ka sixu tuùn nǔ e hudo mɛɖé é gbɔn ?"
"é ɖò mɔ̌ có , nú nùnamɛtɔ́ gègě ɔ , enɛ nɔ ɖè kàn kpò nú awǎjijɛ e nùnamɛ nɔ hɛn wá é , enɛ wu ɔ , ye nɔ jló na sɔ́ nùnina e jɛxa mɛ ɔ é dó fyán ɛ ."
"gɔ́ na ɔ , mɛɖé lɛ sixu nɔ ɖɔ xó dó nǔ e ye yí wǎn na lɛ é kpo nǔ e ye gbɛ́ wǎn na lɛ é kpo wu faà , amɔ̌ hwɛhwɛ ɔ , ye sixu nɔ hwla hudo yetɔn lɛ ."
"enɛ wu ɔ , ɖǒ ayi te bo mɔ nǔ jɛ ninɔmɛ mɛ ɔ tɔn lɛ wu ganji ."
"mɛ winnyawinnya wɛ n’i à , mɛxomɔ wɛ n’i à , tlɛnnɔ wɛ n’i à , é da asú alǒ asì wɛ à , asú alǒ asì kú dó è wɛ à , asú alǒ asì gbɛ́ ɛ wɛ à , azɔ̌watɔ́ wɛ n’i à , alǒ é ɖò gbɔjɛ tɔn ɖaxó ɔ mɛ wɛ à ?"
lin tamɛ dó nùnina e a sixu na mɛ e ɖò ninɔmɛ mɔhun lɛ mɛ b’ɛ na sú hudo yetɔn lɛ sín dò é jí .
"bo na dó mɔ nǔ jɛ mɛ e a jló na na nùnina ɖé é sín hudo lɛ wu ɔ , kàn nǔ byɔ mɛ ɖěɖee ko gbɔn ninɔmɛ mɔhun mɛ kpɔ́n lɛ é ."
ye sixu ɖɔ xó nú we dó hudo bunɔ e mɛ ɖevo lɛ ma tuùn ɖò kpaà mɛ ǎ lɛ é wu .
"nǔ enɛ e a tuùn dìn é na zɔ́n bɔ , a sixu kpéwú bo na na nùnina e na sú hudo e mɛ ɖevo lɛ ma lin tamɛ d’eji kpɔ́n ǎ é ɖé sín dò é ."
hwenu e é jɛxa dó é .
"biblu ɖɔ jí : “ è ɖɔ xó nú é jɛ gan ɔ , é nɔ nyɔ́ tawun ! ”"
( nùnywɛxó 15 : 23 ) wemafɔ enɛ xlɛ́ ɖɔ gan e mɛ mǐ ɖɔ xó dó é sixu wà ɖagbe tawun .
nǔ ɖokpo ɔ wɛ é nyí xá nǔwiwa mǐtɔn lɛ .
"lee xó e è ɖɔ dó ganmɛ é nɔ nyɔ́ sè tawun gbɔn é ɔ , mɔ̌ ɖokpo ɔ wɛ nùnina e è na mɛ dó ganmɛ alǒ ɖò ninɔmɛ e jɛ é mɛ é sixu hɛn awǎjijɛ ɖaxó wá nú mɛ e è na nǔ ɔ é nɛ ."
xɔ́ntɔn ɖé jló na wlí alɔ .
mɛ winnyawinnya ɖé ja kúnnuɖewema tɔn yí gbé ɖò wemaxɔmɛ ɖò malin - malin mɛ .
sunnu ɖé sín asì ɖò xò bo ja vǐ jì gbé .
ninɔmɛ ɖěɖee mɛ è nɔ yawu na nǔ mɛ ɖè hwɛhwɛ é ɖé lɛ nɛ .
mɛɖé lɛ mɔ ɖɔ é nyɔ́ ɖɔ è ni slɛ́ nǔwiwa taji mɔhun e na jɛ ɖò xwè e ja é mɛ lɛ é dó wema jí .
"mɔ̌ mɛ ɔ , ye sixu sɔnǔ nú nùnina e na nyɔ́ hugǎn ɖò ninɔmɛ ɖokpo ɖokpo mɛ é jɛ nukɔn . *"
"é ɖò wɛn ɖɔ , é kún nyí ninɔmɛ bunɔ ɖé lɛ mɛ kɛɖɛ jɛn a ɖó na na nǔ mɛ ɖè ó ."
è sixu mɔ awǎjijɛ e ɖò nùnamɛ mɛ é hweɖebǔnu .
"ði kpɔ́ndéwú ɔ , enyi sunnu ɖé na nǔ nyɔnu ɖé hwenu e é ma byɔ mɔ̌ ǎ é ɔ , nyɔnu ɔ sixu wá gbeta ɔ kɔn ɖɔ hǎ byɔ emi wɛ é ɖè ."
"nú é ma nyí linlin enɛ wɛ sísɛ́ ɛ b’ɛ wà mɔ̌ ǎ ɔ , nùnina enɛ sixu hɛn tagba lɛ wá ."
nǔ e nɔ sísɛ́ nùnamɛtɔ́ ɔ é .
"lee kpɔ́ndéwú e wá yì é xlɛ́ gbɔn é ɔ , é nyɔ́ ɖɔ è ni gbéjé kpɔ́n ɖɔ mɛ e è na nǔ é ka na ɖó linlin agɔ dó nǔ e sísɛ́ nùnamɛtɔ́ ɔ é wu wɛ à jí ."
"ðò alɔ ɖevo mɛ ɔ , é na nyɔ́ ɖɔ nùnamɛtɔ́ ɔ lɔ ni gbéjé nǔ e sísɛ́ éɖesunɔ lɛ é kpɔ́n ."
"hwenu e mɛ gègě nɔ mɔ ɖɔ linlin ɖagbe wɛ nɔ sísɛ́ emi bɔ emi nɔ na nǔ mɛ é ɔ , mɛɖé lɛ nɔ na nǔ mɛ ɖò xwè ɔ mɛ ɖó é nɔ nyí dandan sín nǔ nú ye wutu ."
"gɔ́ na ɔ , mɛ ɖevo lɛ nɔ na nǔ mɛ ɖó ye nɔ ɖó nukún nǔ ɖevo wutu ."
etɛ a ka sixu wà bá dó kudeji ɖɔ linlin ɖagbe wɛ nɔ sísɛ́ we bɔ a nɔ na nǔ mɛ ?
"biblu ɖɔ : “ mi wà nǔ bǐ kpo wanyiyi kpo . ” ( 1 kɔlɛntinu lɛ 16 : 14 ) enyi wanyiyi jɔ wanyiyi kpo mɛ ɔ sín nǔ e ɖu ayi mɛ nú we é kpo wɛ sísɛ́ we bɔ a na nǔ mɛ ɔ , nùnina towe na hun xomɛ n’i , bɔ hwi lɔ na mɔ awǎjijɛ ɖaxó e ɖò nùnamɛ mɛ é ."
"enyi a na nǔ mɛ kpo awǎjijɛ kpo ɔ , a na lɛ́ hɛn tɔ́ mǐtɔn jixwé tɔn ɔ sín xomɛ hun ."
"mɛsɛ́dó pɔlu kpa klisanwun kɔlɛnti hwexónu tɔn tɔn lɛ , hwenu e ye hɛn sɔ klisanwun hàtɔ́ yetɔn e ɖò judée lɛ é kpo xomɛhunhun kpo é ."
"é ɖɔ nú ye ɖɔ , “ mawu yí wǎn nú mɛ e nɔ na nǔ mɛ kpodo xomɛhunhun kpo é . ” — 2 kɔlɛntinu lɛ 9 : 7 ."
ayi sísɔ́ ɖó nǔ ɖěɖee jí mǐ ɖɔ xó dó lɛ é jí sixu d’alɔ we tawun bɔ nǔ e a nɔ na mɛ ɖevo lɛ é na nɔ hun xomɛ nú ye .
nǔ enɛ lɛ kpo ɖevo lɛ kpo wà nǔ taji ɖé ɖò tuto e mawu bló bo na nùnina ɖaxó hugǎn ɔ gbɛtɔ́ lɛ é mɛ .
mǐ byɔ we ɖɔ a ni gbéjé nùnina ɖaxó enɛ kpɔ́n gbɔn xota e bɔ d’ewu é xixa gblamɛ .
mɛ gègě nɔ lɛ́ na nùnina lɛ ɖò jijizánxwe kpo xwè ɖevo lɛ kpo hwenu .
"amɔ̌ , ɖò ninɔmɛ enɛ lɛ mɛ ɔ , hwɛhwɛ wɛ mɛ lɛ nɔ zán walɔ e ma sɔgbe xá nǔ e biblu kplɔ́n mɛ ǎ lɛ é ."
kpɔ́n xota “ nǔxatɔ́ mǐtɔn lɛ kanbyɔ : klisanwun lɛ ka ðó na ðu natáaxwe wɛ à ? ” ɖò xójlawema elɔ mɛ .
"gbɛxixɔ ɔ wɛ nyí nùnina mawu tɔn e hugǎn bǐ é , ɖó é wɛ zɔ́n bɔ mǐ sixu nɔ gbɛ̀ kaka sɔyi"
"“ nùnina ɖagbeɖagbe bǐ , kpo nùnamɛ e nǔ vɔ ɖ’ewu ɔ bǐ kpo ɔ , [ jixwé ] wɛ ye nɔ gosin ; ye nɔ jɛte sín mawu e bló nǔ e ɖò jixwé bo nɔ na weziza lɛ é gɔ́n . ”"
( jaki 1 : 17 ) é ɖò wɛn ɖɔ alɔhundónanǔmɛtɔ́ e tɔ́ mǐtɔn jixwé tɔn jehovah mawu nyí é dó gesí wɛ wemafɔ enɛ ɖè .
"amɔ̌ , ɖò nùnina tobutobu e mawu na gbɛtɔ́ lɛ é mɛ ɔ , ɖokpo ɖ’emɛ bo hugǎn ee kpò lɛ é bǐ ."
ðětɛ ka wɛ ?
"jezu sín xó e è tuùn ganji b’ɛ ɖò jaan 3 : 16 mɛ é ɖɔ nú mǐ : “ ðó mawu yí wǎn nú gbɛtɔ́ sɔmɔ̌ , bo sɔ́ vǐɖokponɔ tɔn jó , bonu mɛ e na ɖi nǔ n’i lɛ ɖebǔ ma dɔn ó ; loɔ , ye bǐ ni mɔ gbɛ̀ mavɔmavɔ . ”"
"é ɖò wɛn ɖɔ vǐɖokponɔ mawu tɔn e é na mǐ é wɛ nyí nùnina ɖaxó bǐ e è sixu na mǐ mɛɖebǔ é , ɖó é sixu tún kàn nú mǐ sín hwɛhuhu , kpikpò , kpo kú kpo sín kannumɔgbenu ."
"( ðɛhan 51 : 7 ; jaan 8 : 34 ) enyi mǐ na bo tlɛ tɛ́n kpɔ́n gbɔn ɖebǔ ɔ , nǔ ɖebǔ ɖè bɔ mǐ sixu bló bo gosin kannumɔgbenu enɛ mǐɖesunɔ ǎ ."
"é ɖò mɔ̌ có , wanyiyi ɖaxó e mawu ɖó é sísɛ́ ɛ , b’ɛ sɔnǔ nú nǔ e sixu ɖè mɛ sín kannumɔgbenu enɛ é ."
"jehovah mawu sɔ́ vǐɖokponɔ tɔn jezu klisu dó xɔ gbɛ̀ nú mǐ , bɔ enɛ hun gbɛ̀ mavɔmavɔ sín ali nú gbɛtɔ́ tónúsétɔ́ lɛ ."
"amɔ̌ , etɛ gbɛxixɔ ɔ ka nyí tawun ?"
etɛwu é ka ɖò taji ?
nɛ̌ mǐ ka sixu ɖu lè tɔn gbɔn ?
"gbɛxixɔ ɔ , axɔ́ e è sú dó vɔ́ nǔ e bú é ɖé xɔ alǒ dó tún kàn mɛɖé sín kannumɔgbenu é wɛ ."
"biblu tinmɛ ɖɔ , ee è dá tɔ́gbó mǐtɔn nukɔntɔn lɛ , adamu kpo ɛvu kpo é ɔ , ye kún ɖó hwɛ ɖě ɖò kɔ ó , bo ɖó nukúnɖiɖo bá ɖu vivǐ gbɛ̀ mavɔmavɔ tɔn ɖò palaɖisi ayikúngban jí tɔn ɖé mɛ , ye kpo kúnkan yetɔn e na wá jɔ lɛ é kpo ."
( bǐbɛ̌mɛ 1 : 26 - 28 ) é blawu ɖɔ ye huzu hwɛhutɔ́ bo hɛn nǔ enɛ lɛ bǐ bú gbɔn jlǒ sísɔ́ dó tlitó nú mawu gblamɛ .
etɛ mɛ é ka tɔ́n kɔ dó ?
"( hlɔmanu lɛ 5 : 12 ) adamu sɔ́ ɖu gbɛ̀ maɖóblɔ̌ sín gǔ kpò nú kúnkan tɔn ǎ , loɔ , hwɛhuhu wɛ é ɖu kpò nú ye bɔ enɛ dɔn kú wá ."
"ðò gbɛxixɔ xó ɔ mɛ ɔ , axɔ́ e è na sú é ɖó na ɖò zɛ̌nzɛ̌n xá nǔ e è hɛn bú é ."
"hwenu e adamu sɔ́ jlǒ dó tlitó nú mawu é ɔ , é hu hwɛ , bɔ nǔ e mɛ é tɔ́n kɔ dó é wɛ nyí ɖɔ é hɛn gbɛ̀ maɖóblɔ̌ e è na ɛ é bú ."
"sɔgbe xá nǔ e biblu ɖɔ é ɔ , enɛ zɔ́n bɔ kúnkan adamu tɔn wá huzu kannumɔ nú hwɛhuhu kpo kú kpo ."
"enɛ wu ɔ , é byɔ ɖɔ mɛ ɖevo e ɖó gbɛ̀ maɖóblɔ̌ é ɖé ni sɔ́ gbɛ̀ éyɛtɔn dó savɔ̌ bo na dó ɖè mɛ sín kannumɔgbenu , mɛ enɛ wɛ nyí jezu ."
"( hlɔmanu lɛ 5 : 19 ; efɛzinu lɛ 1 : 7 ) gbɛxixɔ ɔ sín axɔ́ e mawu sú kpo wanyiyi kpo é kɛɖɛ wɛ nyí tɔn bɔ gbɛtɔ́ lɛ ɖó nukún bo na lɛ́ ɖu vivǐ nǔ e adamu kpo ɛvu kpo hɛn bú é tɔn , enɛ wɛ nyí gbɛ̀ mavɔmavɔ ɖò palaɖisi ayikúngban jí tɔn ɖé mɛ . — nǔɖexlɛ́mɛ 21 : 3 - 5 ."
"nú è kpɔ́n nǔ tobutobu e gbɛxixɔ ɔ wà lɛ é ɔ , é ɖò wɛn ɖɔ é wɛ nyí nùnina mawu tɔn e hugǎn bǐ é , ɖó é wɛ zɔ́n bɔ mǐ sixu nɔ gbɛ̀ kaka sɔyi ."
"bo na dó mɔ nukúnnú jɛ lee é nyí “ nùnamɛ e nǔ vɔ ɖ’ewu ” é gbɔn é mɛ ɔ , mi nú mǐ ni kpɔ́n lee é sɔgbe tawun xá nǔ ɖěɖee sixu zɔ́n bɔ nùnina lɛ xɔ akwɛ bɔ mǐ ɖɔ xó tɔn ɖò xota e wá yì é mɛ é gbɔn é ."
é sɔgbe xá jlǒ mǐtɔn .
mawu dá mǐ mɛ gbɛtɔ́ lɛ bɔ mǐ nɔ jló tawun bá nɔ gbɛ̀ kaka sɔyi .
"( nùnywɛtɔ́xó 3 : 11 ) mǐɖesunɔ sixu wà nǔ ɖebǔ bonu jlǒ enɛ jɛnu ǎ , amɔ̌ , gbɛxixɔ ɔ zɔ́n bɔ mǐ sixu kpéwú ."
biblu ɖɔ : “ ðó axɔ́ e hwɛhuhu nɔ sú mɛ ɔ wɛ nyí kú ; amɔ̌ nǔ e mawu nɔ na mɛ vɔ̌nu ɔ wɛ nyí gbɛ̀ mavɔmavɔ e mǐ ɖó ɖò bǔ e mǐ ɖè xá klisu jezu aklunɔ mǐtɔn mɛ é . ” — hlɔmanu lɛ 6 : 23 .
é sú hudo mǐtɔn lɛ sín dò .
gbɛtɔ́ lɛ sixu sú gbɛxixɔ ɔ sín axɔ́ ǎ .
"biblu tinmɛ ɖɔ : “ akwɛ e na xɔ gbɛ̀ nú gbɛtɔ́ ɖokpo ɔ na sukpɔ́ dín , mɛɖé sixu kpéwú bo sú ǎ kpowun bɔ xó fó . ”"
"( ðɛhan 49 : 9 ) enɛ wu ɔ , mǐ ɖó hudo alɔdo mawu tɔn tɔn tawun bo na dó gosin kannumɔgbenu hwɛhuhu kpo kú kpo tɔn ."
"amɔ̌ , gbɔn “ klisu jezu e nɔ ɖè [ mǐ ] sín hwɛ mɛ ɔ jí ” ɔ , mawu na mǐ nǔ e sín hudo mǐ ɖó é pɛ́ɛ́ . — hlɔmanu lɛ 3 : 23 , 24 ."
é wá dó hwetɔnnu pɛ́ɛ́ .
biblu ɖɔ nú mǐ ɖɔ : “ hwenu e mǐ kpó ɖò hwɛhutɔ́ nyí wɛ ɔ wɛ klisu kú dó ta mǐtɔn mɛ . ”
"( hlɔmanu lɛ 5 : 8 ) ðó “ hwenu e mǐ kpó ɖò hwɛhutɔ́ nyí wɛ ” é wɛ gbɛxixɔ ɔ wá wutu ɔ , é na mǐ ganjɛwu ɖɔ enyi mǐ na bo nyí hwɛhutɔ́ ɔ , mawu yí wǎn nú mǐ b’ɛ vɛ́ jlɛ́ ."
"nú mǐ na bo tlɛ ɖò didɛ wɛ ɖò nǔ e hwɛhuhu jì lɛ é nu ɔ , enɛ nɔ zɔ́n bɔ mǐ nɔ ɖó nukún nǔ gègě ."
é ɖè linlin ɖagbe kpo linlin cejɛnnabi ma ɖó tɔn kpo xlɛ́ .
"biblu tɛɖɛ̌ nǔ e sísɛ́ mawu bɔ é sɔ́ vǐ tɔn dó xɔ gbɛ̀ nú mǐ é jí bo ɖɔ : “ lee mawu ɖè wanyiyi e é ɖó nú mǐ ɔ xlɛ́ mǐ gbɔn ɔ ɖíe : é sɛ́ vǐɖokponɔ tɔn dó gbɛ̀ ɔ mɛ , bonu mǐ na nɔ gbɛ̀ gbɔn jǐ tɔn ."
"wanyiyi enɛ ɔ , nǔ e ɖ’emɛ é ɖíe : enyi mǐdɛɛ lɛ wɛ yí wǎn nú mawu jɛ nukɔn ǎ ; éyɛ wɛ yí wǎn nú mǐ jɛ nukɔn . ” — 1 jaan 4 : 9 , 10 ."
nɛ̌ a ka sixu ɖexlɛ́ ɖɔ nùnina e hugǎn nùnina lɛ bǐ é sù nukún towe mɛ gbɔn ?
flín ɖɔ xó jezu tɔn e ɖò jaan 3 : 16 mɛ é tɛɖɛ̌ jí ɖɔ “ mɛ e na ɖi nǔ ” n’i lɛ é jɛn è na hwlɛngán .
"sɔgbe xá biblu ɔ , nùɖiɖi ɖiɖó wɛ nyí “ è ni ɖeji dó nǔ e ɖó nukún wɛ è ɖè ɔ wu . ”"
"( eblée lɛ 11 : 1 ) bo na dó ɖó jiɖe enɛ ɔ , nukúnnúmɔjɛnǔmɛ e sɔgbe é ɖiɖó ɖò dandan ."
"enɛ wu ɔ , mǐ byɔ we ɖɔ a ni ba hwenu dó kplɔ́n nǔ dó jehovah mawu e na ‘ nùnina e nǔ vɔ ɖ’ewu ’ é wu , bo lɛ́ ba dò nú nǔ e a ɖó na wà bá ɖu vivǐ gbɛ̀ mavɔmavɔ e sín ali vɔsisa gbɛxɔnumɛ tɔn jezu tɔn hun nú mǐ é tɔn wu ."
a sixu kplɔ́n nǔ enɛ lɛ é jinjɔn biblu jí é bǐ ɖò tɛn ɛntɛnɛti tɔn www.jw.org jí .
kúnnuɖetɔ́ jehovah tɔn lɛ na hun xomɛ dó d’alɔ we .
"mǐ ɖeji ɖɔ ee a na ɖò nǔ kplɔ́n dó nùnina ɖaxó hugǎn ɔ wu wɛ bo na ɖò lè tɔn ɖu wɛ é ɔ , akpàkpà na sɔ́ we bɔ a na ɖɔ : ‘ mi kpa susu nú mawu gbɔn jezu klisu aklunɔ mǐtɔn jí . ’ — hlɔmanu lɛ 7 : 25 ."
nɛ̌ jezu ka na ko cí tawun ?
mɛ ɖě ɖó fɔtóo jezu tɔn ǎ .
é ka yì jinjɔn ayǐ bɔ mɛɖé kpɔ́n ɛ bo ɖè desɛ́ɛn tɔn alǒ kpa bocyɔ tɔn ɖé kpɔ́n ǎ .
"é ɖò mɔ̌ có , nú xwè mɔkpan ɔ , è mɔ ɖiɖe tɔn ɖò azɔ̌ e alɔlyɛnzɔ́watɔ́ maxamaxa lɛ wà lɛ é mɛ ."
"é ɖò wɛn ɖɔ , alɔlyɛnzɔ́watɔ́ enɛ lɛ kún tuùn lee jezu cí tawun é ó ."
"aca hwenɛnu tɔn lɛ , nǔ e mɛ lɛ ɖi nǔ na hwenɛnu ɖò sinsɛn linu lɛ é kpo mɛ e nɔ zɔ́n alɔlyɛnzɔ́ lɛ é kpo wɛ nɔ zyan vǎ d’eji hwɛhwɛ ɖɔ lě wɛ è na ɖè desɛ́ɛn jezu tɔn gbɔn ."
"é ɖò mɔ̌ có , ɖiɖe jezu tɔn e ye ɖè lɛ é sixu huzu linlin mɛ lɛ tɔn alǒ tlɛ flú ye dó mɛ e jezu nyí é kpo nùkplɔnmɛ tɔn lɛ kpo wu ."
"alɔlyɛnzɔ́watɔ́ ɖé lɛ ɖè jezu b’ɛ nyí mɛ kpɛ́cɛ́kpɛ́cɛ́ e ma ɖó gǎn ǎ , bo ɖó ɖa gaga , bɔ atán tɔn lɛ cí wlɛ́wlɛ́ é ɖé , alǒ cí mɛ e blawu tawun é ɖé ɖɔhun ."
"ðò ɖiɖe ɖevo lɛ mɛ ɔ , jezu nɔ cí nùɖíɖó gbigbɔ tɔn ɖé ɖɔhun bɔ nǔ tobotobo hwesivɔ ɖɔhun ɖé nɔ lɛlɛ̌ dó ta tɔn , alǒ nɔ cí mɛ e ma nɔ gbawǔ dó mɛ mɛ ǎ é ɖé ɖɔhun ."
desɛ́ɛn mɔhun lɛ ka xlɛ́ lee jezu cí nugbǒ nugbǒ é à ?
nɛ̌ mǐ ka sixu tuùn gbɔn ?
"ali e nu mǐ sixu tuùn ɖè é ɖokpo wɛ nyí ɖɔ mǐ na gbéjé nǔ e biblu ɖɔ lɛ é kpɔ́n , b’ɛ sixu d’alɔ mǐ bɔ mǐ na mɔ nukúnnú jɛ lee jezu na ko cí é mɛ ."
ye sixu lɛ́ d’alɔ mǐ bɔ mǐ na ɖó linlin e sɔgbe é dó wǔ tɔn .
“ a na agbaza ðokpo mì ”
é cí ɖɔ ɖɛ mɛ wɛ jezu ɖɔ xó enɛ lɛ ɖè hwenu e é bló baptɛm é ɖɔhun .
( eblée lɛ 10 : 5 ; matie 3 : 13 - 17 ) nɛ̌ agbaza enɛ ka cí ?
"xwè 30 jɛ nukɔn ɔ , wɛnsagun gabliyɛli ɖɔ nú mali ɖɔ : “ a na mɔ xò , bo na jì vǐ sunnu ɖokpo , . . ."
mawu ví . ”
"( luki 1 : 31 , 35 ) enɛ wu ɔ , jezu nyí nya maɖóblɔ̌ ɖé lee adamu nyí gbɔn hwenu e è dá ɛ é ."
"( luki 3 : 38 ; 1 kɔlɛntinu lɛ 15 : 45 ) jezu ɖó na ko ɖò anyǔ mɛ , bo na ko ɖi nɔ tɔn mali e nyí jwifu ɖé é ."
"atán enɛ nɔ ɖè yɛ̌yi kpo sísí kpo xlɛ́ ; é nɔ ɖiga ǎ , è ka nɔ lɛ́ dovɛ̌ na ǎ ."
é ɖò wɛn ɖɔ jezu nɔ wlíbò nú atán tɔn bo nɔ kpa ɖa tɔn b’ɛ nɔ nyɔ́ kpɔ́n .
"ye mɛ e è ɖè ɖó vo bɔ ye nyí nazilinu , sanmusɔ́ɔn ɖɔhun lɛ é jɛn ma nɔ kpa ɖa yetɔn lɛ ǎ . — kɛ́nsísɔ́ 6 : 5 ; hwɛɖɔtɔ́ lɛ 13 : 5 ."
"jezu wà xwlɛkpikpazɔ́ nú xwè 30 mɔ̌ , é ka zán azɔ̌wanú hwe mǐtɔn nu tɔn lɛ ǎ ."
"( maki 6 : 3 ) enɛ wu ɔ , é ɖó na ko hwán ."
"ðò sinsɛnzɔ́ tɔn sín bǐbɛ̌mɛ ɔ , éɖokponɔ “ nya [ nǔsatɔ́ lɛ ] bǐ sín sinsɛnxɔ ɔ mɛ , ye kpodo gbɔ̌ yetɔn lɛ kpo , kpodo nyibu yetɔn lɛ kpo . é fúnfún akwɛɖyɔtɔ́ lɛ sín akwɛ , bo flí tavo yetɔn lɛ xwè . ”"
( jaan 2 : 14 - 17 ) è ɖó na dó hlɔnhlɔn tawun cobo sixu wà nǔ mɔhun .
"jezu zán agbaza e mawu na ɛ é dó wà azɔ̌ e mawu sɔ́ dó así n’i lɛ é ; é ɖɔ : “ axɔsuɖuɖu mawu tɔn ɔ , un ɖó na yì jla wɛnɖagbe tɔn tò ɖě lɛ lɔmɔ̌ , ɖó nǔ e wu wɛ è sɛ́ mì dó ɔ nɛ . ”"
( luki 4 : 43 ) é byɔ hlɔnhlɔn e jiwǔ é ɖé cobɔ è na ɖi zɔnlin gbɔn palestine sín gbě ɔ bǐ jí bo jla wɛn enɛ .
“ mi wá gɔ̌n ce . . .
bonu ma na gbɔjɛ mi ”
"awǎjijɛ e ɖò jezu nukúnmɛ é kpo xomɛnyínyɔ́ sín walɔ tɔn lɛ kpo na ko zɔ́n bɔ xó tɔn dɔn mɛ gègě , ɖò taji ɔ , “ mɛ e agban kpinkpɛn hinhɛn cikɔ na lɛ é . ”"
( matie 11 : 28 - 30 ) awǎjijɛ tɔn kpo xomɛnyínyɔ́ tɔn kpo tɛɖɛ̌ akpá e é dó ɖɔ emi na fá kɔ nú mɛ ɖěɖee jló na kplɔ́n nǔ ɖò gɔ̌n tɔn lɛ é jí .
yɔkpɔvu lɛ lɔ tlɛ nɔ ba na nɔ kpɔ́ xá jezu ɖó biblu ɖɔ : “ é dɔn vǐ lɛ dó wǔ . ” — maki 10 : 13 - 16 .
"enyi jezu na bo sè wuvɛ̌ cobo kú ɔ , é nyí mɛ e nɔ blawu é ɖé ǎ ."
"ði kpɔ́ndéwú ɔ , é gɔ́ sò nú awǎjijɛ e ɖò alɔwliwli ɖé tɛnmɛ é ɖò kana bo sɔ́ sìn dó huzu vɛɛn ɖagbe na ."
"( jaan 2 : 1 - 11 ) ðò kplékplé ɖevo lɛ tɛnmɛ ɔ , é kplɔ́n nǔ e è ma sixu wɔn gbeɖé ǎ lɛ é mɛ . — matie 9 : 9 - 13 ; jaan 12 : 1 - 8 ."
"( jaan 11 : 25 , 26 ; 17 : 3 ) hwenu e ahwanvu tɔn 70 wá ɖó wɛnɖagbejijla yetɔn sín gbè n’i é ɔ , ‘ xomɛ hun ’ i b’ɛ ɖɔ : “ xomɛ ni hun mi ɖó nyikɔ mitɔn e è wlan ɖó [ jixwé ] é wu . ” — luki 10 : 20 , 21 ."
“ nǔ na nyí mɔ̌ ðò midɛɛ lɛ mɛ ǎ ”
"sinsɛngán jezu hwenu tɔn lɛ nɔ ba wlɛnwín bo na dó dɔn ayi mɛ ɖevo lɛ tɔn wá yeɖée jí , lobo ɖè acɛ yetɔn xlɛ́ ."
"( kɛ́nsísɔ́ 15 : 38 - 40 ; matie 23 : 5 - 7 ) ðó jezu gbɔn vo nú ye wutu ɔ , é kplɔ́n nǔ mɛsɛ́dó tɔn lɛ ɖɔ ye ni ma nɔ “ kpa acɛ gannaganna ” nú mɛ ɖevo lɛ ó ."
"( luki 22 : 25 , 26 ) nugbǒ ɔ , jezu gb’akpá nú ye ɖɔ : “ mi cɔ́ miɖée dó sɛnkplɔnmɛtɔ́ lɛ wu , ɖó nǔ e nɔ víví nú ye lɛ wɛ nyí ɖɔ ye ni nɔ ɖò awu gaga mɛ , bo nɔ ɖò sà ɖi wɛ ; è ni nɔ dó gbè ye ɖò tokplétɛn lɛ . ” — maki 12 : 38 ."
"jezu gbɔn vo nú ye , ɖó é nɔ ɖè éɖée ɖó vo nú togun ɔ ǎ , bɔ hweɖelɛnu ɔ , è tlɛ nɔ tuùn i ɖò mɛ mɛ ǎ ."
"( jaan 7 : 10 , 11 ) é na bo tlɛ ɖò mɛsɛ́dó tɔn gbejinɔtɔ́ 11 lɛ tɛntin ɔ , è nɔ tuùn i ɖó vo ǎ ."
"bo na dó dó gesí jezu ɔ , judasi mɛsaɖutɔ́ ɔ kisi n’i bo dó “ na xlɛ̌ ” ɖé ahwan ɔ . — maki 14 : 44 , 45 ."
"enyi è na bo ma tuùn lee jezu cí é hlɛ́nhlɛ́n ǎ ɔ , é ɖò wɛn ɖɔ é kún cí lee mɛ lɛ nɔ ɖè desɛ́ɛn tɔn gbɔn hwɛhwɛ é ó ."
"amɔ̌ , nǔ e lɛ́ ɖò taji hugǎn lee é cí tawun é wɛ nyí linlin e mǐ nɔ ɖó dó wǔ tɔn dìn é ."
"“ zaanðé dìn ɔ , mɛ e nyí gbɛ̀ ɔ tɔn lɛ sɔ́ na mɔ mì ǎ ”"
"gbè e gbè jezu ɖɔ xó enɛ lɛ é ɔ , é kú bɔ è ɖi i ."
( jaan 14 : 19 ) é sɔ́ gbɛ̀ tɔn jó dó “ xɔ gbɛ̀ nú mɛ gègě . ”
"( matie 20 : 28 ) azǎn tɔn atɔngɔ ɔ gbè ɔ , mawu fɔ́n ɛ dó gbigbɔ mɛ lobo “ ɖè è xlɛ́ ” ahwanvu tɔn ɖé lɛ ."
( mɛsɛ́dó 10 : 40 ; 1 piyɛ́ɛ 3 : 18 ) nɛ̌ jezu ka cí hwenu e é tɔ́n dó ahwanvu tɔn lɛ jí é ?
"é na ko gbɔn vo nú lee é cí ɖ’ayǐ é tawun , ɖó mɛsɛ́dó tɔn lɛ lɔ tlɛ tuùn i tlolo ǎ ."
"mali magidalanu mɔ ɛ dó mɔ jikpajikpɔntɔ́ ɖé ; bɔ ahwanvu wè e xwè emawusi lɛ é sɔ́ ɛ dó mɔ jonɔ ɖé na . — luki 24 : 13 - 18 ; jaan 20 : 1 , 14 , 15 ."
linlin tɛ mǐ ka ɖó na nɔ ɖó dó jezu wu ɖò égbé ?
"xwè 60 jɛji ɖò kú jezu tɔn gudo ɔ , jaan , mɛsɛ́dó e é yí wǎn na é mɔ nǔmimɔ lɛ dó wǔ tɔn ."
"mɛ e ɖò kúkú wɛ ɖò yatín jí é ɖé wɛ jaan mɔ ǎ , é nyɔ́ wá ɔ , é mɔ “ axɔsu axɔsu lɛ tɔn ; aklunɔ aklunɔ lɛ tɔn , ” axɔsu axɔsuɖuto mawu tɔn tɔn e na ɖu ɖò kɛntɔ́ mawu tɔn lɛ , awovi kpo gbɛtɔ́ kpo bǐ jí ɖò malin - malin mɛ é , bo na hɛn nyɔna mavɔmavɔ lɛ wá nú gbɛtɔ́ lɛ . — nǔɖexlɛ́mɛ 19 : 16 ; 21 : 3 , 4 ."
linlin e sɔgbe é ðiɖó dó nùwanyido lɛ wu
"hwenu e don kpo margaret * kpo sín vǐ nyɔnu kpo xwédo tɔn kpo wá ba ye kpɔ́n é ɔ , é víví nú ye ."
"cobonu ye na lɛkɔ ɔ , margaret e nyí nùɖuɖuɖatɔ́ bo ɖò gbɔjɛ tɔn ɖaxó ɔ mɛ dìn é ɖa makaloníi kpo amɔ̌ sín nùsúnnú kpo e vivǔ tɔn wè lɛ yí wǎn na é , bɔ ye na nɔ kpɔ́ bo ɖu ."
"mɛ bǐ ko jinjɔn ayǐ , bɔ margaret sɔ́ nùɖuɖugban ɔ wá bo sɔ́ ɖó tavo ɔ tɛntin ."
"ee é hun nusú ɔ bo mɔ ɖɔ amɔ̌ sín nùsúnnú zozo ɔ kɛɖɛ jɛn ɖò gannu ɔ mɛ ɔ , é kpaca ɛ tawun !"
"margaret wɔn bo gɔ́ ajɔxanú taji ɔ , makaloníi ɔ na ǎ ! *"
"mǐ na bo ɖó xwè ɖebǔ , alǒ mɔ nǔ kpɔ́n gbɔn ɖebǔ ɔ , mǐ bǐ wɛ nɔ wà nǔ nyì dò ."
"é sixu nyí xó masɔgbe ɖé , alǒ mǐ wà nùɖé b’ɛ jɛ gan ǎ , abǐ ayi mǐtɔn fɛ́ sín nùɖé jí ."
etɛwu è ka nɔ wà nǔ nyì dò ?
nɛ̌ mǐ ka sixu ɖeɖɛ nùwanyido lɛ gbɔn ?
è ka sixu nyì alɔ nú ye à ?
linlin e sɔgbe é ɖiɖó dó nùwanyido lɛ wu na d’alɔ mǐ bɔ mǐ na mɔ xósin nú nùkanbyɔ enɛ lɛ .
linlin mǐ kpo mawu kpo tɔn dó nùwanyido lɛ wu
"enyi mǐ wà nùɖé ganji ɔ , mǐ nɔ yí gbè nú kpa e è kpa mǐ é kpo xomɛhunhun kpo , bo nɔ lɛ́ tuùn ɖɔ mǐ jɛxa ."
"mɔ̌ ɖokpo ɔ , enyi mǐ wà nǔ e mǐ ma tuùn ǎ é , alǒ mɛ ɖevo lɛ ma ɖ’ayi wu ǎ é ɖé nyì dò ɔ , mǐ ɖó na yí gbè ɖɔ mǐ wà nǔ nyì dò à cé ?"
é byɔ mɛɖesɔhwe cobɔ è na wà mɔ̌ .
"enyi mǐ nɔ mɔ mǐɖée dín ɔ , mǐ sixu hu tɛ́ nú nùwanyido mǐtɔn , sɔ́ kplá mɛ ɖevo kɔ , alǒ tlɛ gbɛ́ ɖɔ mǐ kún wà nùɖé nyì dò ó ."
nǔ e mɛ gbɛzinzan gbɔn mɔ̌ nɔ tɔ́n kɔ dó hwɛhwɛ é nɔ nyla .
"è sixu gɔn tagba ɔ ɖeɖɛ , bo sixu lɛ́ dɔn tó nú xomɛvɔnɔ ɖevo lɛ ."
"enyi nǔ e mǐ wà nyì dò é na bo ma jì nùɖé nú mǐ dìn ǎ ɔ , mǐ ɖó na tuùn ɖɔ é lín oo , é yá oo , “ mɛ ɖokpo ɖokpo na ɖó nǔ e éɖesunɔ wà ɔ sín gbè nú mawu . ” — hlɔmanu lɛ 14 : 12 ."
mawu nɔ ɖó linlin e ɖò jlɛ̌ jí é dó nùwanyido lɛ wu .
"ðò wema ðɛhan tɔn mɛ ɔ , è ɖɔ ɖɔ mawu nyí “ xomɛfatɔ́ ” ; “ nùblawukúnúmɛtɔ́ ” ; é “ nɔ dóhwɛ mɛ kaka sɔyi ǎ , é nɔ nɔ xomɛsin jí kaka sɔyi ǎ . ”"
"é tuùn ɖɔ hwɛhutɔ́ wɛ gbɛtɔ́ lɛ nyí , bo tuùn gǎnmaɖó mǐtɔn lɛ ; “ é tuùn ɖɔ kɔgudu kpowun wɛ mǐ nyí ; é wɔn ǎ . ” — ðɛhan 103 : 8 , 9 , 14 ."
"gɔ́ na ɔ , ɖi tɔ́ nùblawukúnúmɛtɔ́ ɖé ɖɔhun ɔ , mawu jló ɖɔ mǐ mɛ vǐ tɔn lɛ ni nɔ ɖó linlin e é nɔ ɖó dó nùwanyido lɛ wu é ."
( ðɛhan 130 : 3 ) wěɖexámɛ kpo alixlɛ́mɛ kpo ɖěɖee na d’alɔ mǐ bɔ mǐ na ɖeɖɛ nùwanyido mǐtɔn lɛ kpo mɛ ɖevo lɛ tɔn kpo é ɖò kpɔ́ gégé ɖò xó tɔn mɛ .
ali e nu è na ðeðɛ nùwanyido lɛ ðè lɛ é
"hwɛhwɛ ɔ , enyi mɛɖé wà nùɖé alǒ ɖɔ nùɖé nyì dò ɔ , é nɔ zán hwenu gègě kpo hlɔnhlɔn gègě kpo dó dóhwɛ mɛ ɖevo lɛ , alǒ dó ɖò hwɛjijɔ ba wɛ ."
"amɔ̌ , enyi xó towe lɛ gblewu mɛɖé ɔ , é na nyɔ́ ɖɔ a ni dó kɛnklɛn , bo jla nùwanyido ɔ ɖó , lobo bló bonu xɔ́ntɔn mitɔn ni kpó ɖò ganji ."
"a wà nùɖé nyì dò b’ɛ hɛn nǔ gblé dó hwiɖesunɔ , alǒ mɛ ɖevo lɛ wu wɛ à ?"
é na nyɔ́ ɖɔ a ni wà nǔ e wu a kpé é dó jla ninɔmɛ lɛ ɖó hú ɖɔ a ni sìn xomɛ dó hwiɖée alǒ dóhwɛ mɛ ɖevo lɛ .
"é ɖò wɛn ɖɔ enyi mǐ jɛ kútamla ɖɔ mɛ ɖevo wu wɛ nùwanyido ɔ sín ɔ , é na zɔ́n bɔ tagba e ma ɖò dandan ǎ lɛ é na gbɛ́ kɔ lɛ́ , bo na lɛ́ syɛn d’eji ."
"é nyɔ́ wà ɔ , nùwanyido towe lɛ ni kplɔ́n nǔ we , jlǎ ye ɖó , bo wà nǔ e a ɖó na wà é ."
"amɔ̌ , enyi mɛ ɖevo wà nǔ nyì dò ɔ , é nɔ bɔwǔ tawun nú mǐ bɔ mǐ nɔ wà nǔ dó ɖexlɛ́ ɖɔ é kún nyɔ́ nukún mǐtɔn mɛ ó ."
"é na nyɔ́ tawun ɖɔ è ni xwedó wěɖexámɛ jezu klisu tɔn , é ɖɔ : “ nǔ e mi jló ɖɔ gbɛtɔ́ lɛ ni bló nú emi ɔ , mi nɔ bló nú ye lɔmɔ̌ . ”"
"( matie 7 : 12 ) enyi a wà nǔ nyì dò bonu é ma tlɛ syɛn sɔmɔ̌ ǎ ɔ , a na jló ɖɔ mɛ ɖevo lɛ ni wà nǔ xá emi kpo xomɛnyínyɔ́ kpo alǒ tlɛ wɔn ya na ."
"enɛ wu ɔ , é na nyɔ́ ɖɔ hwi lɔ ni tɛ́n kpɔ́n bo nyɔ́ xomɛ mɔhun dó mɛ ɖevo lɛ wu à cé ? — efɛzinu lɛ 4 : 32 ."
nugbodòdó ðěðée sixu d’alɔ bɔ è na ðè nùwanyido kpò lɛ é
"xókwintinmɛwegbo ɖé ɖɔ ɖɔ , nùwanyido lɛ nɔ sín “ linlin agɔ ɖiɖó , doyidoslɔ́ nǔ ɔ tɔn ma tuùn , alǒ ayi ma ɖó te ” wu ."
"mǐ ɖó na yí gbè ɖɔ hwɛhwɛ ɔ , mɛ bǐ wɛ nɔ ɖè jijɔ enɛ lɛ ɖě alǒ gègě xlɛ́ ."
"é ɖò mɔ̌ có , enyi mǐ nɔ xwedó nugbodòdó mawuxówema ɔ tɔn ɖé lɛ ɔ , nùwanyido lɛ na ɖekpo ."
"nugbodòdó mɔhun ɖokpo ɖò nùnywɛxó 18 : 13 mɛ , é ɖɔ : “ mɛ e ma nɔ kú hǔn bo nɔ sè xó cobo nɔ kɛnu d’ewu ǎ ɔ , é nɔ ɖè xlonɔ e é nyí ɔ xlɛ́ , bo nɔ dó winnya éɖée . ”"
"nugbǒ ɔ , hwenu klewun ɖé zinzan dó ɖótó xó ɔ , bo gbéjé nǔ e a na ɖɔ é kpɔ́n na d’alɔ we bɔ a na zɔn kplakpla jí bo ɖɔ xó ɖé alǒ wà nùɖé kpowun ǎ ."
"nukúnnúmɔjɛnǔmɛ e è nɔ ɖó hwenu e è ɖó ayi te ganji é nɔ zɔ́n bɔ è nɔ ɖó linlin agɔ ǎ , bo nɔ nyì alɔ nú nùwanyido ."
"nugbodòdó biblu tɔn ɖevo ɖɔ : “ enyi mi kpéwú hǔn , mi tɛ́n kpɔ́n gbɔn alɔkpa bǐ mɛ lee mi kpéwú gbɔn é , bo nɔ fífá mɛ xá gbɛtɔ́ lɛ bǐ . ”"
( hlɔmanu lɛ 12 : 18 ) wà nǔ e wu a kpé é bǐ dó xò fífá kpo nǔwaɖókpɔ́ kpo sín kàn .
"enyi a ɖò azɔ̌ wà xá mɛ ɖevo lɛ wɛ hǔn , nɔ nyɔ́ xomɛ bo nɔ ɖó sísí nú ye , bo tɛ́n kpɔ́n bo nɔ kpa ye lobo nɔ dó wusyɛn lanmɛ nú ye ."
"ðò ninɔmɛ mɔhun mɛ ɔ , è sixu sɔ́ xó e è ɖɔ nyì dò nú mɛ lɛ é , alǒ nǔ e è wà nyì dò nú mɛ lɛ é kɛ mɛ alǒ myɔ nukún dó , bo sixu ɖeɖɛ nùwanyido e tlɛ syɛn tawun lɛ é ɖò nyanɛnyanɛ mɛ ."
kpɔ́n ɖɔ nùwanyido ɔ ka sixu kplɔ́n nǔ ɖagbe ɖé we à jí .
"ma ba hwɛjijɔ nú nǔ e a ɖɔ alǒ wà nyì dò é ó , é nyɔ́ wà ɔ , mɔ ɖɔ ali wɛ é hun nú emi bɔ emi na tɛ́n kpɔ́n bo ɖó jijɔ ɖagbe lɛ ."
"boya a ɖó hudo suúluɖiɖo , xomɛnyínyɔ́ alǒ mɛɖéejiɖuɖe ɖiɖexlɛ́ d’eji tɔn wɛ à ?"
"bɔ fífá , vivo mimɔ , kpo wanyiyi kpo ɔ ka lo ?"
"( galatinu lɛ 5 : 22 , 23 ) é hwe bǐ ɔ , a sixu kplɔ́n nǔ e a ma na wà nyì dò hweɖevonu ǎ é ."
"ðiɖɔ wɛ è ɖè ɖɔ a ni dovɛ̌ nú nùwanyido ɔ ǎ , amɔ̌ , tɛ́n kpɔ́n bo ma sɔ́ ayi ɖó lee nǔ cí nú we é jí dín ó ."
alisá yɛ́ɛ́ ɖé sixu d’alɔ bɔ ninɔmɛ ɔ fá .
linlin e sɔgbe é ðiðó sixu hɛn lè wá nú mǐ
linlin e sɔgbe é ɖiɖó dó nùwanyido lɛ wu na d’alɔ mǐ bɔ mǐ na ɖeɖɛ ye kpo ayɛ̌si kpo .
mǐ na vo ɖò mǐɖée mɛ bo na lɛ́ nɔ fífá mɛ xá mɛ ɖevo lɛ hugǎn .
"enyi mǐ nɔ tɛ́n kpɔ́n bɔ nùwanyido mǐtɔn lɛ́ nɔ kplɔ́n nǔ mǐ ɔ , mǐ na huzu nùnywɛtɔ́ bo nyɔ́ líyá d’eji ."
"awakanmɛ na kú mǐ ǎ , mǐ ka na lɛ́ ɖó linlin nyanya dó mǐɖée wu ǎ ."
"enyi mǐ mɔ nǔ jɛ wu ɖɔ mɛ ɖevo lɛ lɔmɔ̌ ɖò xwi ɖí xá nùwanyido yetɔn lɛ wɛ ɔ , é na zɔ́n bɔ mǐ na sɛkpɔ ye ."
"hú mɔ̌ ɔ , enyi mǐ nɔ kplɔ́n bo nɔ xwedó wanyiyi mawu tɔn kpo hwɛ e é nɔ sɔ́ kɛ mɛ kpo jlǒ kpo é sín kpɔ́ndéwú ɔ , é na hɛn lè wá nú mǐ . — kolosinu lɛ 3 : 13 ."
nǔ e margaret wà nyì dò bɔ è ɖɔ ɖò bǐbɛ̌mɛ é ka hɛn hwenu xwédo ɔ tɔn enɛ gblé wɛ à ?
"é hwɛ́n bɔ mɛ bǐ ko , bɔ taji ɔ margaret ɖesu ko , bɔ ye ɖu nǔ ɔ makaloníi ɔ mɛvo !"
"nukɔnmɛ ɔ , vivǔ wè lɛ wá kpi tan manawɔn enɛ nú vǐ yeɖesunɔ tɔn lɛ bo flín hwenu ɖagbeɖagbe e ye zán ɖó kpɔ́ xá gan’páa kpo gan’maa yetɔn lɛ kpo é ."
"è na ɖɔ ɔ , nùwanyido ɖé kpowun wɛ !"
"makaloníi kpo amɔ̌ kpo sín nùɖuɖu enɛ ɔ , amɛlika sín nùɖuɖu ɖé wɛ , bɔ makaloníi ɔ wɛ nyí nǔ taji e è nɔ ɖa é bo nɔ wá dán ɖó kpɔ́ kpo nùsúnnú ɔ kpo ."
biblu : etɛwu é ka sukpɔ́ sɔmɔ̌ ?
etɛwu lilɛdogbeɖevomɛ vovo biblu tɔn lɛ ka sukpɔ́ sɔmɔ̌ ɖò égbé ?
"lilɛdogbeɖevomɛ biblu tɔn yɔyɔ̌ lɛ ɔ , alɔ wɛ ye nɔ dó mǐ à , alǒ ye nɔ sú nukúnnú mimɔ jɛ biblu ɔ mɛ sín ali dó mǐ ?"
nùkplɔnkplɔn dó fí e lilɛdogbeɖevomɛ lɛ gosin é wu sixu d’alɔ mǐ bɔ mǐ na gbéjé ye kpɔ́n kpo nùnywɛ kpo .
"jɛ nukɔn hwɛ̌ ɔ , mɛ̌ mɛ̌ e ka wlan biblu dòdó ɔ ?"
hwetɛnu è ka wlan ?
"ðò kpaà mɛ ɔ , akpáxwé wè jí wɛ è má biblu ɔ dó ."
"wema 39 wɛ ɖò akpáxwé nukɔntɔn ɔ mɛ , bɔ ‘ xó mawu tɔn ’ ɖò ye mɛ ."
"( hlɔmanu lɛ 3 : 2 ) mawu sɔ́ xó tɔn d’ayi mɛ nú sunnu gbejinɔtɔ́ lɛ bɔ ye wlan wema enɛ lɛ ɖò xwè 1 100 mɔ̌ vlamɛ , sín 1513 j.h.m . tɔn wá hweɖenu ɖò 443 j.h.m . tɔn gudo . ebléegbe mɛ wɛ ye wlan gègě dó , enɛ wu ɔ , mǐ nɔ ylɔ akpáxwé enɛ ɖɔ akpáxwé biblu tɔn e è wlan dó ebléegbe mɛ é , bɔ è nɔ lɛ́ ylɔ ɖɔ alɛnuwema xóxó ɔ ."
"wema 27 wɛ ɖò akpáxwé wegɔ ɔ mɛ , bɔ ye lɔ nyí “ mawuxó ” ɔ . ( 1 tɛsalonikinu lɛ 2 : 13 ) mawu sɔ́ d’ayi mɛ nú ahwanvu jezu klisu tɔn gbejinɔtɔ́ lɛ bɔ ye wlan wema enɛ lɛ ɖò xwè 60 mɔ̌ vlamɛ , sín 41 h.m . tɔn jɛ 98 h.m . tɔn . glɛkigbe mɛ wɛ ye wlan gègě dó , enɛ wu ɔ , mǐ nɔ ylɔ akpáxwé enɛ ɖɔ akpáxwé biblu tɔn e è wlan dó glɛkigbe mɛ é , bɔ è nɔ lɛ́ ylɔ ɖɔ alɛnuwema yɔyɔ̌ ɔ ."
kplékplé wema 66 enɛ lɛ tɔn wɛ nyí biblu ɔ : wɛn mawu tɔn nú gbɛtɔ́ lɛ .
etɛwu è ka lɛ́ bló lilɛdogbeɖevomɛ ɖevo lɛ ?
hwɛjijɔ taji atɔn ɖíe .
bonu gbɛtɔ́ lɛ na dó sixu xà biblu ɔ dó anɔnugbe yetɔn mɛ .
"bonu è na dó ɖè nùwanyido e biblu vɔ́ wlantɔ́ lɛ bló é síìn , mɔ̌ mɛ ɔ , è na vɔ́ nùwlanwlan dòdó lɛ sɔ́ ɖó tɛn yetɔn mɛ ."
bonu è na vɔ́ gbè xóxó lɛ jlaɖó .
mi nú mǐ ni gbéjé lee nǔ enɛ lɛ tɔ́n ɖò lilɛdogbeɖevomɛ bǐbɛ̌mɛ tɔn wè mɛ gbɔn é kpɔ́n .
lilɛdogbeðevomɛ glɛkigbe tɔn septante
"xwè 300 mɔ̌ cobɔ jezu na wá ɔ , akɔwé jwifu lɛ jɛ akpáxwé biblu tɔn e è wlan dó ebléegbe mɛ é lilɛ dó gbè ɖevo mɛ jí : glɛkigbe ."
lilɛdogbeɖevomɛ enɛ wɛ è wá ylɔ ɖɔ septante glɛkigbe tɔn .
etɛwu è ka bló lilɛdogbeɖevomɛ enɛ ?
septante ɔ lɛ́vɔ d’alɔ mɛ e ma nyí jwifu ǎ bo nɔ dó glɛkigbe lɛ é livi mɔkpan bonu ye na tuùn nǔ e biblu kplɔ́n mɛ lɛ é .
"akɔwé w . f . howard ɖɔ ɖɔ , “ sín xwè kanweko nukɔntɔn ɔ tɛntin ɔ , é wá huzu biblu klisanwun lɛ tɔn , bɔ mɛsɛ́dó lɛ nɔ gbɔn kplɔ́ngbasá kplɔ́ngbasá ‘ bo nɔ ɖexlɛ́ sín mawuxówema ɔ mɛ ɖɔ jezu wɛ nyí mɛsiya ɔ . ’ ”"
"( mɛsɛ́dó 17 : 3 , 4 ; 20 : 20 ) hwɛjijɔ e wu jwifu gègě ma sɔ́ wá “ keya nú septante ǎ é ɖokpo nɛ , ” wɛ akɔwé biblu tɔn f . f . bruce ɖɔ ."
"ee ahwanvu jezu tɔn lɛ jɛ akpáxwé biblu tɔn e è wlan dó glɛkigbe mɛ é mɔ jí kpɛɖé kpɛɖé é ɔ , ye xò ye kplé kpo lilɛdogbeɖevomɛ akpáxwé biblu tɔn e è wlan dó ebléegbe mɛ é tɔn septante tɔn kpo , é wɛ wá nyí biblu e mǐ ɖó ɖò égbé é ."
lilɛdogbeðevomɛ latɛ́ɛngbe tɔn vulgate
"xwè 300 mɔ̌ , hwenu e è ko wlan biblu fó é gudo ɔ , jérôme e nyí akɔwé sinsɛnnɔ ɖé é bló lilɛdogbeɖevomɛ biblu tɔn ɖé dó latɛ́ɛngbe mɛ ; é wɛ wá nyí vulgate latɛ́ɛngbe tɔn ."
"lilɛdogbeɖevomɛ vovo ko tíìn dó latɛ́ɛngbe mɛ có , etɛwu è ka ɖó hudo yɔyɔ̌ ɖevo tɔn lo ?"
"the international standard bible encyclopedia ɖɔ ɖɔ , jérôme jló na jla “ nǔ e è lilɛ dó agɔ lɛ é , nùwanyido e ɖò gannaganna lɛ é , nǔ e è gɔ́ na b’ɛ ma ɖò dandan ǎ lɛ é kpo nǔ e è wɔn lɛ é kpo ” ɖó ."
jérôme jla nùwanyido enɛ lɛ gègě ɖó .
"amɔ̌ , hwenu ɖò yiyi wɛ é ɔ , sinsɛngán lɛ wà nǔ e nyla hugǎn bǐ é nyì dò !"
"ye ɖè gbeta ɔ tɔ́n ɖɔ vulgate latɛ́ɛngbe tɔn ɔ kɛɖɛ wɛ nyí lilɛdogbeɖevomɛ biblu tɔn e è na zán é , bɔ ye wà mɔ̌ kaka nú xwè kanweko mɔkpan !"
"vulgate d’alɔ gbɛtɔ́ kpaà lɛ bonu ye ni mɔ nukúnnú jɛ biblu ɔ mɛ ǎ , é nyɔ́ wà ɔ , é zɔ́n bɔ é nyí wema e mɛ nabi ɖé ma sixu mɔ nukúnnú jɛ mɛ ǎ é ɖé , ɖó ɖò nukɔnmɛ ɔ , mɛ nabi ɖé sɔ́ wá sè latɛ́ɛngbe ɔ ɖebǔ ǎ ."
lilɛdogbeðevomɛ yɔyɔ̌ lɛ jɛ kpɔ́ sù jí
"ðò avla enɛ mɛ ɔ , gbɛtɔ́ lɛ kpó ɖò lilɛdogbeɖevomɛ biblu tɔn ɖevo lɛ bló wɛ , ɖi peshitta e è tuùn ganji é , ɖò xwè kanweko atɔ́ɔ́ngɔ h.m . tɔn mɔ̌ . amɔ̌ , è ko jɛ xwè kanweko 14gɔ́ ɔ mɛ hwɛ̌ cobɔ è lɛ́vɔ wá dó gǎn bonu mɛ kpaà gègě na mɔ mawuxówema ɔ dó anɔnugbe yetɔn mɛ ."
"ðò vivɔnu xwè kanweko 14gɔ́ ɔ tɔn ɖò angleterre ɔ , john wycliffe jɛ biblu ɖetɔ́n dó glɛnsigbe mɛ jí , bɔ gbɛtɔ́ kpaà lɛ sixu mɔ nukúnnú jɛ mɛ ."
"enɛ gudo zaan ɔ , wemazínmɔ johannes gutenberg tɔn hun ali nú akɔwé biblu tɔn lɛ bɔ ye ɖè lilɛdogbeɖevomɛ biblu tɔn yɔyɔ̌ lɛ tɔ́n bo má ɖò gbè e mɛ lɛ nɔ dó é vovo mɛ gbɔn elɔpu gbé ɔ bǐ jí ."
"hwenu e lilɛdogbeɖevomɛ glɛnsigbe tɔn ɔ jɛ kpɔ́ sù jí é ɔ , nǔkínkɛ́nɖonǔwutɔ́ lɛ mɔ xó ɖɔ dó lilɛdogbeɖevomɛ vovo lɛ biblo dó gbè ɖokpo ɔ mɛ wu ."
"sinsɛngán angleterre - nu xwè kanweko 18gɔ́ ɔ tɔn john lewis wlan ɖɔ : “ gbè nɔ wá cá , bɔ didó tɔn nɔ wá vɛwǔ , enɛ wu ɔ , é ɖò dandan ɖɔ è ni vɔ́ lilɛdogbeɖevomɛ xóxó lɛ blóɖó bonu mɛ e ɖò gbɛ̀ dìn lɛ é na sixu zán lobo mɔ nukúnnú jɛ mɛ . ”"
"égbé ɔ , akɔwé biblu tɔn lɛ ɖó nǔwukpikpé tawun hú ɖ’ayi tɔn bo na vɔ́ lilɛdogbeɖevomɛ xóxó lɛ jlaɖó ."
"ye mɔ nukúnnú jɛ gbè e mɛ è wlan biblu hwexónu tɔn lɛ dó é mɛ hú ɖ’ayi tɔn , bo lɛ́ ɖó biblu hwexónu tɔn xɔ akwɛ ɖěɖee è wlan kpo alɔ kpo bɔ è mɔ ɖò agaɖanu dìn lɛ é ."
nǔ enɛ lɛ d’alɔ ye bɔ ye tuùn nùwlanwlan dòdó biblu ɔ tɔn lɛ .
"enɛ wu ɔ , lilɛdogbeɖevomɛ biblu tɔn yɔyɔ̌ lɛ ɖiɖó d’alɔ mɛ tawun ."
"é ɖò mɔ̌ có , è ɖó na ɖò acéjí dó ɖé lɛ wu . * amɔ̌ , enyi wanyiyi adodwé e lilɛdogbeɖevomɛtɔ́ lɛ ɖó nú mawu é wɛ sísɛ́ ye bɔ ye vɔ́ biblu ɖé jlaɖó ɔ , azɔ̌ yetɔn sixu hɛn nyɔna ɖaxó wá nú mǐ ."
"enyi a jló na xà biblu dó gbè towe mɛ ɖò ɛntɛnɛti alǒ alokan towe jí hǔn , yì www.jw.org jí ."
kpɔ́n wema lɛ > biblu glɔ .
kpɔ́n xota comment choisir une bonne traduction de la bible ? ɖò atɔxwɛ ( flansegbe ) 1er mai 2008 tɔn mɛ .
nyikɔ mímɛ́ mawu tɔn ðò biblu mɛ
nyikɔ mawu tɔn ɖò xwɛ septante tɔn jezu hwenu tɔn ɖé jí
les saintes écritures . traduction du monde nouveau zán nyikɔ mímɛ́ mawu tɔn jehovah ɖò akpáxwé biblu tɔn e è wlan dó ebléegbe mɛ é kpo akpáxwé biblu tɔn e è wlan dó glɛkigbe mɛ é kpo mɛ .
"biblu glɛnsigbe tɔn égbé tɔn lɛ gègě ka wà mɔ̌ ǎ , é nyɔ́ wà ɔ , ye zán “ aklunɔ ” ɖó tɛn tɔn mɛ ."
"hwɛjijɔ e wu è wà mɔ̌ bɔ lilɛdogbeɖevomɛtɔ́ ɖé lɛ ɖɔ é ɖokpo wɛ nyí ɖɔ , nyikɔ mawu tɔn ɖesu ee wekwín yhwh nɔte na é kún tɔ́n ɖebǔ ɖò akpáxwé biblu tɔn e è wlan dó ebléegbe mɛ , bɔ è lilɛ dó glɛkigbe mɛ bɔ è nɔ ylɔ ɖɔ septante é mɛ ó ."
nugbǒ jɛn ka wɛ à ?
"ðò xwè kanweko 20gɔ́ ɔ tɛntin ɔ , è mɔ septante sín xwɛ xóxó xòxò jezu hwenu tɔn ɖé lɛ ."
nyikɔ mímɛ́ mawu tɔn e è wlan kpodo wekwín ebléegbe tɔn lɛ kpo é ɖò ye jí .
"é cí ɖɔ ɖò nukɔnmɛ ɔ , biblu vɔ́ wlantɔ́ lɛ ɖè nyikɔ mawu tɔn síìn , bo sɔ́ kurios , xókwin glɛkigbe tɔn e è nɔ zán nú “ aklunɔ ” é ɖó tɛn tɔn mɛ ɖɔhun ."
traduction du monde nouveau vɔ́ nyikɔ mawu tɔn sɔ́ ɖó tɛn e mɛ é ɖè ɖò mawuxówema ɔ mɛ lɛ é .
è ka huzu nǔ ðò biblu ɔ mɛ wɛ à ?
ezayíi sín wema mlámlá xù kúkú ɔ tɔn ɖé .
é sɔgbe tawun xá nǔ e ɖò biblu mɛ égbé é
é ɖò wɛn ɖɔ biblu vɔ́ wlantɔ́ lɛ wlan nùɖé lɛ nyì dò .
"amɔ̌ , nǔ e ye wlan nyì dò lɛ é ɖebǔ wà nǔ dó biblu ɔ wu ǎ ."
“ nǔ taji e klisanwun lɛ ɖi nǔ na lɛ é ɖebǔ jinjɔn wemafɔ e wu è sixu mɔ xó ɖɔ dó lɛ é jí ǎ . ” — our bible and the ancient manuscripts .
jwifu nǔ vɔ́ wlantɔ́ lɛ wlan nǔ kaka ɖé nyì dò ǎ .
"ði kpɔ́ndéwú ɔ , wema mlámlá ezayíi tɔn e è mɔ ɖò wema mlámlá xù kúkú ɔ tɔn lɛ mɛ é dóxó hú nùwlanwlan e ko ɖ’ayǐ lɛ é nú xwè 1 000 ."
"enyi è sɔ́ nùwlanwlan égbé tɔn lɛ jlɛ dó enɛ wu ɔ , etɛ mǐ ka sixu ɖɔ ?"
“ é yá bonu è mɔ bɔ è gɔ́ xókwin ɖé na alǒ ɖè xókwin ɖé kpò ǎ . ” — the book .
a history of the bible .
"é bɔwǔ dìn bɔ è na jla nǔ e biblu vɔ́ wlantɔ́ lɛ ma ɖ’ayi wu ǎ bo wlan nyì dó lɛ é ɖó , ɖi tɛn ɖyɔɖyɔ nú wekwín , xógbe alǒ nukɛgbe lɛ ."
"“ è sixu na jiɖe mɛ ɖěɖee ado nɔ hu dó gbesisɔ biblu tɔn wu lɛ é tawun ɖɔ , é na bo tlɛ nyí fɛ́n e jí è wlan nǔ lɛ dó bɔ è mɔ ɖò ejipu lɛ é , ɖěɖee è vɔ́ wlan kpo alɔ kpo lɛ é , kpo ɖěɖee è zín kpo macinu kpo ɖò elɔpu lɛ é kpo ɔ , nǔ ɖokpo ɔ pɛ́pɛ́pɛ́ wɛ ɖò ye mɛ . ” — the book ."
è ka huzu nǔ ɖò biblu ɔ mɛ wɛ à ?
cɛ́nnyícɛ́nnyí ɖé lɔ ǎ !
klisanwun lɛ ka ðó na ðu natáaxwe wɛ à ?
"gbɔn gbɛ̀ ɔ bǐ mɛ ɔ , gbɛtɔ́ livi mɔkpan nɔ lin ɖɔ jijizán jezu klisu tɔn sín xwè wɛ natáaxwe ɔ nyí ."
"amɔ̌ , a ka ko kanbyɔ hwiɖée ɖɔ klisanwun xwè kanweko nukɔntɔn ɔ tɔn lɛ , ye mɛ e sɛkpɔ jezu hugǎn lɛ é ka ɖu natáaxwe ɔ à jí kpɔ́n à ?"
a ka tuùn nǔ e biblu ɖɔ dó jijizán sín xwè lɛ wu é à ?
"nú klisanwun lɛ na ɖu natáaxwe kpo ye na gbɔ kpo ɔ , xósin nùkanbyɔ enɛ lɛ tɔn mimɔ sixu d’alɔ mǐ bɔ mǐ na tuùn ."
"jɛ nukɔn hwɛ̌ ɔ , biblu ɖɔ jijizán jezu tɔn alǒ mawu sɛntɔ́ gbejinɔtɔ́ ɖevo ɖebǔ tɔn sín xwè xó ǎ ."
mɛ wè jɛn ɖu jijizán yetɔn sín xwè bɔ mawuxówema ɔ ɖɔ .
"ye mɛ wè lɛ ɖě ka nyí jehovah , mawu biblu tɔn ɔ sɛntɔ́ ǎ , bɔ nǔ nyanya wɛ jɛ ɖò jijizán yetɔn lɛ sín xwè hwenu ."
"( bǐbɛ̌mɛ 40 : 20 ; maki 6 : 21 ) sɔgbe kpo encyclopædia britannica kpo ɔ , klisanwun nukɔntɔn lɛ gbɛ́ “ aca pagáwùn tɔn e jijizán sín xwè lɛ ɖuɖu nyí é . ”"
azǎn tɛ jí è ka jì jezu ?
biblu ɖɔ gbè e gbè è jì jezu e pɛ́ɛ́ ǎ .
"“ alɛnuwema yɔyɔ̌ ɔ ɖɔ gbè e gbè è jì klisu e lě ǎ , wema ɖevo ɖebǔ ka lɛ́ ɖɔ lɔ ǎ , ” wɛ cyclopedia mcclintock kpo strong kpo tɔn ɖɔ ."
"é ɖò wɛn ɖɔ enyi jezu jló ɖɔ ahwanvu emitɔn lɛ ni ɖu jijizán emitɔn sín xwè wɛ ɔ , é na ko bló bɔ ye na tuùn azǎn e gbè è jì i é ."
"wegɔ ɔ , è wlan dó biblu mɛ ɖɔ jezu alǒ ahwanvu tɔn lɛ ɖě ɖu natáaxwe ǎ ."
"sɔgbe kpo new catholic encyclopedia kpo ɔ , azɔn nukɔntɔn e è ɖɔ natáaxwe ɖuɖu xó é ɔ , “ sunzanwema philocalus tɔn mɛ wɛ è mɔ ɖè , sunzanwema hlɔmanu lɛ tɔn xwè 336 h.m . tɔn ɖé wɛ . ”"
"é ɖò wɛn ɖɔ è ko fó biblu wlanwlan xóxó , bɔ jezu gosin ayikúngban jí é ɔ , é ko bló xwè kanweko mɔkpan cobɔ nǔ enɛ wá tíìn ."
"enɛ wu ɔ , mcclintock kpo strong kpo wlan ɖɔ “ natáaxwe ɖuɖu ɔ kún gosin mawu gɔ́n ó , mɔ̌ jɛn é ma ka gosin alɛnuwema yɔyɔ̌ ɔ mɛ ǎ é nɛ . ” *"
nǔwiwa tɛ jezu ka ɖegbe nú ahwanvu tɔn lɛ ɖɔ ye ni nɔ flín ?
"ðó jezu nyí nùkplɔnmɛtɔ́ ðaxó ɔ wutu ɔ , é na alixlɛ́mɛ e zawě lɛ é dó nǔ e é jló ɖɔ ahwanvu tɔn lɛ ni bló é wu , bɔ è wlan ye dó biblu mɛ ."
"amɔ̌ , natáaxwe ɖuɖu ka ɖò ye mɛ ǎ ."
"lee mɛ̌si ɖé ma nɔ jló ɖɔ wemaxɔmɛvi emitɔn lɛ ni wà nǔ zɛ alixlɛ́mɛ e é na ye é wu ǎ gbɔn é ɔ , mɔ̌ ɖokpo ɔ wɛ jezu ma jló ɖɔ ahwanvu emitɔn lɛ ni “ wà nǔ zɛ nǔ e è wlan ” dó mawuxówema ɔ mɛ é wu ǎ gbɔn é nɛ . — 1 kɔlɛntinu lɛ 4 : 6 ."
"ðò alɔ ɖevo mɛ ɔ , nǔwiwa taji ɖé tíìn bɔ klisanwun nukɔntɔn lɛ tuùn ganji , é wɛ nyí flǐn kú jezu tɔn tɔn ."
jezu ɖesunɔ ɖɔ hwenu e ahwanvu tɔn lɛ na bló nǔwiwa enɛ é kpo lee ye na bló gbɔn é kpo nú ye .
è wlan alixlɛ́mɛ tawun tawun enɛ lɛ kpo gbè e gbè é kú é kpo dó biblu mɛ . — luki 22 : 19 ; 1 kɔlɛntinu lɛ 11 : 25 .
"lee mǐ ko mɔ gbɔn é ɔ , jijizán sín xwè wɛ natáaxwe nyí , bɔ klisanwun nukɔntɔn lɛ xwedó aca pagáwùn tɔn enɛ lɛ ǎ ."
"gɔ́ na ɔ , biblu ɖɔ ɖɔ jezu alǒ mɛ ɖevo ɖebǔ ɖu natáaxwe ǎ ."
"kpodo kúnnuɖenú enɛ lɛ bǐ kpo ɔ , klisanwun livi mɔkpan gbɔn gbɛ̀ ɔ bǐ mɛ wá gbeta ɔ kɔn ɖɔ natáaxwe kún nyí xwè bɔ emi na ɖu ó ."
"bo na dó mɔ nǔ ɖevo lɛ dó fí e aca natáaxwe tɔn lɛ gègě gosin e wu ɔ , kpɔ́n xota “ questions des lecteurs . . ."
"noël : que faut - il savoir ? ” ɖò atɔxwɛ ( flansegbe ) 1er décembre 2014 tɔn mɛ , é lɛ́vɔ ɖò www.jw.org jí ."
“ mɛ wɔbuwɔbu ” e gosin akɔta lɛ bǐ mɛ bɔ è ma sixu xà ǎ é ɖé na gán ɖò haamagedɔni hwenu
etɛ ka nɔ nyí haamagedɔni ?
mɛɖé lɛ lin ɖɔ . . .
kún e è na sú dó nú gbɛ̀ ɔ bǐ kpo bɔnbu ɖaxó ɖaxó lɛ kpo é ɖé wɛ .
"“ ahwan e è na fun ɖò mawu nǔbǐwukpétɔ́ ɔ sín azǎn ɖaxó ɔ gbè ” dó sú kún dó nú nǔnyanyawatɔ́ lɛ é wɛ haamagedɔni e nyí fí nùjlɛdonǔwu tɔn ɖé é nɔte na . — nǔɖexlɛ́mɛ 16 : 14 , 16 ."
"enyi mawu na hɛn ayikúngban ɔ gblé wu wɛ é ja haamagedɔni sín ahwan ɔ fún gbé ǎ , loɔ , é na cyɔn alɔ ayikúngban ɔ jí ɖò gbɛtɔ́ lɛ sí wu wɛ . — nǔɖexlɛ́mɛ 11 : 18 ."
"ahwan haamagedɔni tɔn ɔ na ɖó nǔ ahwan lɛ bǐ nu . — ðɛhan 46 : 9 , 10 ."
è ka sixu gán ɖò ahwan haamagedɔni tɔn mɛ à ?
"“ mɛ wɔbuwɔbu ” e gosin akɔta lɛ bǐ mɛ é ɖé na gán ɖò “ ya ɖaxó ɔ ” e na fó kpo ahwan haamagedɔni tɔn kpo é mɛ . — nǔɖexlɛ́mɛ 7 : 9 , 14 ."
mawu jló ɖɔ gbɛtɔ́ gègě ni gán ɖò haamagedɔni hwenu .
hwenu e ɖěwagbɛn han é jɛn mawu na sú kún dó nú nǔnyanyawatɔ́ . — ezekiyɛli 18 : 32 .
biblu tinmɛ lee è sixu gán ɖò haamagedɔni hwenu gbɔn é . — sofoníi 2 : 3 .
"nú a jló na tuùn nǔ ɖevo lɛ d’eji hǔn , kpɔ́n wemata 8gɔ́ ɔ wema elɔ tɔn etɛ biblu ka sixu kplɔ́n mǐ ? , kúnnuɖetɔ́ jehovah tɔn lɛ wɛ ɖetɔ́n"
les témoins de jéhovah croient - ils en jésus ?
( kpɔ́n qui sommes - nous > questions fréquentes glɔ )
3 ye zé yeɖée jó kpo jlǒ kpo
27 février 2017 – 5 mars 2017
"7 ‘ ðeji dó jehovah wu , bo nɔ wà ðagbe ’"
mǐ na zán gbejininɔ sín kpɔ́ndéwú hwexónu tɔn lɛ dó gbéjé lee mǐ sixu ɖeji dó jehovah wu ɖɔ é na nɔ gudo nú mǐ hwenu e mǐ ɖò nǔ e wu mǐ kpé é bǐ wà wɛ bá dó ɖeɖɛ tagba lɛ lobo d’alɔ mɛ ɖevo lɛ é gbɔn é kpɔ́n .
6 - 12 mars 2017
"ðò xota elɔ mɛ ɔ , mǐ na kplɔ́n lee mǐ na zán mɛɖesúsínínɔ mǐtɔn dó hɛn xomɛ mawu tɔn hun bo dó xlɛ́ ɖɔ nùnina tɔn enɛ sù nukún mǐtɔn mɛ gbɔn é ."
mǐ na lɛ́vɔ mɔ lee mǐ sixu ɖó sísí nú ali e nu mɛ ɖevo lɛ nɔ zán mɛɖesúsínínɔ yetɔn ɖè é gbɔn é .
13 - 19 mars 2017
17 nǔ e wu jlɛjininɔ kpó ðò taji é
20 - 26 mars 2017
22 a sixu kpó ðò jlɛ̌ jí ðò mɛtɛnkpɔn hwenu
xota elɔ lɛ na d’alɔ mǐ bɔ mǐ na mɔ nukúnnú jɛ jijɔ ɖagbeɖagbe e jlɛjininɔ nyí é mɛ d’eji .
xota wegɔ ɔ kplɔ́n lee mǐ sixu kpó ɖò jlɛ̌ jí hwenu e mǐ tlɛ ɖò mɛtɛnkpɔn mɛ é gbɔn é mǐ .
27 mars 2017 – 2 avril 2017
27 ‘ sɔ́ nǔ enɛ lɛ dó así nú mɛ e wu è ðeji dó lɛ é ’
"ðó jijimɛ ɖě nɔ ɖyɔ ɖě wutu ɔ , dɔnkpɛvu lɛ nɔ wà azɔ̌ e mɛxomɔ lɛ nɔ wà é ."
xota elɔ ɖɔ xó dó lee dɔnkpɛvu kpo mɛxomɔ kpo bǐ na bló bɔ mɛ huzuhuzu mɔhun lɛ na yì ta gbɔn é .
32 a ka tuùn à ?
ye zé yeɖée jó kpo jlǒ kpo
nɔví nyɔnu tlɛnnɔ gègě ɖò kúnnuɖetɔ́ ɖěɖee ɖò kàn ɖó dó sinsɛnzɔ́ ɔ wu wɛ ɖò fí e è ɖó hudo wɛnjlatɔ́ axɔsuɖuto ɔ tɔn hugǎn ɖè lɛ é mɛ .
gègě yetɔn ko ɖò sinsɛnzɔ́ wà wɛ ɖò togudo sín xwè mɔkpan ɖíe .
etɛ ka d’alɔ ye bɔ ye sɛ̀ tɛn yì togudo ɖò xwè nabi ɖé ɖíe ?
etɛ sinsɛnzɔ́wiwa ɖò togudo ka kplɔ́n ye ?
etɛ mɛ gbɛzinzan yetɔn ka tɔ́n kɔ dó ?
mǐ kàn nǔ byɔ nɔví nyɔnu enɛ lɛ e ko mɔ nǔ kpɔ́n é gègě .
"enyi a nyí nɔví nyɔnu tlɛnnɔ e ba nugbǒ nugbǒ bá gbló ada nú sinsɛnzɔ́ e nɔ na awǎjijɛ mɛ é ɖé hǔn , mǐ kanɖeji ɖɔ nǔ e ye ɖɔ lɛ é na hɛn lè wá nú we ."
"nugbǒ ɔ , kpɔ́ndéwú yetɔn gbígbéjé kpɔ́n sixu hɛn lè wá nú togun mawu tɔn bǐ ."
nǔxokpɔ́n lɛ jí ðuðuðe
anita
"a ka ko kanbyɔ hwiɖée ɖɔ emi ka ɖó nǔ e sín hudo gbexosin - alijitɔ́ tlɛnnɔ ɖé ɖó , bɔ sinsɛnzɔ́wiwa ɖò togudo na kpa ɛ é kpɔ́n à ?"
"anita e ko ɖó xwè 75 dìn é , ko xò nǔ kpɔ́n tawun dó nǔwukpikpé tɔn wu ."
"angleterre wɛ é sù ɖè , bo bɛ́ gbexosin - alijitɔ́zɔ́ ɖò finɛ hwenu e é ɖó xwè 18 é ."
"é ɖɔ : “ un yí wǎn nú nùkplɔnkplɔn mɛ lɛ dó jehovah wu , amɔ̌ , un lin gbeɖé ɖɔ un sixu wà sinsɛnzɔ́ ɖò togudo kpɔ́n ǎ ."
"enɛ wu ɔ , hwenu e è ylɔ mì ɖɔ ma wá wemaxɔmɛ galadi tɔn é ɔ , hǔn ce zɛ ."
é kpaca mì ɖɔ è ni ylɔ mɛ e ma sɔ atɛ́n ǎ nyɛ ɖɔhun é ɖé .
"amɔ̌ un ɖɔ nú nyiɖée ɖɔ , ‘ enyi jehovah lin ɖɔ un kpéwú bo na bló ɔ , na tɛnkpɔn . ’"
xwè 50 jɛji ɖíe xó ɖɔ wɛ un ɖè .
sín hwenɛnu wɛ un ko ɖò sinsɛnzɔ́ mɛsɛ́dó tɔn wà wɛ ɖò japon . ”
"anita ɖɔ gɔ́ na ɖɔ : “ hweɖelɛnu ɔ , un nɔ ɖɔ nú nɔví nyɔnu lɛ ɖɔ , ‘ mi fɔ saki mitɔn lɛ kplá bo wá gɔ́ nú mì ɖò tomɛyiyi e nyɔ́ hugǎn bǐ é mɛ ! ’"
xomɛ hun mì ɖɔ ye mɛ gègě wɛ wà mɔ̌ . ”
akɔnkpikpan ðiðó
nɔví nyɔnu e wà sinsɛnzɔ́ ɖò togudo lɛ é gègě ko xò nǔ kpɔ́n dó tɛn sisɛ yì tò ɖevo mɛ wu ɖò bǐbɛ̌mɛ .
etɛ ka na ye akɔnkpinkpan e sín hudo ye ɖó é ?
maureen
"“ ee un ɖò susu wɛ é ɔ , gbɛ̀ e na hɛn alɔnu ce ján lobo wà ɖagbe nú mɛ ɖevo lɛ é zinzan wɛ nɔ jló mì , ” wɛ maureen e ɖó xwè 64 dìn é ɖɔ ."
"hwenu e é ɖó xwè 20 é ɔ , é sɛ̀ tɛn yì quebec ɖò canada , fí e è ɖó hudo gbexosin - alijitɔ́ gègě tɔn ɖè é ."
é ɖɔ gɔ́ na ɖɔ : “ nɔ ce ɖokpo e un na jó dó b’ɛ na kpé nukún dó tɔ́ ce e ɖò azɔn jɛ wɛ é wu é lɔ hu ado nú mì .
un nɔ zǎnwunzɛn azɔn mɔkpan dó savo nú jehovah dó nǔ enɛ lɛ tamɛ kpo avǐ kpo .
"hwenu e un ɖɔ xó xá mɛjitɔ́ ce lɛ dó nǔ e ɖò adɔ̌ vɛ́ nú mì wɛ lɛ é wu é ɔ , ye dó wusyɛn lanmɛ nú mì ɖɔ má yí gbè nú mɛylɔylɔ ɔ ."
un lɛ́vɔ mɔ lee agun mǐtɔn ɖò gudo nú mɛjitɔ́ ce lɛ gbɔn é .
alɔdo jehovah tɔn e un mɔ mɔ̌ é d’alɔ mì bɔ un ɖeji ɖɔ é na kpé nukún dó wǔ yè .
"hwe enɛ nu ɔ , un ko ɖò gbesisɔmɛ bo na yì ! ”"
"bɛ́sín 1979 ɔ , maureen wà mɛsɛ́dózɔ́ nú xwè 30 jɛji ɖò gbadahweji aflika tɔn ."
"égbé ɔ , maureen ɖò nukún kpé dó nɔ tɔn wu wɛ ɖò canada có , é kpó ɖò gbexosin - alijitɔ́ sín azɔ̌ wà wɛ ."
é ɖɔ dó xwè ɖěɖee é wà sinsɛnzɔ́ na ɖò togudo é wu ɖɔ : “ jehovah nɔ na mì nǔ e hudo mì é hwenu e un ɖó hudo tɔn é hwɛhwɛ . ”
wendy
wendy e ɖò xwè 65 ɖó wɛ dìn é jɛ gbexosin - alijitɔ́zɔ́ wà jí ɖò australie hwenu e é ɖò winnyawinnya mɛ é .
"é flín ɖɔ : “ winnya nɔ hu mì tawun , bɔ xó ɖiɖɔ nú jonɔ lɛ nɔ vɛwǔ nú mì ."
"amɔ̌ gbexosin - alijitɔ́zɔ́ e un jɛ wiwa jí é kplɔ́n mì bɔ un tuùn lee un na nɔ ɖɔ xó nú gbɛtɔ́ alɔkpa lɛ bǐ gbɔn é , enɛ wu ɔ , akɔnkpinkpan e un ɖó é lɛ́ jɛji ."
"nukɔnmɛ ɔ , un wá mɔ ɖɔ akɔnkpinkpan ɖiɖó kún sɔ́ nyí tagba ɖé nú mì ó ."
"gbexosin - alijitɔ́zɔ́ e wà wɛ un ɖè é kplɔ́n mì bɔ un nɔ ɖeji dó jehovah wu , bɔ sinsɛnzɔ́wiwa ɖò tò ɖevo mɛ sɔ́ nɔ dó xɛsi mì ǎ ."
"gɔ́ na ɔ , nɔví nyɔnu tlɛnnɔ e wà mɛsɛ́dózɔ́ ɖò japon nú xwè 30 jɛji é ɖé ylɔ mì ɖɔ ma wá ɖekúnnu xá emi ɖò japon nú sun atɔn ."
azɔ̌ e un wà xá ɛ é flɔ́ tɛn sisɛ yì togudo sín zo dó lanmɛ nú mì . ”
"wendy sɛ̀ tɛn yì vanuatu ɖò 1986 , tɔtɛntinto ɖé wɛ bo ɖó kilomɛtlu 1 770 mɔ̌ dó zǎnzǎnhweji australie tɔn ."
wendy kpó ɖò vanuatu dìn bo ɖò azɔ̌ wà wɛ ɖò azɔ̌xɔsa lilɛdogbeɖevomɛ tɔn e ma ɖò betɛli ǎ é ɖé .
é ɖɔ : “ lee è ɖò kánɖó lɛ kpo agun lɛ kpo ɖ’ayǐ gbɔn wɛ ɖò fí línlín lɛ é nɔ na awǎjijɛ mì tawun .
alɔ kpɛɖé e un ɖó ɖò azɔ̌ jehovah tɔn mɛ ɖò tɔtɛntinto elɔ lɛ mɛ é nyí wǔjɔmɛ ɖaxó ɖé bɔ nu sixu ɖɔ ǎ . ”
kumiko ( tɛntin )
"kumiko e ɖò xwè 65 ɖó wɛ dìn é ɖò gbexosin - alijitɔ́ hwebǐnu tɔn sín azɔ̌ wà wɛ ɖò japon , hwenu e wegɔ tɔn e kpo é kpo nyí gbexosin - alijitɔ́ é byɔ ɛ ɖɔ ye na sɛ̀ tɛn yì népal é ."
"kumiko ɖɔ : “ é fɔ́n tɛgbɛ ɔ , nǔ ɖokpo ɔ jɛn é nɔ ɖò byɔbyɔ mì wɛ , bɔ eǒ jɛn nyì lɔ nɔ fɔ́n bo nɔ ɖò ɖiɖɔ n’i wɛ ."
gbè yɔyɔ̌ ɖé kpinkplɔn kpo aca yɔyɔ̌ lɛ kpinkplɔn kpo nɔ hu ado nú mì .
nǔ e lɛ́vɔ nyí linkpɔ́n ɖevo é wɛ nyí akwɛ e sín hudo mǐ ɖó bo na dó sɛ̀ tɛn é .
"hwenu e un ɖò gbeta e kɔn un na wá é linkpɔ́n wɛ é ɔ , un bló alitawovi ɖé kpodo zokɛkɛ kpo bo yì tɔ́n ɖò dotóoxwé ."
"finɛ ɔ , un ɖɔ nú nyiɖée ɖɔ : ‘ mɛ̌ ka tuùn nǔ e na lɛ́ wá gbò mì é ?"
un sixu bɛ́ azɔn nyanya ɖé dìn bɔ gbexosin - alijitɔ́zɔ́ wiwa ɖò togudo na glo mì .
un ka sixu wà sinsɛnzɔ́ ɖò togudo nú xwè ɖokpo vɔ́vɔ́ à cé ? ’
un xoɖɛ vívɛ́ sɛ́dó jehovah ɖɔ é ni d’alɔ mì bonu ma wà nùɖé . ”
"ee kumiko gosin dotóoxwé é ɔ , é ɖi sà bo yì népal , bɔ ɖò nukɔnmɛ ɔ , é kpo wegɔ tɔn gbexosin - alijitɔ́ ɔ kpo sɛ̀ tɛn yì dɔ̌n ."
kumiko ɖɔ dó xwè wǒ mɔ̌ e é wà sinsɛnzɔ́ na ɖò népal é wu ɖɔ : “ tagba e ɖò linkpɔ́n nyí nú mì wɛ lɛ é bú sín nukɔn ce xù vɔvɔ ɔ ɖɔhun .
xomɛ hun mì tawun ɖɔ un jɛ sinsɛnzɔ́ wà jí ɖò fí e hudo ɖè hugǎn é .
"hwɛhwɛ ɔ , enyi un ɖò wɛn biblu tɔn dó xwédo ɖé wɛ ɔ , mɛ e ɖò xwé ɔ kpá lɛ é atɔ́ɔ́n alǒ ayizɛ́n nɔ sɛya bo nɔ wá ɖótó ."
yɔkpɔvu lɛ lɔ nɔ byɔ mì kpo sísí kpo ɖɔ nyɛ ni na emi tlati e ɖɔ xó dó biblu wu é .
kúnnuɖiɖe ɖò fí e mɛ lɛ nɔ ba na sè mawuxó ɖè sɔmɔ̌ é nɔ na mɛ awǎjijɛ tawun . ”
tagba lɛ jí ðuðuðe
é ɖò wɛn ɖɔ nɔví nyɔnu tlɛnnɔ ɖěɖee mǐ kàn xó byɔ lɛ é mɔ tagba gègě .
nɛ̌ ye ka li za xá gbɔn ?
diane
"“ jɛ nukɔn hwɛ̌ ɔ , é vɛwǔ nú mì tawun ɖɔ má lín dó mɛ ce lɛ , ” wɛ diane e gosin canada é ɖɔ ."
é ko ɖó xwè 62 dìn bo ɖò mɛsɛ́dózɔ́ wà wɛ ɖò côte d’ivoire sín xwè 20 ɖíe ɖokpoo .
“ un byɔ jehovah ɖɔ ni d’alɔ mì nú ma yí wǎn nú mɛ lɛ ɖò fí e è ɖè azɔ̌ nú mì dó é .
"nɔví jack redford e nyí ɖokpo ɖò nùkplɔnmɛtɔ́ ce lɛ mɛ ɖò galadi é tinmɛ nú mǐ ɖɔ ninɔmɛ mɛ lɛ tɔn sixu doya nú mǐ , bo tlɛ sixu gbà hǔn dó nú mǐ , ɖò taji ɔ , hwenu e mǐ mɔ mɛ lɛ ɖò hɛ̌n klókló mɛ é ."
"amɔ̌ , é ɖɔ : ‘ mi ma nɔ kpɔ́n hɛ̌n mɛ lɛ tɔn ó ."
"mi nɔ kpɔ́n mɛ lɛ ɖesu , bo kpɔ́n nukún yetɔn mɛ kpo nukún yetɔn lɛ kpo ta ."
mi nɔ kpɔ́n lee ye nɔ wà nǔ gbɔn hwenu e ye sè nugbǒ biblu tɔn lɛ é . ’
"nǔ e un wà é nɛ , bɔ é hɛn nyɔna gègě wá nú mì !"
"enyi un ɖò gbɔdónúmɛ sín wɛn axɔsuɖuto ɔ tɔn jla mɛ lɛ wɛ ɔ , un nɔ mɔ bɔ nukún yetɔn mɛ nɔ zawě kpo xomɛhunhun kpo ! ”"
nǔ ɖevo tɛ ka lɛ́ d’alɔ diane bɔ sinsɛnzɔ́wiwa ɖò togudo má ɛ ?
“ un ɖó kancica ɖagbe ɖé xá biblu kplɔntɔ́ ce lɛ bɔ kpo awǎjijɛ ɖaxó ɖé kpo wɛ un mɔ bɔ ye huzu jehovah sɛntɔ́ gbejinɔtɔ́ lɛ .
fí e è ɖè azɔ̌ nú mì dó é huzu xwé ce gbè .
"un ɖó nɔ , tɔ́ , nɔví sunnu kpo nɔví nyɔnu gègě kpo ɖò gbigbɔ lixo lee jezu ɖɔ gbɔn é pɛ́ɛ́ . ” — mak . 10 : 29 , 30 ."
"anne e ɖò xwè 46 ɖó wɛ dìn é ɖò sinsɛnzɔ́ wà wɛ ɖò asie , ɖò tò e mɛ è ɖó dogbó nú azɔ̌ mǐtɔn ɖè é ɖé mɛ ."
"é ɖɔ : “ nú xwè mɔkpan e un wà sinsɛnzɔ́ na ɖò fí vovo lɛ ɖò togudo é ɔ , kplɔ́n e nɔví nyɔnu e un nɔ kpɔ́ xá lɛ é yí é kpo jijɔ yetɔn lɛ kpo gbɔn vo nú nyɛtɔn tawun ."
"hweɖelɛnu ɔ , enɛ nɔ hɛn nukúnnú ma mɔ jɛ nǔ mɛ kpo tagba lɛ kpo wá ."
"enyi nǔ cí mɔ̌ ɔ , un nɔ tɛnkpɔn bo nɔ sɛkpɔ ye , bá mɔ nukúnnú jɛ aca yetɔn mɛ ganji ."
un lɛ́vɔ dó gǎn tawun bo na nɔ ɖó wanyiyi nú ye lobo nɔ nɔ jlɛ̌ jí hugǎn .
"é víví nú mì ɖɔ gǎn enɛ lɛ e un dó é hɛn lè wá , bo zɔ́n bɔ un zun xɔ́ntɔn ɖagbe gègě , bɔ ye d’alɔ mì bɔ un dɛ ɖò azɔ̌ e è ɖè nú mì é kɔn . ”"
ute
"é ɖɔ : “ jɛ nukɔn hwɛ̌ ɔ , un tɛnkpɔn bo kplɔ́n gbè xá ɔ mɛ tɔn , ayǐ e fá é jí ninɔ , gɔ́ nú xwi ɖíɖí xá zǎnsukpɛzɔn kpo azɔn e wanvu lɛ nɔ dó mɛ lɛ é kpo ."
"amɔ̌ , è d’alɔ mì tawun ."
"nɔví nyɔnu xá ɔ mɛ tɔn lɛ , vǐ yetɔn lɛ , kpo biblu kplɔntɔ́ ce lɛ kpo xwè sɔ bo d’alɔ mì bɔ gbè ɔ má mì ."
nɔví nyɔnu e kpo nyì kpo nyí mɛsɛ́dó é kpé nukún dó wǔ ce kpo wanyiyi kpo hwenu e un j’azɔn é .
"amɔ̌ , hú enɛ lɛ bǐ ɔ , jehovah d’alɔ mì ."
un nɔ xoɖɛ sɛ́dó è hwɛhwɛ bo nɔ ɖɔ linkpɔ́n ce lɛ bǐ n’i .
"enɛ gudo ɔ , un nɔ xwè sɔ bo nɔ nɔte kpɔ́n sìnkɔn ɖɛ ce lɛ tɔn , hweɖelɛnu ɔ , é sixu xɔ azǎn gègě alǒ sun gègě ."
jehovah ɖeɖɛ tagba lɛ bǐ . ”
sín xwè 23 ɖíe wɛ ute ko ɖò sinsɛnzɔ́ wà wɛ ɖò madagascar .
ye mɔ nyɔna gègě ðò gbɛzán yetɔn mɛ
"ði ye mɛ ɖěɖee nɔ d’alɔ ɖò fí e hudo sukpɔ́ ɖè é ɖevo lɛ ɖɔhun ɔ , nɔví nyɔnu tlɛnnɔ e ɖò tò ɖevo mɛ lɛ é nɔ ɖɔ hwɛhwɛ ɖɔ sinsɛnzɔ́wiwa ɖò togudo hɛn nyɔna gègě wá nú emi ."
nyɔna ɖětɛ lɛ mɔ̌ ye ka mɔ ?
heidi
heidi e gosin allemagne bo ɖó xwè 73 dìn é nyí mɛsɛ́dó ɖé bo ko ɖò sinsɛnzɔ́ wà wɛ ɖò côte d’ivoire sín 1968 .
mɛ e un kplɔ́n biblu xá é ɖé lɛ ko nyí gbexosin - alijitɔ́ lɛ kpo mɛxo agun tɔn lɛ kpo dìn .
ye mɛ gègě nɔ ylɔ mì ɖɔ mamáa alǒ gǎnm’máa .
mɛxo agun tɔn enɛ lɛ ɖokpo kpo asì tɔn kpo gɔ́ nú vǐ yetɔn lɛ kpo sɔ́ mì dó ɖó hɛnnumɔ yetɔn .
"enɛ wu ɔ , jehovah na mì vǐ , vǐsí , kpo vivǔ atɔn kpo . ” — 3 jaan 4 ."
karen ( tɛntin )
karen e gosin canada bo ɖó xwè 72 dìn é ko wà sinsɛnzɔ́ nú xwè 20 jɛji ɖò gbadahweji aflika tɔn .
"é ɖɔ : “ mɛsɛ́dó gbɛ̀ zinzan kplɔ́n mì bɔ un nɔ sɔ́ nyiɖée dó savɔ̌ hú ɖ’ayǐ tɔn , yí wǎn nú mɛ hú ɖ’ayǐ tɔn , lobo ɖó suúlu hú ɖ’ayǐ tɔn ."
"gɔ́ na ɔ , azɔ̌wiwa xá tò vovo mɛ nu lɛ zɔ́n bɔ linlin e un nɔ ɖó é gbló ada d’eji ."
un mɔ nukúnnú jɛ wu ɖɔ ali vovo wɛ è sixu gbɔn bo bló nǔ lɛ .
nyɔna ɖaxó ɖé wɛ é nyí dìn ɖɔ un ɖó xɔ́ntɔn vívɛ́ lɛ gbɔn gbɛ̀ ɔ bǐ mɛ !
"gbɛzán mǐtɔn lɛ kpo azɔ̌ e è ɖè nú mǐ lɛ é kpo ɖyɔ có , mǐ kpó ɖò xɔ́ntɔn nyí wɛ . ”"
margaret e gosin angleterre bo ɖó xwè 79 dìn é wà mɛsɛ́dózɔ́ ɖò laos .
é ɖɔ : “ sinsɛnzɔ́wiwa ɖò togudo d’alɔ mì bɔ un mɔ lee jehovah nɔ dɔn gbɛtɔ́ lɛ sín akɔ lɛ bǐ kpo ninɔmɛ vovo lɛ bǐ kpo mɛ wá tutoblonunu tɔn mɛ gbɔn é .
nǔ enɛ hɛn nùɖiɖi ce lidǒ tawun .
é na mì jiɖe bǐ mlɛ́mlɛ́ ɖɔ jehovah ɖò ali xlɛ́ tutoblonunu tɔn wɛ bɔ linlin tɔn lɛ na jɛ jlɔ́ . ”
"nugbǒ ɔ , nɔví nyɔnu e ɖò sinsɛnzɔ́ wà wɛ ɖò togudo lɛ é ko wà nǔ nukúnɖeji gègě ɖò mawuxóɖiɖɔzɔ́ ɔ mɛ ."
é jɛxa ɖɔ è ni kpa ye tawun . ( hwɛ .
"11 : 40 ) hú mɔ̌ ɔ , ye mɛ nabi e wɛ lɛ é nɔ lɛ́ ɖò jijɛji wɛ ."
( ðɛh . 68 : 12 ) a ka sixu jla ninɔmɛ towe lɛ ɖó lobo xwedó kpɔ́ndéwú nɔví nyɔnu kanɖodonǔwutɔ́ ɖěɖee è kàn xó byɔ ɖò xota elɔ mɛ lɛ é tɔn à ?
"enyi a wà mɔ̌ ɔ , é ɖò wɛn ɖɔ a na “ ɖɔ́ mawu mavɔmavɔ kpɔ́n bo kpɔ́n lee é nyɔ́ sɔ́ é . ” — ðɛh . 34 : 9 ."
lee è sixu sɔnǔ bo na yì wà sinsɛnzɔ́ ðò togudo gbɔn é
"“ ði sà bo yì tò e mɛ hudo wɛnjlatɔ́ axɔsuɖuto ɔ tɔn sukpɔ́ ɖè hugǎn é , bá kpɔ́n lee gbɛ̀ ninɔ ɖò dɔ̌n nɔ cí é ."
"kplɔ́n gbè yetɔn , gbějé aca yetɔn lɛ kpɔ́n ."
"ðò taji hú bǐ ɔ , ganjɛ jehovah wu ."
"nǔ gègě tíìn bɔ un lin ɖɔ un kún sixu bló gbeɖé ó , amɔ̌ , kpo alɔdo jehovah tɔn kpo ɔ , ye kpa mì . ” — karen"
"margaret , 1968 mɔ̌"
“ ðɔ xó xá mɛsɛ́dó kpo gbexosin - alijitɔ́ kpo ɖěɖee mɔ nǔ kpɔ́n lɛ é .
lɛ̌n nǔ e é na byɔ ɖò así towe lɛ é .
xoɖɛ bo byɔ alixlɛ́mɛ mawu tɔn .
flín ɖɔ nugbodòdó mawuxóɖiɖɔ tɔn taji ɖokpo ɔ lɛ wɛ è sixu xwedó gbɔn gbɛ̀ ɔ bǐ mɛ .
kudeji ɖɔ sinsɛnzɔ́wiwa ɖò tò ɖevo mɛ nɔ na awǎjijɛ mɛ ɖò gbɛmɛ . ” — margaret
"‘ ðeji dó jehovah wu , bo nɔ wà ðagbe ’"
"‘ ðeji dó jehovah wu , bo nɔ wà ɖagbe . ’ — ðɛh ."
37 : 3 .
"han lɛ : 133 , 63"
etɛ kpɔ́ndéwú mɛ elɔ lɛ tɔn ka sixu kplɔ́n mǐ dó jiðiðe dó jehovah wu jí ?
nɔwée .
davidi .
jehovah sɛntɔ́ gbejinɔtɔ́ ɖevo lɛ .
jehovah dá gbɛtɔ́ lɛ bo na nǔwukpikpé jiwǔ lɛ ye .
é na mǐ nǔwukpikpé tamɛ linlin dó ɖeɖɛ tagba lɛ kpo tuto biblo dó sɔgudo wu kpo tɔn .
"( nùx . 2 : 11 ) é na mǐ nǔwukpikpé bɔ mǐ nɔ wà nǔ sɔgbe xá tuto mǐtɔn , bo nɔ w’azɔ̌ bá kpé nǔ e sɔgbe bɔ mǐ ɖò gbě yetɔn nya wɛ lɛ é wu ."
"( fili . 2 : 13 ) é lɛ́vɔ na mǐ ayixa , é wɛ nyí nǔ e nɔ zɔ́n bɔ mǐ nɔ tuùn nǔ e nyɔ́ é kpo nǔ e nyla é kpo ɖò jɔwamɔ lixo é , bɔ é nɔ d’alɔ mǐ bɔ mǐ nɔ nyì alɔ nú nǔnyanyawiwa , lobo nɔ jla nǔ lɛ ɖó hwenu e mǐ wà nǔ nyì dò é . — hlɔ . 2 : 15 ."
2 jehovah nɔ ɖó nukún ɖɔ mǐ ni zán nǔwukpikpé mǐtɔn lɛ dó wà nǔ ɖagbe lɛ na .
"ðó é yí wǎn nú mǐ , bo tuùn ɖɔ enyi mǐ zán nùnina enɛ lɛ ganji ɔ , é nɔ na awǎjijɛ mǐ ."
"gbɔn xó tɔn gblamɛ ɔ , jehovah ɖegbe nú mǐ azɔn mɔkpan ɖɔ mǐ ni nɔ zán nǔwukpikpé mǐtɔn lɛ dó wà nǔ ɖagbe na ."
"ði kpɔ́ndéwú ɔ , ɖò akpáxwé biblu tɔn e è wlan dó ebléegbe mɛ é mɛ ɔ , mǐ xà ɖɔ : “ mɛ e nɔ kú hǔn bo nɔ tò nǔ e wà gbé é ja ɔ , nɔ mɔ nǔ gègě ɖ’emɛ ” ; bo lɛ́ xà ɖɔ : “ alɔ towe jɛ nǔ ɖebǔ wu hǔn , zě hlɔnhlɔn towe bǐ dó bló . ” ( nùx ."
"21 : 5 ; nùt . 9 : 10 ) ðò akpáxwé biblu tɔn e è wlan dó glɛkigbe mɛ é mɛ ɔ , è ɖɔ nú mǐ ɖɔ : “ enyi mǐ mɔ ɖagbewiwa sín ali hweɖebǔnu hǔn , mǐ ni nɔ wà nú mɛ bǐ ” ; bɔ è lɛ́ ɖɔ nú mǐ ɖɔ : “ mɛ ɖokpo ɖokpo ɖó na nyí nǔjikpɔntɔ́ ɖagbe nùnina e mawu na ɛ tɔn , bo ɖó na zán nú ɖagbe mɛ bǐ tɔn . ”"
( ga . 6 : 10 ; 1 pi . 4 : 10 ) é ɖò wɛn ɖɔ jehovah jló ɖɔ mǐ ni wà nǔ e wu mǐ kpé é bo na wà ɖagbe nú mǐɖesunɔ kpo mɛ ɖevo lɛ kpo .
etɛ lɛ wu gbɛtɔ́ ma ka kpé ǎ ?
"3 hwe ɖokpo ɔ nu ɔ , jehovah tuùn ɖɔ gbɛtɔ́ lɛ kún kpé nǔ bǐ wu ó ."
"mǐɖesu sixu ɖè blɔ̌ , hwɛhuhu kpo kú kpo síìn ǎ ; mɔ̌ jɛn mǐ ma ka sixu ɖó acɛ dó lee mɛ ɖevo lɛ nɔ wà nǔ gbɔn é jí ǎ é nɛ , ɖó mǐ mɛ bǐ wɛ ɖó mɛɖesúsínínɔ . ( 1 axɔ ."
"8 : 46 ) gɔ́ na ɔ , enyi mǐ na bo tlɛ tuùn nǔ gbɔn ɖebǔ alǒ ko mɔ nǔ gègě kpɔ́n ɔ , yɔkpɔvu lɛ ɖɔhun jɛn mǐ na cí ɖò jehovah kpá tɛgbɛ . — eza . 55 : 9 ."
"hwenu e a ɖò xwi ɖí xá tagba lɛ wɛ ɔ , ‘ ɖeji dó jehovah wu , bo nɔ wà ɖagbe ’"
etɛ mǐ ka na kplɔ́n ɖò xota elɔ mɛ ?
"4 ðò ninɔmɛ lɛ bǐ mɛ ɔ , mǐ ɖó na nɔ ganjɛ jehovah wu bonu é na xlɛ́ ali mǐ , bo ɖeji dó wǔ tɔn ɖɔ é na nɔ gudo nú mǐ bo wà nǔ e mǐ ma sixu wà nú mǐɖée ǎ é nú mǐ ."
"hwe ɖokpo ɔ nu ɔ , mǐ ɖó na wà nǔ e wu mǐ kpé é , bo ɖè afɔ e jɛxa lɛ é dó ɖeɖɛ tagba lɛ lobo d’alɔ mɛ ɖevo lɛ ."
( xà ðɛhan 37 : 3 . )
"ðò klewun mɛ ɔ , mǐ ɖó na ‘ ɖeji dó [ jehovah ] wu lobo nɔ wà ɖagbe . ’"
"ðò ali enɛ nu ɔ , mi nú mǐ ni kpɔ́n nǔ e kpɔ́ndéwú nɔwée , davidi , kpo mawu sɛntɔ́ ɖevo e ɖeji dó jehovah wu lobo wà nǔ e sɔgbe lɛ é kpo tɔn sixu kplɔ́n mǐ é ."
"lee mǐ na mɔ gbɔn é ɔ , mi na kplɔ́n nǔ dó vogbingbɔn e ɖò nǔ e ye ma sixu wà ǎ é kpo nǔ e ye sixu wà é kpo tɛntin é wu , bɔ enɛ gudo ɔ , mǐ na kpɔ́n lee mǐ na wà nǔ sɔgbe xá vogbingbɔn enɛ gbɔn é ."
hwenu e nǔ nyanya lɛlɛ̌ dó mǐ é
tinmɛ ninɔmɛ e nɔwée kpannukɔn é .
"5 ðò nɔwée hwenu ɔ , “ daka kpé ayikúngban ɔ bǐ jí ” bɔ nùblibliwiwa kpé fí bǐ ."
"( bǐb . 6 : 4 , 9 - 13 ) é tuùn ɖɔ jehovah na sú kún dó nú gbɛ̀ nyanya enɛ ɔ jɛn wɛ ."
"é ɖò mɔ̌ có , gbɛ̀ enɛ mɛ e sísí ɖó nú mawu ma ɖè ǎ é na ko nɔ doya nú nɔwée ."
"ðò ninɔmɛ enɛ ɔ mɛ ɔ , nɔwée mɔ nǔ jɛ wu ɖɔ nùɖé lɛ tíìn bɔ emi kún sixu bló ó , bɔ ɖevo lɛ ka tíìn bɔ emi sixu bló ."
è gbɛ̀ mawuxóɖiɖɔzɔ́ mǐtɔn ( kpɔ́n akpáxwé 6 - 9 )
"6 , 7 . ( a ) etɛ nɔwée ma ka sixu wà ǎ ? ( b ) nɛ̌ ninɔmɛ mǐtɔn ka cí nɔwée tɔn ɖɔhun gbɔn ?"
"6 nǔ e nɔwée ma sixu wà ǎ é : nɔwée jla akpágbánúmɛ sín wɛn jehovah tɔn mɛ lɛ kpo gbejininɔ kpo có , é sixu gbidi kɔ nú mɛ nyanya e lɛlɛ̌ dó é lɛ é bonu ye na yí wɛn ɔ ǎ , é ka sixu lɛ́ sɛ̀ sìnvɔgbɛ ɔ sín wìwá dó asá mɛ ǎ ."
"nɔwée ɖó na ɖi nǔ ɖɔ jehovah na ɖè akpá e é dó ɖɔ emi na ɖè nǔnyanyawiwa síìn é , ɖɔ é na wà mɔ̌ ɖò hwetɔnnu pɛ́ɛ́ . — bǐb . 6 : 17 ."
"7 mǐ lɔ ɖò gbɛ̀ e mɛ nǔnyanyawiwa gɔ́ é ɖé mɛ , bɔ mǐ tuùn ɖɔ jehovah d’akpá ɖɔ emi na sú kún tɔn dó ."
"( 1 jaan 2 : 17 ) hwe ɖokpo ɔ nu ɔ , mǐ sixu gbidi kɔ nú mɛ lɛ ɖɔ ye ni yí “ axɔsuɖuɖu mawu tɔn sín wɛnɖagbe ” ɔ ǎ ."
mǐ ka sixu lɛ́ wà nǔ ɖě bonu “ ya ɖaxó ɔ ” na yawǔ bɛ́ ǎ .
"( mat . 24 : 14 , 21 , nwt ) nɔwée ɖɔhun ɔ , mǐ ɖó hudo nùɖiɖi ɖaxó tɔn , bo na ɖeji ɖɔ mawu na bló nùɖé ɖò malin - malin mɛ ."
"( ðɛh . 37 : 10 , 11 ) mǐ kudeji ɖɔ jehovah kún na lɔn bonu gbɛ̀ nyanya elɔ na nɔ ayǐ nú kéze ɖokpo dó azǎn e é ko ɖó é jí ó . — xab . 2 : 3 ."
nɛ̌ nɔwée ka sɔ́ ayi tɔn bǐ ɖó nǔ e é sixu wà é jí gbɔn ?
"8 nǔ e nɔwée sixu wà é : nɔwée xò nǔ kplá ɖó nǔ e é ma sixu wà é ǎ wu ǎ , é nyɔ́ wà ɔ , é sɔ́ ayi tɔn ɖó nǔ e é sixu wà é jí ."
"ðó nɔwée nyí “ mawuxóɖɔtɔ́ nǔjlɔjlɔwiwa tɔn ɖé ” wutu ɔ , é jla akpágbánúmɛ sín wɛn e è sɔ́ d’así n’i é kpo gbejininɔ kpo ."
"( 2 pi . 2 : 5 , nwt ) é ɖò wɛn ɖɔ nǔ enɛ e nɔwée bló é hɛn nùɖiɖi tɔn lidǒ ."
"gɔ́ nú mawuxóɖiɖɔzɔ́ ɔ , é zán nǔwukpikpé agbaza tɔn kpo taglomɛ tɔn kpo e é ɖó lɛ é dó wà tɔjihun biblo sín azɔ̌ e mawu zɔ́n ɛ é . — xà eblée lɛ 11 : 7 ."
nɛ̌ mǐ ka sixu wà nǔ nɔwée ɖɔhun gbɔn ?
"9 nɔwée ɖɔhun ɔ , mǐ nɔ tɛnkpɔn bo na “ nɔ ɖò bibǐ dó aklunɔ sín azɔ̌ ɔ wu d’eji wɛ . ” ( 1 kɔ . 15 : 58 ) azɔ̌ mɔhun lɛ sixu nyí sinsɛn - biblo sín xɔ lɛ gbigbá kpo ye jijlaɖó kpo , mɛɖée zízé jó bo d’alɔ ɖò kpléɖókpɔ́ lɛ jí , azɔ̌ ɖé wiwa ɖò alaxɔ mɛ alǒ ɖò azɔ̌xɔsa lilɛdogbeɖevomɛ tɔn e ma ɖò betɛli ǎ é ɖé ."
"ðò taji hú bǐ ɔ , mǐ nɔ hɛn alɔnu mǐtɔn ján ɖò mawuxóɖiɖɔzɔ́ ɔ mɛ , bo tuùn ɖɔ azɔ̌ enɛ ɔ nɔ hɛn nukúnɖiɖo mǐtɔn lidǒ dó sɔgudo wu ."
"nǔ e nɔví nyɔnu gbejinɔtɔ́ ɖé ɖɔ é ɖíe : “ enyi a ɖɔ nyɔna e axɔsuɖuto mawu tɔn na hɛn wá lɛ é sín xó nú mɛ ɖevo lɛ ɔ , a na ɖ’ayi wu ɖɔ tóɖówetɔ́ lɛ kún ɖó nukúnɖiɖo ɖebǔ dó sɔgudo wu ó , ɖɔ ye nɔ kpɔ́n tagba yetɔn lɛ dó mɔ nǔ e na nɔ ayǐ kaka sɔyi lɛ é . ”"
"nugbǒ ɔ , alɔɖiɖo ɖò mawuxóɖiɖɔzɔ́ ɔ mɛ nɔ hɛn nukúnɖiɖo ɖagbe e mǐ ɖó dó sɔgudo wu é lidǒ d’eji , bo nɔ zɔ́n bɔ mǐ nɔ xò nǔ kplá ɖò gbɛ̀ wezun e kán wɛ mǐ ɖè é mɛ ǎ . — 1 kɔ . 9 : 24 ."
hwenu mǐ wà nǔ nyì dò é
tinmɛ ninɔmɛ e davidi kpannukɔn é .
"10 jehovah ɖɔ dó davidi wu ɖɔ “ mɛɖé wɛ é nyí , bɔ jijɔ tɔn nyɔ́ nukún [ emitɔn ] mɛ . ” ( mɛ ."
"13 : 22 ) ðò gbɛzán davidi tɔn bǐ mɛ ɔ , gbejininɔ sín gbɛ̀ wɛ é zán ."
é dó afɔ gbě nú bɛtisabe .
"é lɛ́vɔ hɛn nǔ ɔ nyla d’eji , bo ɖè wě bonu è na hu ulíi bɛtisabe’sú ɔ ɖò ahwangbenu , bonu hwɛ e é hu é ni ma jɛ wěxo ó ."
"( mak . 4 : 22 ) ee nǔ cí mɔ̌ é ɔ , nɛ̌ davidi ka wà nǔ gbɔn ?"
hwɛ e è hu wá yì lɛ é ( kpɔ́n akpáxwé 11 - 14 )
"11 , 12 . ( a ) davidi hu hwɛ gudo é ɔ , etɛ é ma ka sixu wà ǎ ? ( b ) enyi mǐ hu hwɛ syɛnsyɛn lɛ bonu ye vɛ́ nú mǐ bɔ mǐ lɛkɔ sín ye gudo ɔ , etɛ mǐ ka sixu ɖeji ɖɔ jehovah na wà nú mǐ ?"
11 nǔ e davidi ma sixu wà ǎ é : davidi sixu súnsún nǔ e é ko dosin é ǎ .
é ka sixu lɛ́ hɔn nú nǔ e nùwanyido tɔn lɛ jì lɛ é ǎ .
"nugbǒ ɔ , davidi sè xɔxɔ nùwanyido enɛ tɔn ɖé lɛ kaka jɛ kú ."
"( 2 sam . 12 : 10 - 12 , 14 ) enɛ wu ɔ , é ɖó hudo nùɖiɖi tɔn ."
"12 ðó mǐ lɔ ɖu gǔ hwɛhuhu tɔn wutu ɔ , mǐ bǐ wɛ nɔ wà nǔ nyì dò ."
nùwanyido ɖě nɔ nyla hú ɖě .
"ðò ninɔmɛ ɖé lɛ mɛ ɔ , mǐ sixu súnsún nǔ e mǐ wà nyì dó lɛ é ǎ ."
dɛ jɛn mǐ na sixu dɛ ɖò nǔ e ye jì lɛ é nu .
"( ga . 6 : 7 ) loɔ , mǐ nɔ ɖeji dó nǔ e mawu ɖɔ é wu , bo nɔ ɖi nǔ ɖɔ enyi hwɛ mǐtɔn lɛ vɛ́ nú mǐ nugbǒ bɔ mǐ lɛkɔ sín ye gudo jɛn wɛ ɔ , jehovah na nɔ gudo nú mǐ ɖò hwenu vɛwǔ lɛ mɛ , bo na wà mɔ̌ , enyi mǐɖesu wɛ tlɛ dɔn wuvɛ̌ enɛ lɛ wà ɔ nɛ . — xà ezayíi 1 : 18 , 19 ; mɛsɛ́dó 3 : 19 ."
nɛ̌ davidi ka mɔ éɖée mɛ ɖò gbigbɔ lixo gbɔn ?
13 nǔ e davidi sixu wà é : davidi yí gbè bɔ jehovah d’alɔ ɛ bɔ é mɔ éɖée mɛ ɖò gbigbɔ lixo .
"ali e nu é wà mɔ̌ ɖè é ɖokpo wɛ nyí hwɛgbe e é yí hwenu e gbeyiɖɔ natáan , afɔsɔ́ɖótetɔ́ jehovah tɔn ɔ gbɛ́ nǔ n’i é ."
"( 2 sam . 12 : 13 ) gɔ́ na ɔ , davidi xoɖɛ sɛ́dó jehovah , bo ɖɔ hwɛ e é hu lɛ é n’i , lobo ɖexlɛ́ ɖɔ emi jló ɖɔ jehovah ni lɛ́vɔ nyɔ́ xomɛ dó emi wu . ( ðɛ ."
"51 : 3 - 19 ) davidi lɔn bonu ayixa tɔn e ɖò hwɛ dó è wɛ é túntún awakanmɛ n’i ǎ , é nyɔ́ wà ɔ , nùwanyido tɔn lɛ kplɔ́n nǔ i ."
"nugbǒ ɔ , é sɔ́ dó nǔ mɔhun lɛ sìn gbeɖé kpɔ́n ǎ ."
"xwè mɔkpan gudo ɔ , é ɖò gbeji bo kú ; bɔ gbejininɔ tɔn cí flǐn jehovah tɔn mɛ kpánwúnkpánwún . — ebl . 11 : 32 - 34 ."
etɛ kpɔ́ndéwú davidi tɔn ka sixu kplɔ́n mǐ ?
14 etɛ kpɔ́ndéwú davidi tɔn ka sixu kplɔ́n mǐ ?
"enyi mǐ jɛ hwɛ syɛnsyɛn lɛ mɛ ɔ , é ɖó na vɛ́ nú mǐ bɔ mǐ na lɛkɔ sín ye gudo lobo ba hwɛsɔkɛ mɛ jehovah tɔn ."
mǐ ɖó na ɖɔ hwɛ mǐtɔn lɛ n’i .
"( 1 jaan 1 : 9 ) mǐ ɖó na sɛkpɔ mɛxo agun tɔn lɛ lɔmɔ̌ , bɔ ye na d’alɔ mǐ ɖò gbigbɔ lixo ."
( xà jaki 5 : 14 - 16 . )
"enyi mǐ xwedó tuto jehovah tɔn lɛ ɔ , mǐ nɔ ɖexlɛ́ ɖɔ mǐ ɖeji dó akpá e é dó ɖɔ emi na gbɔ azɔn nú mǐ lobo sɔ́ hwɛ kɛ mǐ é wu ."
"enɛ wu ɔ , mi nú nùwanyido mǐtɔn lɛ ni nɔ kplɔ́n nǔ mǐ , bonu mǐ na kpó ɖò nukɔn yì wɛ ɖò sinsɛnzɔ́ jehovah tɔn mɛ , lobo ɖò sɔgudo ɖó nukún wɛ kpo jiɖiɖe kpo . — ebl . 12 : 12 , 13 ."
ðò ninɔmɛ ðevo lɛ mɛ
lanmɛ na nɔ ganji sín tagba lɛ ( kpɔ́n akpáxwé 15gɔ́ ɔ )
etɛ kpɔ́ndéwú ana tɔn ka kplɔ́n mǐ ?
"15 a sixu ko flín jehovah sɛntɔ́ gbejinɔtɔ́ hwexónu tɔn e ɖeji dó wǔ tɔn , bo wà nǔ e sɔgbe é ɖé lɛ ."
"ði kpɔ́ndéwú ɔ , ana sixu ɖu ɖò vǐmaji sín tagba e mɔ wɛ é ɖè é jí éɖokponɔ ǎ ."
"amɔ̌ é ɖeji ɖɔ jehovah na dó gbɔ nú emi , enɛ wu ɔ , é kpó ɖò mawu sɛ̀n wɛ ɖò goxɔ ɔ mɛ bo nɔ xoɖɛ vívɛ́ sɛ́dó è ."
( 1 sam . 1 : 9 - 11 ) kpɔ́ndéwú ɖagbe ɖé wɛ nyí enɛ nú mǐ à cé ?
"hwenu e mǐ ɖò xwi ɖí xá tagba lanmɛ na nɔ ganji tɔn lɛ alǒ tagba ɖevo e hugǎn mǐ lɛ é wɛ é ɔ , mǐ nɔ zlɔ́n linkpɔ́n mǐtɔn lɛ dó jehovah jí , bo nɔ ɖeji ɖɔ é ɖò nukún kpé dó mǐ wu wɛ ."
"( 1 pi . 5 : 6 , 7 ) gɔ́ na ɔ , mǐ nɔ wà nǔ e wu mǐ kpé é bǐ , bo nɔ ɖu lè kplé klisanwun tɔn lɛ kpo nùɖuɖu gbigbɔ tɔn e è sɔnǔ na nú mǐ lɛ é kpo tɔn . — ebl . 10 : 24 , 25 ."
vǐ e jɛ gbě lɛ é ( kpɔ́n akpáxwé 16gɔ́ ɔ )
etɛ kpɔ́ndéwú mɛxomɔ samuwɛli tɔn ka sixu kplɔ́n mɛjitɔ́ lɛ ?
16 mɛjitɔ́ ɖěɖee vǐ yetɔn lɛ jɛ gbě lɛ é ka lo ?
samuwɛli e nyí mɛxomɔ é sixu gbidi kɔ nú vǐ sunnu tɔn mɛxo lɛ bonu ye na xwedó nǔjlɔjlɔwiwa sín kplɔ́n e é na ye é ǎ .
( 1 sam . 8 : 1 - 3 ) é ɖó na jó xó ɔ dó alɔ mɛ nú jehovah .
"nǔ nyí mɔ̌ có , samuwɛli hɛn gbejininɔ éɖesunɔ tɔn wu bo hɛn tɔ́ tɔn jixwé tɔn ɔ , jehovah sín xomɛ hun ."
"( nùx . 27 : 11 ) égbé ɔ , mɛjitɔ́ gègě nɔ mɔ yeɖée ɖò ninɔmɛ mɔhun lɛ mɛ ."
"ye ɖeji ɖɔ , ɖi tɔ́ e xó vǐ ɖuvanɔ ɔ sín lǒ ɖɔ é ɖɔhun ɔ , jehovah nɔ ɖò nukún ɖó wɛ hwebǐnu bo na vɔ́ mɛ ɖěɖee hwɛ yetɔn lɛ vɛ́ nú ye bɔ ye lɛkɔ sín ye gudo lɛ é yí ."
"( luk . 15 : 20 ) hwe ɖokpo ɔ nu ɔ , mɛjitɔ́ mɔhun lɛ nɔ dó gǎn tawun bo nɔ nɔ gbeji nú jehovah , bo nɔ ɖó nukún ɖɔ kpɔ́ndéwú emitɔn na d’alɔ vǐ emitɔn bɔ é na lɛkɔ wá wutó ɔ mɛ ."
akwɛyózó ( kpɔ́n akpáxwé 17gɔ́ ɔ )
etɛwu kpɔ́ndéwú asúkúsi wamamɔnɔ ɔ tɔn ka dó wusyɛn lanmɛ nú mɛ ?
17 lɛ̌vɔ lin tamɛ kpɔ́n dó asúkúsi wamamɔnɔ e nɔ gbɛ̀ ɖò jezu hwenu é jí .
( xà luki 21 : 1 - 4 . )
é sixu wà nǔ ɖebǔ dó nǔ agɔ e mɛ lɛ nɔ wà ɖò tɛmpli ɔ mɛ é wu ǎ .
"( mat . 21 : 12 , 13 ) bɔ é lɛ́ cí ɖɔ é kún sixu wà nǔ ɖebǔ bonu ninɔmɛ tɔn kpɔ́n te ɖò akwɛ linu ó ɖɔhun ."
"é ɖò mɔ̌ có , é na “ gankwɛ kpɛví kpɛví wè ” enɛ lɛ e nyí “ nǔ e ɖò así tɔn , bɔ é na ɖu , bo nɔ gbɛ̀ ɔ bǐ ” é ."
"nyɔnu gbejinɔtɔ́ enɛ ɖeji dó jehovah wu bǐ mlɛ́mlɛ́ , bo tuùn ɖɔ enyi emi sɔ́ nǔ gbigbɔ tɔn lɛ ɖó tɛn nukɔntɔn ɔ mɛ jɛn wɛ ɔ , é na na nǔ e sín hudo emi ɖó ɖò agbaza lixo lɛ é emi ."
jiɖe e asúkúsi enɛ ɖó é zɔ́n bɔ é nɔ gudo nú sinsɛn - biblo nugbǒ ɔ sín tuto e ɖò ayǐ hwenɛnu é .
"mɔ̌ ɖokpo ɔ , mǐ ɖeji ɖɔ enyi mǐ sɔ́ axɔsuɖuto ɔ ɖó tɛn nukɔntɔn ɔ mɛ ɔ , jehovah na kpé nukún dó nǔ e hudo mǐ lɛ é wu . — mat . 6 : 33 ."
nǎ kpɔ́ndéwú mawu sɛntɔ́ égbé tɔn e ɖó linlin e sɔgbe é ɖé tɔn .
"18 nùɖitɔ́ hàtɔ́ mǐtɔn égbé tɔn lɛ gègě ɖó jiɖe mɔhun dó jehovah wu , bo wà nǔ e sɔgbe é ."
"ðò xwè mɔkpan e é kpo asì tɔn kpo sɛ̀n jehovah na lɛ é mɛ ɔ , awě gègě wɛ xò ye ."
"é ɖɔ : “ hweɖelɛnu ɔ , gbɛ̀ ɔ nɔ wá bú vo dó mɛ , bo tlɛ sixu vɛwǔ tawun ."
"amɔ̌ , jehovah nɔ kɔn nyɔna tɔn dó mɛ ɖěɖee ɖeji dó wǔ tɔn lɛ é jí . ”"
etɛ malcolm ka kplɔ́n mɛ ?
"“ nɔ xoɖɛ bo nɔ byɔ ɖɔ emi ni kpó ɖò azɔ̌ wà wɛ , bo kpó ɖò kàn ɖó dó nǔ wǔ wɛ ɖò sinsɛnzɔ́ jehovah tɔn mɛ , lee emi kpéwú gbɔn é ."
"nɔ sɔ́ ayi towe bǐ ɖó nǔ e a sixu wà é jí , ni ma nyí ɖó ee a ma sixu wà ǎ é jí ó . ” *"
19 . ( a ) etɛwu xwè 2017 tɔn sín xota mǐtɔn ɔ ka sɔgbe ? ( b ) nɛ̌ hwɛ ka na zán xwè 2017 tɔn sín xota ɔ ɖò gbɛzán towe mɛ gbɔn ?
"19 ee gbɛ̀ elɔ fɔ́n bo ‘ ɖò nylanyla d’eji wɛ ’ é ɔ , mǐ sixu ɖó nukún wuvɛ̌ gègě d’eji ."
"( 2 tim . 3 : 1 , 13 ) enɛ wu ɔ , é ɖò taji tawun ɖɔ mǐ ni ma lɔn gbeɖé bonu tagba mɔhun lɛ ni túntún awakanmɛ nú mǐ ó ."
"é nyɔ́ wà ɔ , mǐ ɖó na ɖeji dó jehovah wu bǐ mlɛ́mlɛ́ , lobo wà nǔ e sɔgbe bɔ mǐ sixu wà lɛ é bǐ ."
"enɛ wu ɔ , xwè 2017 tɔn sín xota mǐtɔn ɔ sɔgbe tawun , é ɖɔ : ‘ ðeji dó jehovah wu , bo nɔ wà ɖagbe . ’ — ðɛh . 37 : 3 ."
"xwè 2017 tɔn sín xota : ‘ ðeji dó jehovah wu , bo nɔ wà ðagbe ’ — ðɛhan 37 : 3"
"kpɔ́n atɔxwɛ 15 octobre 2013 , wex . 17 - 20 ."
mɛɖesúsínínɔ e è na we é ni xɔ akwɛ ðò nukún towe mɛ
"‘ fí e gbigbɔ aklunɔ tɔn ɖè ɔ , mɛɖée sí jijɛ ɖò finɛ . ’ — 2 kɔ ."
3 : 17 .
"han lɛ : 62 , 65"
nùnina xɔ akwɛ tɛ jehovah ka na mǐ mɛ ɖokpo ɖokpo ?
nɛ̌ lee mǐ nɔ zán mɛɖesúsínínɔ mǐtɔn gbɔn é ka sixu xlɛ́ bǎ e mɛ mǐ yí wǎn nú jehovah ɖó é gbɔn ?
"1 , 2 . ( a ) linlin vovo tɛ lɛ mɛ lɛ ka nɔ ɖó dó mɛɖesúsínínɔ xó ɔ wu ? ( b ) etɛ biblu ka kplɔ́n mǐ dó mɛɖesúsínínɔ mǐtɔn wu ? nùkanbyɔ tɛ lɛ mǐ ka na ba dò na ?"
"hwenu e nawe ɖé ja gbeta mɛɖesunɔ tɔn ɖé kɔn wá gbé é ɔ , é ɖɔ nú xɔ́ntɔn tɔn ɖé ɖɔ : “ ma zɔ́n nǔlinkpɔ́n mì ó ; ɖɔ nǔ e na wà é nú mì kpowun ."
enɛ nɔ bɔkun hugǎn . ”
"nawe ɔ ba bo na zán mɛɖesúsínínɔ e nyí nùnina ɖé bɔ gbɛɖotɔ́ tɔn na ɛ é ǎ , loɔ , é ba ɖɔ è ni ɖɔ nǔ e é na wà é n’i ."
"a nɔ ba na wá gbeta hwiɖesunɔ tɔn lɛ kɔn à , alǒ a nɔ jló ɖɔ mɛ ɖevo lɛ ni ɖɔ nǔ e a na wà é nú we ?"
linlin tɛ a ka nɔ ɖó dó nǔ e kàn mɛɖesúsínínɔ lɛ é wu ?
2 sín xwè kanweko mɔkpan ɖíe wɛ gbɛtɔ́ lɛ ko nɔ ɖɔ xó dó xó enɛ wu .
"mɛɖé lɛ nɔ ɖɔ ɖɔ nùɖé kún ɖè bɔ mɛɖesunɔ wɛ nɔ jló bo nɔ wà ó , lé mawu wɛ ko tò nǔ e nɔ jɛ lɛ é bǐ ."
"mɛ ɖevo lɛ nɔ dɔn nǔ ɖɔ cobonu è na ɖɔ mɛɖesúsínínɔ nugbǒ ɔ xó ɔ , mǐɖesu sí jɛn mǐ na nɔ bǐ mlɛ́mlɛ́ hwɛ̌ ."
ðó é ɖexlɛ́ ɖɔ jehovah dá mǐ bo na mǐ mɛɖesúsínínɔ ; é wɛ nyí ɖɔ mǐ ɖó nǔwukpikpé e na wá gbeta e nùnywɛ kpé lɛ é kɔn é bo lɛ́ vo bá wà mɔ̌ .
( xà jozuwée 24 : 15 . )
biblu lɛ́vɔ na nùkanbyɔ lehun lɛ sín xósin : nɛ̌ mǐ ka ɖó na zán mɛɖesúsínínɔ mǐtɔn dó wá gbeta lɛ kɔn gbɔn ?
lee mǐ na zán gbɔn é ɖó dogbó wɛ à ?
nɛ̌ lee mǐ nɔ zán mɛɖesúsínínɔ mǐtɔn gbɔn é ka sixu xlɛ́ bǎ e mɛ mǐ yí wǎn nú jehovah ɖó é gbɔn ?
etɛ kpɔ́ndéwú jehovah kpo jezu kpo tɔn ka sixu kplɔ́n mǐ ?
kpɔ́ndéwú tɛ jehovah ka zé ɖ’ayǐ dó mɛɖesúsínínɔ tɔn zinzan wu ?
"3 jehovah ɖokponɔ géé wɛ ɖò éɖesunɔ sí bǐ mlɛ́mlɛ́ , amɔ̌ , lee é nɔ zán gbɔn é nyí xlɛ̌ ɖé nú mǐ ."
"ði kpɔ́ndéwú ɔ , é jló bo sɔ́ akɔta izlayɛli tɔn bɔ é na nyí “ togun tɔn vívɛ́ná ” e ɖó nyikɔ tɔn ta é . ( sɛ́n ."
7 : 6 - 8 ) jehovah kpɔ́n jɔmɛ kpowun bo wà mɔ̌ ǎ .
akpá e é dó nú xɔ́ntɔn tɔn ablaxamu sín xwè kanweko mɔkpan ɖíe é ɖè wɛ é ɖè .
"( bǐb . 22 : 15 - 18 ) hú mɔ̌ ɔ , jijɔ taji jehovah tɔn e nyí wanyiyi kpo hwɛjijɔ kpo é wɛ é nɔ xwedó hwebǐnu dó zán mɛɖesúsínínɔ tɔn ."
"izlayɛli - ví lɛ jó sinsɛn - biblo nugbǒ ɔ dó azɔn gègě có , lee é dɔn tó nú ye gbɔn é ɖè enɛ xlɛ́ ."
( oz . 14 : 5 ) lee jehovah nɔ zán mɛɖesúsínínɔ tɔn nú ɖagbe mɛ ɖevo lɛ tɔn gbɔn é sín kpɔ́ndéwú ɖagbe ɖé wɛ nyí enɛ .
"4 , 5 . ( a ) mɛ̌ ka nyí mɛ nukɔntɔn e mɔ nùnina mawu tɔn e nyí mɛɖesúsínínɔ é yí é ? nɛ̌ é ka zán gbɔn ? ( b ) etɛ mǐ mɛ ɖokpo ɖokpo ka ɖó na kanbyɔ ?"
"4 hwenu e jehovah jɛ nǔ lɛ dá jí é ɔ , é na mɛɖesúsínínɔ nùɖíɖó tɔn gbigbɔ tɔn lɛ kpo gbɛtɔ́ lɛ kpo ."
nukɔngbeví tɔn e nyí “ akpajlɛ mawu e è ma nɔ mɔ ǎ é tɔn ” é wɛ nyí mɛ nukɔntɔn e mɔ nùnina enɛ yí é .
"( kolo . 1 : 15 ) cobonu jezu tlɛ na wá ayikúngban jí ɔ , é jló bo nɔ gbeji nú tɔ́ tɔn , lobo xò kpóɖó nú satáan bo fɔ́n gǔ ǎ ."
"nukɔnmɛ hwenu e jezu ɖò ayikúngban jí é ɔ , é zán mɛɖesúsínínɔ tɔn bo gbɛ́ nǔ e kɛntɔ́gán ɔ xwlé è dó tɛ́n ɛ kpɔ́n lɛ é ."
"( mat . 4 : 10 ) ðò zǎn e jɛ nukɔn nú kú jezu tɔn é mɛ ɔ , é xoɖɛ vívɛ́ ɖé dó dó zǒgbe jí ɖɔ emi kudeji bo na wà jlǒ mawu tɔn ."
é ɖɔ : “ daa !
"enyi a jló hǔn , sɛ̀ wuvɛ̌ kɔfu elɔ dó zɔ nú mì ; amɔ̌ , ni ma nyí jlǒ ce ó , loɔ , ni nyí lee é jló hwɛ gbɔn é . ”"
( luk . 22 : 42 ) mi nú mǐ ni wà nǔ jezu ɖɔhun bo zán mɛɖesúsínínɔ mǐtɔn dó kpa susu nú jehovah lobo wà jlǒ tɔn !
nǔ ka sixu nyí mɔ̌ dóó à ?
"5 ganji , mǐ hɛn ɔ mǐ na xwedó kpɔ́ndéwú jezu tɔn , ɖó è bló mǐ lɔmɔ̌ ɖó akpajlɛ mawu tɔn mɛ bɔ mǐ cí éɖɔhun . ( bǐb ."
"1 : 26 ) é ɖò mɔ̌ có , mǐ ɖó mɛɖesúsínínɔ mlɛ́mlɛ́ e jehovah ɖó é ǎ ."
"xó mawu tɔn tinmɛ ɖɔ mɛɖesúsínínɔ mǐtɔn ɖó dogbó , lobɔ mǐ ɖó na zɛ dogbó e sɔgbe bɔ jehovah ɖó nú mǐ lɛ é wu ǎ ."
( efɛ .
5 : 22 ; 6 : 1 ) nɛ̌ dogbó enɛ lɛ ka kúnkplá lee mǐ nɔ zán mɛɖesúsínínɔ mǐtɔn gbɔn é gbɔn ?
mɛðesúsínínɔ zinzan kpo zinzan tɔn nyì dò kpo
jlɛ̌ nǔ e wu é sɔgbe ɖɔ è ni ɖó dogbó nú mɛɖesúsínínɔ mǐtɔn é dó nùɖé wu .
6 mɛɖesúsínínɔ e ɖó dogbó é ka nyí mɛɖesúsínínɔ dóó à ?
ganji !
etɛwu mǐ ka sixu ɖɔ mɔ̌ ?
dogbó ɖěɖee è ɖó nú mɛɖesúsínínɔ gbɛtɔ́ lɛ tɔn é sixu nya xɛ ɖò ye jí .
"ði kpɔ́ndéwú ɔ , mǐ sixu jló bo ɖɔ ɖɔ mǐ na kun mɔ̌to yì tò línlín ɖé mɛ ."
"amɔ̌ , enyi é byɔ ɖɔ mǐ na gbɔn ali e jí alitasɛ́n ɖebǔ ma ɖè ǎ , bɔ mɛ bǐ sixu kanwezun lee é jló mɛ gbɔn é alǒ kun mɔ̌to gbɔn alɔ e xwé jló mɛ é ɔ , ayi mǐtɔn ka na j’ayǐ à ?"
gbeɖé kpɔ́n .
7 . ( a ) nɛ̌ nùnina mɛɖesúsínínɔ tɔn ɔ ka zɔ́n bɔ adamu gbɔn vo nú nǔɖògbɛ ɖevo e ɖò edɛni mɛ lɛ é gbɔn ? ( b ) tinmɛ ali e nu adamu zán mɛɖesúsínínɔ tɔn ɖè é ɖokpo .
"7 hwenu e mawu dá gbɛtɔ́ nukɔntɔn ɔ adamu é ɔ , é na ɛ nùnina e é na nùɖíɖó tɔn e ɖò jixwé lɛ é , é wɛ nyí mɛɖesúsínínɔ ."
"nǔ enɛ zɔ́n bɔ adamu gbɔn vo nú kanlin lɛ , ɖó jɔwamɔ lixo wɛ yedɛɛ lɛ nɔ wà nǔ ."
lee adamu zán mɛɖesúsínínɔ tɔn ɖò alixo e sɔgbe é mɛ gbɔn é ɖé ɖíe .
è ko dá kanlin lɛ cobo wá dá gbɛtɔ́ .
"é ɖò mɔ̌ có , jehovah sɔ́ awǎjijɛ e ɖò nyikɔ nina nùɖíɖó enɛ lɛ mɛ é ɖ’ayǐ nú gbɛtɔ́ nukɔntɔn e é dá é ."
"enyi adamu kpɔ́n kanlin ɖé bo ɖó nyikɔ e jɛxa ɛ é n’i ɔ , jehovah nɔ flí xwè ǎ ."
"é nyɔ́ wà ɔ , ‘ nyikɔ e é na ye ɔ wɛ ye nɔ nyí . ’ — bǐb . 2 : 19 ."
nɛ̌ adamu ka zán mɛɖesúsínínɔ tɔn nyì dò gbɔn ? etɛ mɛ é ka tɔ́n kɔ dó ?
8 é blawu ɖɔ azɔ̌ e mawu ɖè nú adamu b’ɛ na nɔ kpé nukún dó palaɖisi ayikúngban jí tɔn ɔ wu é kún kpé è ó .
"mɛɖesúsínínɔ ɖaxó e é ɖó bo na wà azɔ̌ elɔ e mawu ɖè n’i é kpé è ǎ : “ mi jì , mi gbà kún , bo kpé ayikúngban ɔ jí , bo sɔ́ ɛ ɖó acɛ mitɔn glɔ . mi sɔ́ hweví lɛ . . . , bo sɔ́ xɛ lɛ . . . , bo sɔ́ kanlin e ɖò ayikúngban jí lɛ bǐ ɖó acɛ mitɔn glɔ . ” ( bǐb ."
"1 : 28 ) é nyɔ́ wà ɔ , é jló bo zɛ dogbó e mawu ɖó n’i lɛ é wu , gbɔn atín sínsɛ́n e sín sɛ́n è dó é ɖuɖu gblamɛ ."
mɛɖesúsínínɔ zinzan nyì dò ɖaxó enɛ na tɔ́n kɔ dó wuvɛ̌ kpo akpɔ̀ kpo mɛ nú kúnkan adamu tɔn lɛ kaka nú xwè afatɔ́n mɔkpan .
"( hlɔ . 5 : 12 ) nǔ ɖěɖee gbeta e kɔn adamu wá é jì lɛ é tuùntuùn ɖó na sísɛ́ mǐ bɔ mǐ na zán mɛɖesúsínínɔ mǐtɔn ganji , lobo na zɛ dogbó e jehovah ɖó nú mǐ lɛ é wu ǎ ."
etɛ jehovah ka ɖɔ nú togun tɔn izlayɛli ? xósin tɛ akɔta ɔ ka na ?
9 kúnkan adamu kpo ɛvu kpo tɔn lɛ ɖu hwɛhuhu kpo kú kpo sín gǔ ɖò mɛjitɔ́ yetɔn tótlitɔ́ enɛ lɛ gɔ́n .
"é ɖò mɔ̌ có , mɛɖesúsínínɔ yetɔn sín acɛ ɔ kpó ɖò ye sí ."
lee mawu wà nǔ xá akɔta izlayɛli tɔn gbɔn é ɖè enɛ xlɛ́ .
"jehovah gbɔn mɛsɛntɔ́ tɔn mɔyizi jí bo ɖɔ nú togun ɔ ɖɔ nú é jló ye ɔ , ye na huzu togun vívɛ́ná emitɔn alǒ gbɔ ."
( tín . 19 : 3 - 6 ) xósin tɛ ye ka na ?
ye sɔ́ jlǒ dó ɖɔ ɖɔ emi na wà nǔ ɖěɖee emi ɖó na wà bá huzu togun mawu tɔn e ɖó nyikɔ tɔn ta lɛ é lobo ɖó gbè kpɔ́ bo ɖɔ : “ mǐ na bló nǔ e mawu mavɔmavɔ ɖɔ lɛ bǐ . ” ( tín .
"mi nú mǐ ni hɛn kpɔ́ndéwú akpágbánúmɛ tɔn enɛ dó ayi mɛ , bonu mɛɖesúsínínɔ e è na mǐ é ni nɔ xɔ akwɛ ɖò nukún mǐtɔn mɛ hwebǐnu , gbɔn jehovah wu titɛdó kpo tónúsíse nú hwɛjijɔ sín sɛ́n tɔn lɛ kpo gblamɛ . — 1 kɔ ."
10 : 11 .
"10 . kpɔ́ndéwú tɛ lɛ ka xlɛ́ ɖɔ gbɛtɔ́ hwɛhutɔ́ lɛ hɛn ɔ , ye na zán mɛɖesúsínínɔ yetɔn dó kpa susu nú mawu . ( kpɔ́n ɖiɖe e ɖò bǐbɛ̌mɛ é . )"
"wǎgbɔ tɔn ɔ , ye mɔ nyɔna gègě lobo ɖó nukúnɖiɖo jɔ nukúnɖiɖo dó sɔgudo wu ."
"ði kpɔ́ndéwú ɔ , nɔwée ɖè nùɖiɖi ɖaxó xlɛ́ lobo sɔ́ jlǒ dó xwedó alixlɛ́mɛ ɖěɖee mawu na ɖɔ é ni bló tɔjihun ɖé bá hwlɛn xwédo tɔn kpo mɛ ɖevo e na wá nɔ gbɛ̀ lɛ é kpo gán é ."
( ebl . 11 : 7 ) ablaxamu kpo sala kpo sɔ́ jlǒ dó xwedó alixlɛ́mɛ mawu tɔn lɛ kaka yì “ tò e sín akpá mawu dó ” nú ye ɔ mɛ .
"hwenu e ye wlí tomɛyiyi gaga enɛ sín ali gudo é ɔ , ye ‘ mɔ ali bo na lɛkɔ yì ’ dɔkuntoxo wúu tɔn mɛ ."
"é ɖò mɔ̌ có , ye sɔ́ nukún nùɖiɖi tɔn yetɔn lɛ ɖó “ nǔ e sín akpá mawu dó ” bɔ ye na mɔ sɔgudo lɛ é jí ; “ tò e nyɔ́ hú tò e mɛ ye gosin ɔ ba wɛ ye ɖè . ”"
"( ebl . 11 : 8 , 9 , 13 , 15 , 16 ) mɔyizi dó gudo dɔkun ejipu tɔn lɛ , bo “ yí gbè ɖɔ è ni doya nú emi kpo togun mawu tɔn kpo ; enɛ ɔ nyɔ́ n’i hú é ni mɔ vivǐ e ɖò hwɛhuhu mɛ ɔ nú hwenu kpɛɖé . ”"
"( ebl . 11 : 24 - 26 ) mi nú mǐ ni ɖi nǔ mɛ hwexónu tɔn enɛ lɛ ɖɔhun , bonu mɛɖesúsínínɔ mǐtɔn ni nɔ xɔ akwɛ ɖò nukún mǐtɔn mɛ , lobonu mǐ ni nɔ zán dó wà jlǒ mawu tɔn na ."
11 . ( a ) ðɔ nyɔna ɖaxó e ɖò mɛɖesúsínínɔ mɛ lɛ é ɖokpo . ( b ) etɛ ka nɔ sísɛ́ we bɔ a nɔ zán mɛɖesúsínínɔ towe ganji ?
"11 nugbǒ wɛ ɖɔ enyi mǐ ɖó mɛɖé bonu é nɔ wá gbeta lɛ kɔn nú mǐ ɔ , é sixu bɔwǔ nú mǐ , amɔ̌ , mɔ̌ biblo na zɔ́n bɔ nyɔna ɖaxó e ɖò mɛɖesúsínínɔ mɛ lɛ é ɖokpo na yì tɛ mǐ ."
wemafɔ 19gɔ́ ɔ ɖɔ nǔ e mawu sɔ́ ɖó te nú izlayɛli - ví lɛ é .
"ðò wemafɔ 20gɔ́ ɔ mɛ ɔ , mǐ mɔ ɖɔ jehovah hun ali xɔ akwɛ ɖé nú ye bɔ ye na xlɛ́ ɛ nǔ e ɖò ayi yetɔn mɛ lɛ é ."
"mǐ lɔmɔ̌ hɛn ɔ , mǐ na jló bo na sɛ̀n jehovah ."
nǔ ɖě sɔ́ sixu sísɛ́ mǐ hú mǐ na zán mɛɖesúsínínɔ e mawu na mǐ é dó ɖexlɛ́ ɖɔ mǐ yí wǎn n’i bo nɔ kpa susu n’i lobo nɔ wlí yɛ̌yi n’i ǎ !
nyì alɔ nú mɛðesúsínínɔ e è na we é zinzan nyì dò
12 mǐ ni ɖɔ ɖɔ a na nǔ xɔ akwɛ ɖé xɔ́ntɔn towe ɖé .
"enyi a sè ɖɔ é sɔ́ nǔ e a na ɛ é nyì zunkɔ́ta , alǒ nylahú bǐ ɔ , é zán dó gblewu mɛ ɖevo lɛ ɔ , é na vɛ́ nú we tawun à cé ?"
"dìn ɔ , lin tamɛ dó lee nǔ nɔ cí nú jehovah hwenu e é nɔ mɔ bɔ mɛ gègě nɔ zán mɛɖesúsínínɔ yetɔn nyì dò , bo nɔ wà nǔ e nɔ hɛn nǔ gblé dó mɛ ɖevo lɛ wu é jí ."
"nugbǒ ɔ , ɖi lee biblu ko ɖɔ ɖ’ayǐ gbɔn é ɔ , gbɛtɔ́ lɛ na “ nɔ dó alɔgudokpɛ nú mɛ ” ɖò “ azǎn gudogudo tɔn lɛ ” mɛ . ( 2 tim . 3 : 1 , 2 ) mi nú mǐ ni ma lɔn bo zán nùnina xɔ akwɛ enɛ e jehovah na mǐ é nyì dò gbeɖé alǒ ɖɔ ɖɔ acɛ tɔn wɛ mǐ ɖó ó ."
"amɔ̌ , nɛ̌ mǐ ka sixu nyì alɔ nú mɛɖesúsínínɔ e è na mǐ é zinzan nyì dò gbɔn ?"
"13 mǐ bǐ wɛ vo bo na ɖɔ mɛ e mǐ na dó gbɛ̌ xá lɛ é , lee mǐ na sɔnǔ bo b’acɔ́ gbɔn é , kpo ayiɖeɖayi e mǐ na cyan lɛ é kpo ."
"mǐ ɖó na kpɔ́n ɖɔ mǐ ko ɖò mǐɖesunɔ sí bo na nɔ “ wà nǔ e jló [ mǐ ] ɔ ” ǎ , loɔ , mǐ jló na kanɖeji bo na nɔ wà nǔ ɖěɖee na d’alɔ mǐ bɔ mǐ na nyì sɛ́n elɔ é : “ mi bló [ nǔ ] bǐ , bo dó sɔ́ mawu sù . ” — ga . 5 : 13 ; 1 kɔ . 10 : 31 ."
kancica tɛ ka ɖò jiɖe ɖiɖó dó jehovah wu kpo mɛɖesúsínínɔ mǐtɔn zinzan kpo mɛ ?
"14 ali ɖevo e nu mǐ na nya xɛ ɖò mɛɖesúsínínɔ e è na mǐ é jí ɖè é wɛ nyí ɖɔ mǐ na ɖeji dó jehovah wu , lobo yí gbè nú é ni xlɛ́ ali mǐ ɖò dogbó alɔcyɔnmɛji tɔn e é ɖó nú mǐ lɛ é tɛntin ."
"( eza . 48 : 17 ) mǐ ɖó na sɔ́ mǐɖée hwe bo yí gbè ɖɔ xó nugbǒ wɛ nú xó elɔ e gosin mawu gɔ́n é : “ ali e jí gbɛtɔ́ nɔ gbɔn ɖò gbɛmɛ fí ɔ , . . . éɖesu wɛ nɔ ɖè [ ǎ ] ."
"( jel . 10 : 23 ) mi nú mǐ ni ma lɔn gbeɖé bo jɛ fɛ́ca jiɖe ɖiɖó dó nukúnnúmɔjɛnǔmɛ mɛɖesunɔ tɔn wu mɛ , adamu kpo izlayɛli - ví gǔfɔntɔ́ lɛ kpo ɖɔhun ó ."
"é nyɔ́ wà ɔ , mi nú mǐ ni “ ɖeji dó mawu mavɔmavɔ wu kpo ayixa [ mǐtɔn ] bǐ kpo . ” — nùx . 3 : 5 ."
sísí ðiðó nú mɛðesúsínínɔ mɛ ðevo lɛ tɔn
15 dogbó e è ɖó nú mɛɖesúsínínɔ mǐtɔn é ɖokpo wɛ nyí ɖɔ mǐ ɖó na ɖó sísí nú acɛ e mɛ ɖevo lɛ ɖó bo na wá gbeta yeɖesunɔ tɔn lɛ kɔn ɖò gbɛzán yetɔn mɛ é .
"ðó mǐ bǐ wɛ è na mɛɖesúsínínɔ wutu ɔ , klisanwun wè na wá gbeta ɖokpo ɔ pɛ́ɛ́ kɔn hwebǐnu ǎ ."
xó enɛ tlɛ nyí nugbǒ ɖò nǔ ɖěɖee kúnkplá walɔ mǐtɔn kpo sinsɛn - biblo mǐtɔn kpo lɛ é mɛ .
"enyi mǐ mɔ nukúnnú jɛ wu ɖɔ klisanwun ɖokpo ɖokpo wɛ ɖó na “ wà azɔ̌ e nyí étɔn é ” ɔ , mǐ na ɖó sísí nú acɛ e mɛ ɖevo lɛ ɖó bo na zán nùnina mɛɖesúsínínɔ tɔn yeɖesunɔ tɔn é ."
mǐ sixu wá gbeta mǐɖesunɔ tɔn lɛ kɔn bo ka na ɖɔ nǔ e ayixa mǐdɛɛ lɛ tɔn ɖɔ nú mǐ é jɛn mɛ ɖevo lɛ lɔ na wà dandan ǎ ( kpɔ́n akpáxwé 15gɔ́ ɔ )
"16 , 17 . ( a ) nɛ̌ mɛɖesúsínínɔ xó ɔ ka huzu tagba ɖò kɔlɛnti gbɔn ? ( b ) nɛ̌ pɔlu ka ɖeɖɛ tagba lɛ gbɔn ? etɛ enɛ ka kplɔ́n mǐ dó acɛ e mɛ ɖevo lɛ ɖó é wu ?"
"16 lin tamɛ dó kpɔ́ndéwú biblu tɔn elɔ e xlɛ́ nǔ e wu mǐ ɖó na nɔ ɖó sísí nú acɛ e nɔví mǐtɔn lɛ ɖó , bo na wá gbeta yeɖesunɔ tɔn lɛ kɔn ɖò nǔ ɖěɖee kúnkplá ayixa é mɛ lɛ é jí ."
"mɛɖé lɛ ɖɔ : ‘ ðó vodun nyí nǔtí ǎ wutu ɔ , è hɛn ɔ è na ɖu lan ɔ bo ka na ɖó ayixa mímɛ́ ɖé . ’"
"é ɖò mɔ̌ có , mɛ e ko sɛ̀n vodun kpɔ́n lɛ é mɔ ɖɔ lan ɔ ɖuɖu nyí sinsɛn - biblo sín nùɖé ."
"( 1 kɔ . 8 : 4 , 7 ) xó titewungbe ɖé wɛ nyí enɛ , bo ɖibla dɔn kínklán wá agun ɔ mɛ ."
nɛ̌ pɔlu ka d’alɔ klisanwun e ɖò kɔlɛnti lɛ é bɔ ye mɔ nukúnnú jɛ linlin e mawu ɖó dó xó ɔ wu é mɛ gbɔn ?
"17 jɛ nukɔn hwɛ̌ ɔ , pɔlu flín akpáxwé wè lɛ bǐ ɖɔ é kún nyí nùɖuɖu wɛ na dɔn ye sɛkpɔ mawu ó ."
"( 1 kɔ . 8 : 8 ) enɛ gudo ɔ , é gb’akpá nú ye ɖɔ ye ni ma lɔn bonu ‘ yeɖée sí e ye jɛ , bo ɖò nǔ wà na wɛ ɔ ni dɔn mɛ e ma ɖó gǎn ɖò ayixa mɛ ǎ lɛ dó hwɛ mɛ ó . ’ ( 1 kɔ . 8 : 9 ) nukɔnmɛ ɔ , é kplɔ́n nǔ mɛ ɖěɖee ayixa yetɔn nɔ yawu dóhwɛ ye lɛ é ɖɔ ye ni ma nɔ ɖɔhwɛ dó mɛ e nɔ ɖu lan mɔhun lɛ é ó . ( 1 kɔ ."
"10 : 25 , 29 , 30 ) hǔn , ɖò ninɔmɛ taji enɛ e kúnkplá sinsɛn - biblo é mɛ ɔ , klisanwun ɖokpo ɖokpo wɛ ɖó na wá gbeta ɖé kɔn sɔgbe kpo ayixa tɔn kpo ."
"enɛ wu ɔ , mǐ lɔ ɖó na nɔ ɖó sísí nú acɛ e nɔví mǐtɔn lɛ ɖó bo na wá gbeta yeɖesunɔ tɔn lɛ kɔn ɖò ninɔmɛ e ma ɖò taji sɔmɔ̌ ǎ lɛ é mɛ é à cé ? — 1 kɔ . 10 : 32 , 33 ."
18 jehovah na mǐ nùnina mɛɖesúsínínɔ tɔn nugbǒ ɔ . ( 2 kɔ .
"3 : 17 ) nùnina enɛ xɔ akwɛ ɖò nukún mǐtɔn mɛ , ɖó é nɔ zɔ́n bɔ mǐ nɔ wá gbeta e nɔ ɖexlɛ́ jehovah ɖɔ mǐ yí wǎn n’i tawun lɛ é kɔn ."
"mi nú mǐ ni nɔ zán nùnina enɛ dó kpa susu nú mawu lobo nɔ ɖó sísí nú lee mɛ ɖevo lɛ nɔ jló bo nɔ zán yetɔn gbɔn é , bo dó ɖexlɛ́ ɖɔ nùnina xɔ akwɛ enɛ sù nukún mǐtɔn mɛ ."
nɛ̌ è ka nɔ hɛn myɔ dó mɛɖée jí ɖò hwexónu gbɔn ?
"tan biblu tɔn e mǐ mɔ ɖò bǐbɛ̌mɛ 22 : 6 mɛ é ɖɔ ɖɔ , bo na dó sixu sɔnǔ bo yì savɔ̌ ɖé ɖò fí línlín ɖé ɔ , ablaxamu “ ɖiɖa naki e é na dó dó vɔ̌ zo ɔ vǐ tɔn izaki , bo hɛn myɔ kpodo jivǐ kpo alɔ mɛ , bɔ ye mɛ wè lɛ zɔn kpɔ́ ɖidó . ”"
akpáxwé ɖebǔ ɖò mawuxówema ɔ mɛ bo tinmɛ lee mɛ lɛ nɔ bɔ myɔ gbɔn ɖò hwexónu é ǎ .
"é hwe bǐ ɔ , nǔtinmɛtɔ́ ɖokpo ɖɔ dó tan e xó ɖɔ wɛ mǐ ɖè dìn é wu ɖɔ “ é na vɛwǔ ɖɔ è ni hɛn [ myɔ ɖé ] dó mɛɖé jí bo zɔn ali gaga mɔhun ” e ablaxamu kpo izaki kpo zɔn é ."
"enɛ wu ɔ , é sixu ko nyí nǔ e sín hudo ablaxamu ɖó bo na bɔ myɔ ɔ é xó ɖɔ wɛ tan ɔ na ko ɖè ."
"é ɖò mɔ̌ có , mɛ ɖevo lɛ ɖɔ ɖɔ myɔ bibɔ kún nɔ bɔwǔ ɖebǔ ɖò hwexónu ó ."
"ðò fí e é nyɔ́ bló ɖè lɛ é ɔ , mɛ lɛ na ko mɔ ɖɔ enyi emi wún akán zozo ɖò nɔzo emitɔn lɛ gɔ́n ɔ , é nyɔ́ hú emiɖesunɔ ni flɔ́ myɔ ɖé ."
"enɛ wu ɔ , akɔwé gègě ɖi ɖɔ agbǎn ɖé wɛ ablaxamu hɛn , vlafo zɛ̌nví ɖé bɔ è dó cɛ́ni kɔ tɔn , lobɔ é cyan myɔ e ye bɔ wá yì zǎnmɛ é sín akán d’emɛ ."
"( eza . 30 : 14 ) è hɛn ɔ , è na zán akán e ɖò zozo bɔ è hɛn dó nǔ mɛ mɔ̌ bo ɖò yiyi wɛ lɛ é kpo naki xúxú yɔywɛ ɖé lɛ kpo bo dó bɔ myɔ na , ɖò hweɖebǔnu ɖò tomɛyiyi ɔ hwenu ."
janvier 2017
xota nùkplɔnkplɔn tɔn lɛ nú : 27 février 2017 – 2 avril 2017
chili
wɛnjlatɔ́ e ɖò tofɔligbé chili tɔn lɛ é ɖò tɔ̀ e nɔ sà gbɔn zungbó ɖɛkpɛɖɛkpɛ lɛ kpo só andes tɔn e jí sìngǒ cyɔn lɛ é kpo tɛntin é kpá gbɔn wɛ .
"ye ɖò alɔ ɖó ɖò wɛnɖagbejijla sín tuto ɖé mɛ wɛ bo na gbɔn xwé e ɖò fí línlín lɛ é gbè , hwenu e ayǐ mɛ nyɔ́ é ."
76 296
64 178
174 761
nǔ e wu jlɛjininɔ kpó ðò taji é
11 : 2 .
"han lɛ : 38 , 69"
etɛwu jlɛjininɔ ka ɖò taji ?
kancica tɛ ka ɖò jlɛjininɔ kpo mɛɖesɔhwe kpo mɛ ?
nɛ̌ mǐ ka sixu yì nukɔn ɖò tɛn e mɛ è sɔ́ mǐ ɖó é gbɔn ?
etɛwu mawu ka wá gbɛ́ nya e ko nɔ jlɛ̌ jí kpɔ́n é ɖé ?
"hwenu e axɔsu sawulu jɛ axɔsu ɖu jí é ɔ , é nyí mɛɖé bo nɔ nɔ jlɛ̌ jí bɔ mɛ bǐ nɔ sí i ."
"( 1 sam . 9 : 1 , 2 , 21 ; 10 : 20 - 24 ) amɔ̌ , táan kpɛɖé gudo ɔ , é wà goyiyi sín nùɖé lɛ ."
"ee gbeyiɖɔ mawu tɔn samuwɛli ma yawu wá gilugalu ǎ é ɔ , sawulu jɛ akpɔ̀ mɔ jí ."
"filisitɛ́ɛn lɛ ɖò nǔ sɔ́ wɛ bo na fun ahwan , bɔ izlayɛli - ví lɛ ɖò hinhɔn jó sawulu dó wɛ ."
"é na ko lin ɖɔ , ‘ un ɖó na wà nùɖé dìn tlolo . ’"
"enɛ wu ɔ , é xwlé vɔsanú ɖé mawu , é ka ɖó acɛ tɔn ǎ ."
nǔ enɛ hun xomɛ nú jehovah ǎ . — 1 sam . 13 : 5 - 9 .
"2 hwenu e samuwɛli wá gilugalu é ɔ , é gbɛ́ nǔ nú sawulu ."
"sawulu yí gbè nú nǔgbɛnúmɛ ɔ ǎ , é nyɔ́ wà ɔ , é ba hwɛjijɔ lɛ , bo tɛnkpɔn bá sɔ́ kplá kɔ nú mɛ ɖevo , lobo hu tɛ́ nú nǔ nyanya e é wà é ."
"( 1 sam . 13 : 10 - 14 ) enɛ zɔ́n bɔ nǔ nyanya ɖé lɛ jɛ ɖebɔdoɖewu , bɔ gudo mɛ ɔ , sawulu hɛn axɔsuzinkpo tɔn bú , bɔ nylahú bǐ ɔ , nǔ tɔn sɔ́ nyɔ́ jehovah nukúnmɛ ǎ ."
3 . ( a ) etɛ mɛ gègě ka nɔ lin dó jlɛjininɔ wu ? ( b ) nùkanbyɔ tɛ lɛ sín xósin è ka ɖó na ba dò na ?
"3 ðò agbahwlɛnhwlɛn sín gbɛ̀ égbé tɔn mɛ ɔ , mɛ gègě nɔ mɔ ɖɔ emi ɖó na ɖè emiɖée xlɛ́ bo na dó sixu yì nukɔn ."
mɔ̌ wiwa nɔ zɔ́n bɔ ye sɔ́ nɔ nɔ jlɛ̌ jí ɖebǔ ǎ .
"ði kpɔ́ndéwú ɔ , fímuɖetɔ́ntɔ́ nukúnɖeji e wá huzu toxóɖɔtɔ́ é ɖé ɖɔ gbè ɖokpo ɖɔ : “ jlɛjininɔ sín xó ɖě kàn nyɛ ǎ , un ɖi ɖɔ é kún ka na kàn mì kpɔ́n ó . ”"
"nɛ̌ mǐ ka sixu kpó ɖò jlɛ̌ jí , enyi ninɔmɛ lɛ vɛwǔ alǒ mɛ ɖevo lɛ ɖò kɔ gbidi nú mǐ wɛ ɔ gbɔn ?"
"ðò xota elɔ mɛ ɔ , mǐ na mɔ xósin nùkanbyɔ wè nukɔntɔn lɛ tɔn ."
xota e bɔ d’ewu é na na sìnkɔn nú nùkanbyɔ atɔngɔ ɔ .
etɛwu jlɛjininɔ ka ðò taji ?
etɛ a ka sixu ylɔ ɖɔ goyiyi sín nǔ ?
4 biblu ɖè vogbingbɔn e ɖò jlɛjininɔ kpo goyiyi kpo tɛntin é xlɛ́ .
( xà nùnywɛxó 11 : 2 . )
davidi wà nùnywɛnú bo byɔ jehovah ɖɔ é ni “ hɛn [ emi ] ɖò goyiyi sí . ”
( ðɛh . 19 : 14 ) etɛ ka nyí “ goyiyi ” ?
"nú è na tinmɛ ɔ , enyi mɛɖé ma yì agbɔ̌n jí ǎ alǒ syɛn ta bo wà nǔ e sín acɛ è ma na ɛ ǎ é ɖé hǔn , goyiyi sín nǔ wɛ è wà nɛ ."
"ðó hwɛhuhu sín gǔ e mǐ ɖu é wutu ɔ , mǐ bǐ wɛ nɔ wà goyiyi sín nǔ hweɖelɛnu ."
"ðɛhan 119 : 21 ɖɔ dó jehovah wu ɖɔ : “ a nɔ gblɔ́n adǎn [ alǒ ‘ gbɛ́ nǔ , ’ nwt ] nú gbɛtɔ́ goyitɔ́ . ”"
etɛwu é ka nyí mɔ̌ ?
etɛwu goyiyi ka nyla tawun ?
5 nǔwiwa goyiyi tɔn lɛ nyla hú nǔ e è ma tuùn ǎ bo wà nyì dò lɛ é .
"nukɔntɔn ɔ , hwenu e mǐ wà nǔ kpo goyiyi kpo é ɔ , mǐ kpa susu nú jehovah ɖɔ é wɛ nyí nǔbǐwukpétɔ́ mǐtɔn ǎ nɛ ."
"wegɔ ɔ , enyi mǐ wà nǔ zɛ acɛ e mǐ ɖó é wu ɔ , mǐ na ɖibla dɔn tagba wá mǐ kpo mɛ ɖevo lɛ kpo tɛntin ."
"( nùx . 13 : 10 ) bɔ atɔngɔ ɔ , enyi é wá jɛ wɛn ɖɔ mǐ wà nǔ kpo goyiyi kpo ɔ , mǐ sixu ɖu winnya ."
"( luk . 14 : 8 , 9 ) nǔwiwa kpo goyiyi kpo nɔ kplá mɛ yì fí ɖagbe ɖé ǎ ."
"ði lee mawuxówema ɔ xlɛ́ gbɔn é ɔ , jlɛjininɔ wɛ nyí nǔ e sɔgbe bɔ è na wà hwebǐnu é ."
etɛ lɛ jlɛjininɔ ka nɔ byɔ ?
etɛ ka nɔ nyí mɛɖesɔhwe ? nɛ̌ é ka cá kàn xá jlɛjininɔ gbɔn ?
6 jlɛjininɔ nyí jijɔ ɖé bo cá kàn xá mɛɖesɔhwe tawun .
"ðò biblu mɛ ɔ , mɛɖée sísɔ́ hwe wɛ nyí ɖɔ è ni ma nɔ yigo alǒ nɔ mɔ mɛɖée ó ."
"( fili . 2 : 3 ) ðò kpaà mɛ ɔ , mɛ e nɔ sɔ́ éɖée hwe é ɖé nɔ lɛ́vɔ nɔ jlɛ̌ jí , nɔ kpéwú bo nɔ ɖó linlin e sɔgbe é dó nǔwukpikpé tɔn lɛ kpo nǔ e é wà lɛ é kpo wu , bo nɔ yí gbè nú nùwanyido tɔn lɛ , lobo nɔ yí gbè nú wěɖexámɛ lɛ kpo wlɛnwín yɔyɔ̌ lɛ kpo ."
mɛɖesɔhwe nɔ hun xomɛ nú jehovah tawun .
"7 ðò biblu mɛ ɔ , jlɛjininɔ wɛ nyí ɖɔ mǐ ni mɔ dò nú nǔwukpikpé mǐɖesunɔ tɔn lɛ bo tuùn dogbó mǐtɔn lɛ ."
"ðò glɛkigbe dòdó ɔ mɛ ɔ , é cí ɖɔ lee nùtuùntuùn enɛ ɖó na sísɛ́ mǐ bɔ mǐ na wà nǔ xá mɛ ɖevo lɛ gbɔn é jí wɛ è tɛɖɛ̌ ."
linlin alǒ zinzan tɛ lɛ ka sixu gb’akpá nú mɛ ɖɔ è kún ɖò jlɛ̌ jí ó ?
8 hwetɛnu mǐ ka sixu jɛ nǔ lin jí alǒ nǔ wà jí kpo jlɛjimanɔ kpo ?
akpágbánúmɛ sín wuntun ɖé lɛ ɖíe .
mǐ sixu jɛ mǐɖesunɔ alǒ wǔjɔmɛ mǐtɔn lɛ ylɔ ɖɔ nùjɔnǔ jí zɛ xwé wu .
( hlɔ . 12 : 16 ) mǐ sixu jɛ ayi mɛ lɛ tɔn dɔn wá mǐɖesunɔ jí jí ɖò ali e ma sɔgbe ǎ lɛ é nu .
"( 1 tim . 2 : 9 , 10 ) alǒ mǐ sixu jɛ wusyɛn dó lanmɛ nú nùwalɔ ɖé lɛ jí , ɖó tɛn e mɛ mǐ ɖè é , mǐ yì hǎ mɛ , alǒ linlin mǐɖesu tɔn lɛ kpowun wutu . ( 1 kɔ ."
"4 : 6 ) hwɛhwɛ ɔ , hwenu e mǐ wà nǔ gbɔn mɔ̌ é ɔ , mǐ tlɛ sixu nɔ ma ɖ’ayi wu ɖɔ mǐ ko jó jlɛjininɔ dó bo ko ɖò gò yí wɛ ."
etɛ ka sísɛ́ mɛɖé lɛ bɔ ye huzu goyitɔ́ ?
nǎ kpɔ́ndéwú biblu tɔn ɖé .
9 mǐ mɛ bǐ wɛ sixu gɔn jlɛ̌ jí nɔ hwenu e mǐ jó jlǒ agbaza tɔn lɛ dó bɔ ye ɖu ɖò mǐ jí é .
"cejɛnnabi , nukúnkɛ́n , kpo xomɛsin syɛnsyɛn kpo ko sísɛ́ mɛ gègě bɔ ye wà nǔ kpo goyiyi kpo ."
"mɛ e xó biblu ɖɔ é ɖé lɛ , ɖi abusalɔmu , oziyasi , kpo nabukodonɔzɔ́ɔ kpo , jó yeɖée dó nú azɔ̌ agbaza tɔn mɔhun lɛ , bɔ jehovah li fɛn nú ye ɖó goyiyi yetɔn wu . — 2 sam . 15 : 1 - 6 ; 18 : 9 - 17 ; 2 tan 26 : 16 - 21 ; dan . 5 : 18 - 21 ."
etɛwu mǐ ka ɖó na nyì alɔ nú hwɛ ɖiɖɔ dó mɛ ɖevo lɛ ?
"10 amɔ̌ , hwɛjijɔ e sixu zɔ́n bɔ mɛɖé gɔn jlɛ̌ jí nɔ é ɖevo lɛ tíìn ."
"ði kpɔ́ndéwú ɔ , lin tamɛ dó tan biblu tɔn e ɖò bǐbɛ̌mɛ 20 : 2 - 7 kpo matie 26 : 31 - 35 kpo mɛ lɛ é jí ."
jlǒ hwɛhuhu tɔn lɛ wɛ ka sísɛ́ abimɛlɛki kpo piyɛ́ɛ kpo bɔ ye wà nǔ e cí goyiyi sín nǔ ɖɔhun lɛ é à ?
abǐ ye mɔ dò nú nǔ lɛ bǐ ǎ alǒ nɔ acéjí ǎ wutu wɛ à ?
"ðó mǐ sixu tuùn nǔ e ɖò ayi mɛ ɖevo lɛ tɔn mɛ é ǎ wutu ɔ , nùnywɛ kpo wanyiyi kpo sín nǔ wɛ é na nyí ɖɔ mǐ ni nyì alɔ nú gbeta lɛ kɔn wiwa dó nǔ e sísɛ́ mɛ ɖevo lɛ bɔ ye wà nùɖé é wu . — xà jaki 4 : 12 ."
gbeyiyi nú tɛn e mɛ mǐ ðè é
kancica tɛ ka ɖò jlɛjininɔ kpo gbeyiyi nú tɛn e mɛ mǐ ɖè ɖò tuto jehovah tɔn mɛ é kpo tɛntin ?
"11 nú è na ɖɔ nugbǒ ɔ , gbeyiyi nú tɛn e mɛ mǐ ɖè ɖò tuto jehovah tɔn mɛ é jí wɛ jlɛjininɔ nɔ bɛ́sín ."
"ðó jehovah nyí mawu ɖé bo nɔ nɔ tuto jí wutu ɔ , é sɔ́ mǐ mɛ ɖokpo ɖokpo ɖó tɛn ɖé mɛ alǒ fí ɖé ɖò xwédo tɔn mɛ ."
"mɛ ɖokpo ɖokpo wɛ ɖó azɔ̌ tɔn ɖò agun ɔ mɛ , amɔ̌ , mǐ bǐ sín hudo wɛ è ɖó ."
"jehovah gbɔn fɛ́nú tɔn gblamɛ bo na nùnina , alǒ nǔwukpikpé ɖé lɛ mǐ mɛ ɖokpo ɖokpo ."
mǐ sixu zán ye dó kpa susu n’i lobo dó wà ɖagbe nú mɛ ɖevo lɛ .
"( hlɔ . 12 : 4 - 8 ) jehovah ɖè nǔjikpɔntɔ́ sín azɔ̌ nú mǐ , b’ɛ xlɛ́ ɖɔ é wlí yɛ̌yi nú mǐ , é ɖeji dó mǐ wu , bo ka lɛ́ byɔ nǔ ɖò mǐ sí . — xà 1 piyɛ́ɛ 4 : 10 ."
( kpɔ́n akpáxwé 12 jɛ 14 )
"enyi tɛn e mɛ mǐ ɖè ɖò tuto mawu tɔn mɛ é nɔ ɖyɔ sín hweɖenu jɛ hweɖenu ɔ , etɛwu é ma ka ɖó na kpaca mǐ ǎ ?"
é sixu wá ɖyɔ .
lin tamɛ dó kpɔ́ndéwú jezu tɔn jí .
"ðò bǐbɛ̌mɛ ɔ , éɖokponɔ wɛ ɖò kpɔ́ xá jehovah ."
"( nùx . 8 : 22 ) enɛ gudo ɔ , é d’alɔ bɔ è dá nùɖíɖó gbigbɔ tɔn lɛ , wɛkɛ ɔ , bɔ gbɛtɔ́ lɛ wá sú ta na ."
"( kolo . 1 : 16 ) amɔ̌ nukɔnmɛ ɔ , jezu wà azɔ̌ ɖevo ɖò ayikúngban jí ; jɛ nukɔn hwɛ̌ ɔ , é nyí vǐ yɛyɛ̌ e ma kpé nǔ wu ǎ é ɖé cobo wá nyí mɛxo ."
( ebl . 2 : 9 ) azɔn gudo tɔn e azɔ̌ tɔn na ɖyɔ é ka nɛ ǎ .
"ðò axɔsuɖuɖu xwè afatɔ́n tɔn jezu tɔn gudo ɔ , é na sɔ́ axɔsuɖuto tɔn jó nú jehovah bonu “ mawu na nyí nǔ bǐ nú mɛ bǐ . ” — 1 kɔ ."
"15 : 28 . 13 mɔ̌ ɖokpo ɔ , mǐ sixu ɖó nukún ɖɔ azɔ̌ e è ɖè nú mǐ lɛ é na ɖyɔ sín hweɖenu jɛ hweɖenu , bɔ hwɛhwɛ ɔ , ɖó gbeta e kɔn mǐ wá lɛ é wu ."
"ði kpɔ́ndéwú ɔ , a nyí tlɛnnɔ ɖ’ayǐ bo wá wlí alɔ wɛ à ?"
a jɛ vǐ jì jí wɛ à ?
"ðò hwenu e a sù é ɔ , a hɛn gbɛzán towe bɔkun bo dó ta sinsɛnzɔ́ hwebǐnu tɔn ɔ mɛ wɛ à ?"
gbeta enɛ lɛ ɖokpo ɖokpo kɔn wiwa ɖó wǔjɔmɛ tɔn lɛ kpo azɔ̌ tɔn lɛ kpo .
ninɔmɛ mǐtɔn e nɔ ɖò ɖyɔɖyɔ wɛ lɛ é sixu gbló ada nú fí e mǐ na w’azɔ̌ ɖó é alǒ ɖekpo .
mɛ winnyawinnya wɛ nú we à alǒ a ko nyí mɛxo ?
lanmɛ towe ɖò ganji wɛ à alǒ é nɔ yawu w’aɖawun kpɛɖé ?
jehovah nɔ gbéjé lee è sixu zán mǐ mɛ ɖokpo ɖokpo ɖò sinsɛnzɔ́ tɔn mɛ b’ɛ na nyɔ́ hugǎn é kpɔ́n hwebǐnu .
"nǔ e ɖò jlɛ̌ jí é jɛn é nɔ byɔ ɖò mǐ sí , bɔ nǔ ɖebǔ e mǐ wà é nɔ sù nukún tɔn mɛ tawun . — ebl . 6 : 10 ."
nɛ̌ jlɛjininɔ ka sixu d’alɔ mǐ bɔ mǐ na mɔ awǎjijɛ ɖò ninɔmɛ ɖebǔ e mɛ mǐ na ɖè é gbɔn ?
"14 jezu mɔ awǎjijɛ ɖò azɔ̌ e è ɖè n’i lɛ é bǐ mɛ , bɔ mǐ lɔ hɛn ɔ , mǐ na mɔ awǎjijɛ ɖò mǐ lɔmɔ̌ tɔn lɛ mɛ ."
"( nùx . 8 : 30 , 31 ) mɛ e ɖò jlɛ̌ jí é nɔ lin ɖɔ azɔ̌ e è ɖè nú emi ɖò agun ɔ mɛ lɛ é sú ali dó emi ǎ ."
ado nɔ hu i dó wǔjɔmɛ ɖevo lɛ mimɔ ɖò sɔgudo alǒ dó nukɔnyiyi mɛ ɖevo lɛ tɔn wu ǎ .
"é nyɔ́ wà ɔ , é nɔ zán hlɔnhlɔn tɔn bǐ dó mɔ nǔ e wu azɔ̌ e wà wɛ é ɖè dìn é ɖò taji é , lobo nɔ mɔ awǎjijɛ ɖ’emɛ , ɖó é nɔ mɔ ɖɔ jehovah gɔ́n wɛ é gosin ."
"hwe ɖokpo ɔ nu ɔ , é nɔ ɖó sísí nú azɔ̌ e jehovah ɖè nú mɛ ɖevo lɛ é alǒ tɛn e mɛ è sɔ́ ye ɖó é tawun ."
jlɛjininɔ nɔ d’alɔ mǐ bɔ mǐ nɔ ɖó sísí e mɛ ɖevo lɛ jɛxa é nú ye bo nɔ nɔ gudo nú ye lee é jɛ gbɔn é . — hlɔ . 12 : 10 .
nǔ e jlɛjininɔ ma nyí ǎ é
etɛ jlɛjininɔ jedenyɔ́ɔ tɔn ka sixu kplɔ́n mǐ ?
15 kpɔ́ndéwú jedenyɔ́ɔ tɔn ɖè nǔ e jlɛjininɔ nyí é xlɛ́ ganji tɔn .
"hwenu e wɛnsagun jehovah tɔn wá gɔ̌n tɔn azɔn nukɔntɔn é ɔ , é yí gbè ɖɔ emi kún nyí mɛ nukúnɖeji ɖé ó , emi kún ka lɛ́ ɖó nǔwukpikpé e jɛxa lɛ é ó ."
"( hwɛ . 6 : 15 ) ee jedenyɔ́ɔ yí gbè nú azɔ̌ e jehovah zɔ́n ɛ é gudo é ɔ , é tɛnkpɔn bo mɔ nukúnnú jɛ nǔ e è byɔ ɖò así tɔn lɛ é mɛ , lobo ba alixlɛ́mɛ jehovah tɔn . ( hwɛ ."
6 : 36 - 40 ) jedenyɔ́ɔ ɖi xɛsi ǎ bo lɛ́ gbó adɔ .
"é ɖò mɔ̌ có , é ɖó ayi te bo wà nǔ kpo nùnywɛ kpo ."
"( hwɛ . 6 : 11 , 27 ) é gbɔn azɔ̌ e è sɔ́ n’i é sín yɛkan mɛ bo ba na nyí mɛ nukúnɖeji ǎ ."
"é nyɔ́ wà ɔ , hwenu e é kpéwú é ɔ , é lɛkɔ yì azɔ̌ tɔn xóxó ɔ kɔn kpo xomɛhunhun kpo . — hwɛ . 8 : 22 , 23 , 29 ."
"enyi mɛ e ɖò jlɛ̌ jí é ɖé ɖò tamɛ lin dó nukɔnyiyi ɖò gbigbɔ lixo jí wɛ ɔ , etɛ lɛ é ka nɔ hɛn dó ayi mɛ ."
16 jlɛjininɔ sín tinmɛ wɛ nyí ɖɔ mǐ kún ɖó na ba wǔjɔmɛ sinsɛnzɔ́ tɔn ɖevo lɛ alǒ yí gbè nú ye ó ǎ .
mawuxówema ɔ dó wusyɛn lanmɛ nú mǐ mɛ bǐ ɖɔ mǐ ni ɖò nukɔn yì wɛ .
( 1 tim . 4 : 13 - 15 ) enɛ ɔ ka nɔ byɔ hwebǐnu ɖɔ è ni ɖyɔ azɔ̌ mǐtɔn wɛ à ?
"kpo alɔdo jehovah tɔn kpo ɔ , mǐ sixu yì nukɔn ɖò gbigbɔ lixo ɖò sinsɛnzɔ́ ɖebǔ e wà wɛ mǐ ɖè dìn é mɛ ."
"mǐ sixu kpó ɖò nǔwukpikpé e mawu na mǐ lɛ é hɛn kpɔ́n te d’eji wɛ , bo na kpó ɖò azɔ̌ ɖagbe lɛ wà d’eji wɛ ."
"17 cobonu mɛ e nɔ nɔ jlɛ̌ jí é ɖé na yí gbè nú azɔ̌ yɔyɔ̌ ɖé ɔ , é nɔ gbéjé nǔ e azɔ̌ ɔ na byɔ ɖò así tɔn lɛ é kpɔ́n hwɛ̌ ."
"enɛ gudo ɔ , é nɔ kpɔ́n ɖɔ ninɔmɛ emitɔn ka sixu lɔn nǔ nú emi à jí ."
"ði kpɔ́ndéwú ɔ , é ka na kpéwú bo kpé nukún dó azɔ̌ ɖevo lɛ wu , lobo ka na dovɛ̌ nú nǔ taji ɖevo lɛ ǎ à ?"
"é ka sixu sɔ́ azɔ̌ e wà wɛ é ɖè dìn lɛ é ɖé lɛ nú mɛ ɖevo lɛ , bo na mɔ tɛn dó kpé nukún dó yɔyɔ̌ ɔ wu à ?"
"enyi xósin nùkanbyɔ enɛ lɛ ɖokpo tɔn abǐ wè lɛ bǐ tɔn nyí eǒ hǔn , vlafo è sixu mɔ mɛ ɖevo e na kpé nukún dó azɔ̌ yɔyɔ̌ ɔ wu hugǎn é ."
ðɛxixo bo gbéjé ninɔmɛ mǐtɔn kpɔ́n na d’alɔ mǐ bɔ mǐ na nyì alɔ nú nǔwukpikpé mǐtɔn lɛ kpo dogbó mǐtɔn lɛ kpo wu zizɛ .
jlɛjininɔ sixu sísɛ́ mǐ bɔ mǐ na ɖɔ xeǒ .
18 . ( a ) etɛ jlɛjininɔ ka na sísɛ́ mǐ bɔ mǐ na wà hwenu e è ɖè azɔ̌ yɔyɔ̌ ɖé nú mǐ bɔ mǐ yí gbè na é ? ( b ) nɛ̌ hlɔmanu lɛ 12 : 3 ka sɔgbe xá mɛ e nɔ nɔ jlɛ̌ jí é ɖé gbɔn ?
"18 enyi è ɖè azɔ̌ yɔyɔ̌ ɖé nú mǐ bonu mǐ yí gbè na ɔ , kpɔ́ndéwú jedenyɔ́ɔ tɔn flín mǐ ɖɔ é kún sixu kpa mǐ alixlɛ́mɛ jehovah tɔn kpo nyɔna tɔn kpo mɛvo ó ."
"è na ɖɔ lɔ ɔ , è byɔ mǐ ɖɔ mǐ ni “ nɔ zán gbɛ̀ ɖò mɛɖesɔhwe [ alǒ ‘ jlɛjininɔ , ’ nwt ] mɛ ɖò mawu [ mǐtɔn ] nukɔn . ”"
"( micée 6 : 8 ) enɛ wu ɔ , hweɖebǔnu e è ɖè azɔ̌ yɔyɔ̌ lɛ nú mǐ bɔ mǐ yí gbè nú ye é ɔ , mǐ ɖó na xoɖɛ bo lin tamɛ kpɔ́n dó nǔ ɖebǔ e jehovah ɖɔ nú mǐ gbɔn xó tɔn kpo tutoblonunu tɔn kpo gblamɛ é jí ."
mǐ ɖó na kplɔ́n bo na nɔ huzu sɔgbe xá alixlɛ́mɛ jehovah tɔn lɛ .
"mi nú mǐ ni nɔ flín ɖɔ mɛɖesɔhwe jehovah tɔn wɛ nɔ ‘ sɔ́ mǐ d’aga , ’ é nyí nǔwukpikpé mǐɖesunɔ tɔn lɛ ǎ ."
"( ðɛh . 18 : 35 , nwt ) enɛ wu ɔ , gbɛzinzan ɖò jlɛjininɔ mɛ ɖò mawu nukɔn na d’alɔ mǐ bɔ mǐ na nɔ mɔ mǐɖée alǒ ɖè mǐɖée kpò zɛ xwé wu ǎ . — xà hlɔmanu 12 : 3 ."
hwɛjijɔ tɛ lɛ wutu mǐ ka ɖó na tɛnkpɔn bo nɔ nɔ jlɛ̌ jí ?
"19 mɛ e nɔ nɔ jlɛ̌ jí é nɔ kpa susu e jɛxa jehovah é n’i , ɖó é wɛ nyí gbɛɖotɔ́ mǐtɔn kpo nǔbǐwukpétɔ́ wɛkɛ ɔ tɔn kpo . ( nǔɖe ."
4 : 11 ) jlɛjininɔ nɔ d’alɔ mǐ bɔ tɛn e mɛ è sɔ́ mǐ ɖó ɖò tuto mawu tɔn mɛ é nɔ jɛmɛ nú mǐ bɔ mǐ nɔ ɖè sínsɛ́n tɔ́n .
"jlɛjininɔ nɔ zɔ́n bɔ mǐ nɔ wà winnyanú ǎ , bo nɔ lɛ́ jɛhun dó bǔninɔ jí ɖò togun jehovah tɔn mɛ ."
"jlɛjininɔ nɔ sísɛ́ mǐ bɔ mǐ nɔ mɔ ɖɔ mɛ ɖevo lɛ hugǎn mǐ , bɔ é nɔ dó wusyɛn lanmɛ nú mǐ bɔ mǐ nɔ ɖó ayi te , lobɔ mɔ̌ mɛ ɔ , mǐ nɔ nyì alɔ nú nùwanyido syɛnsyɛn lɛ ."
"hwɛjijɔ enɛ lɛ wutu wɛ jlɛjininɔ kpó ɖò taji nú togun mawu tɔn bǐ , bɔ mɛ ɖěɖee ka nɔ tɛnkpɔn bo nɔ ɖó jijɔ enɛ é nɔ xɔ akwɛ ɖò jehovah nukúnmɛ ."
"amɔ̌ , enyi è ɖò kɔ gbidi nú mǐ wɛ ɔ ka ló ?"
xota e bɔ d’ewu é na xlɛ́ lee mǐ sixu kpó ɖò jlɛ̌ jí ɖò ninɔmɛ e vɛwǔ lɛ é mɛ gbɔn é .
a sixu kpó ðò jlɛ̌ jí ðò mɛtɛnkpɔn hwenu
"“ nɔ zán gbɛ̀ ɖò mɛɖesɔhwe [ alǒ ‘ jlɛjininɔ , ’ nwt ] mɛ ɖò mawu towe nukɔn . ” — micée 6 : 8 ."
"han lɛ : 48 , 95"
nɛ̌ jlɛjininɔ ka sixu d’alɔ mǐ gbɔn bɔ . . .
azɔ̌ e è ɖè nú mǐ é na kpa mǐ ?
mǐ na ɖí xwi xá xómɔɖɔdómɛwu alǒ mɛ kpikpa ?
mǐ na site dó nǔ jí hwenu e mǐ ɖò nǔ xò kpɔ́n wɛ é ?
etɛ gbeyiɖɔ e gosin judáa bɔ è ma tuùn nyikɔ tɔn ǎ é ma ka kpéwú bo wà ǎ ? etɛ enɛ ka jì ?
"axɔsu jelobowamu ɖò acɛ kpa wɛ bɔ é jɛ hweɖenu é ɔ , jehovah sɛ́ gbeyiɖɔ ɖé dó sín judáa , bɔ é na dó hwɛɖónúmɛ sín wɛn ɖé izlayɛli xɔsu gǔfɔndómawujitɔ́ enɛ ."
"gbeyiɖɔ mɛɖesɔhwetɔ́ enɛ dó wɛn ɔ kpo gbejininɔ kpo , bɔ jehovah cyɔn alɔ jǐ tɔn hwenu e jelobowamu jɛma dó jǐ tɔn é . — 1 axɔ . 13 : 1 - 10 ."
"2 ee gbeyiɖɔ ɔ lɛkɔ wá xwè xwé é ɔ , é xò gò nya degenɔ ɖé b’ɛ gosin betɛli ."
nya ɔ ɖɔ n’i ɖɔ gbeyiɖɔ jehovah tɔn wɛ nú emi .
"é ɖó adingban n’i bɔ é gbà sɛ́n e jehovah dó n’i ɖɔ é ‘ ni ma ɖu nǔ ɖò izlayɛli ó , ni ma ka nu sìn ó ’ lobo ‘ ma ka lɛkɔ gbɔn ali e é gbɔn yì é ó ’ é ."
nǔ enɛ nyɔ́ jehovah nukúnmɛ ǎ .
"hwenu e gbeyiɖɔ jehovah tɔn ɔ ɖò xwé li jí é ɔ , kinnikinni ɖé wlí i ɖò ali ɔ xò bo hu i . — 1 axɔ ."
13 : 11 - 24 . 3 etɛwu gbeyiɖɔ enɛ e ko nɔ jlɛ̌ jí kpɔ́n é ka wà nǔ kpo goyiyi kpo bo xwedó nya degenɔ adingbannɔ enɛ ?
"amɔ̌ , é sixu ko nyí ɖɔ wɔn wɛ é wɔn bǐ mlɛ́mlɛ́ ɖɔ emi ɖó na ‘ nɔ zán gbɛ̀ kpo jlɛjininɔ kpo ɖò mawu nukɔn . ’"
( xà micée 6 : 8 . )
"ðò biblu mɛ ɔ , gbɛzinzan ɖò jehovah nukɔn sín tinmɛ wɛ nyí ɖɔ è ni nɔ ɖeji dó wǔ tɔn , nɔ jɛhun dó nǔbǐwukpétɔ́ e é nyí é jí , lobo nɔ xwedó alixlɛ́mɛ tɔn lɛ ."
"mɛ e nɔ nɔ jlɛ̌ jí é ɖé nɔ mɔ nǔ jɛ wu céɖécéɖé ɖɔ emi hɛn ɔ , emi na nɔ ɖɔ xó xá tɔ́ wanyiyinɔ kpo nǔbǐwukpétɔ́ kpo emitɔn ɖò gbesisɔmɛ , bo ka ɖó na wà mɔ̌ ."
"gbeyiɖɔ ɔ hɛn ɔ , é na byɔ jehovah ɖɔ é ni gbajɛ̌mɛ nú alixlɛ́mɛ tɔn lɛ nú emi , amɔ̌ , é wà mɔ̌ bonu mawuxówema ɔ ɖɔ ǎ ."
"hweɖelɛnu ɔ , é nɔ byɔ ɖɔ mǐ lɔmɔ̌ ni site dó nǔvɛwǔ ɖé lɛ jí , bɔ nǔ e sɔgbe bɔ mǐ na wà é sixu nɔ ma ɖò wɛn nú mǐ ."
"amɔ̌ , jlɛjininɔ bo ba alixlɛ́mɛ jehovah tɔn lɛ na d’alɔ mǐ bɔ mǐ na nyì alɔ nú afɔ syɛnsyɛn lɛ ɖiɖe nyì dò ."
etɛ mǐ ka na kplɔ́n ɖò xota elɔ mɛ ?
"4 ðò xota e wá yì é mɛ ɔ , mǐ kplɔ́n nǔ e wu jlɛjininɔ kpó ɖò taji nú klisanwun lɛ é kpo nǔ e é nɔ byɔ ɖò mɛ sí lɛ é kpo ."
"amɔ̌ , ninɔmɛ tɛ lɛ ka sixu tɛ́n jlɛjininɔ mǐtɔn kpɔ́n ?"
"nɛ̌ mǐ ka sixu tɛnkpɔn bo ɖó jijɔ ɖagbeɖagbe enɛ , kaka bo tlɛ nɔ jlɛ̌ jí ɖò kɔgbidinúmɛ lɛ glɔ gbɔn ?"
"bo na dó mɔ sìnkɔn nú nùkanbyɔ atɔn enɛ lɛ ɔ , mǐ na ba dò nú ninɔmɛ kpaà e sixu tɛ́n jlɛjininɔ mǐtɔn kpɔ́n lɛ é atɔn , bo na kpɔ́n lee mǐ sixu wà nǔ kpo nùnywɛ kpo ɖò ninɔmɛ ɖokpo ɖokpo mɛ gbɔn é . — nùx . 11 : 2 ."
hwenu e ninɔmɛ mǐtɔn lɛ huzu é
nɛ̌ baazilayi ka nɔ jlɛ̌ jí gbɔn ?
5 huzuhuzu ninɔmɛ mǐɖesunɔ tɔn lɛ tɔn alǒ azɔ̌ e è ɖè nú mǐ lɛ é tɔn sixu tɛ́n jlɛjininɔ mǐtɔn kpɔ́n .
"hwenu e davidi byɔ baazilayi e ko ɖó xwè 80 é ɖɔ é ni yí gbè bo wá nɔ hɔnmɛ é ɔ , susu ɖaxó wɛ é na ko nyí nú baazilayi ."
gbeyiyi nú nǔ e davidi byɔ ɛ é na zɔ́n bɔ é na kpó ɖò kpɔ́ nɔ xá axɔsu ɔ wɛ .
"é ɖò mɔ̌ có , baazilayi gbɛ́ ."
"ðó xwè tɔn ko sɛyi wutu ɔ , é ɖɔ nú davidi ɖɔ emi kún ba bo na nyí agban nú axɔsu ɔ ó ."
"enɛ wu ɔ , baazilayi ɖɔ ɖɔ vǐ sunnu emitɔn kimuxamu ni nɔ tɛn emitɔn mɛ . — 2 sam . 19 : 32 - 38 ."
6 jlɛjininɔ d’alɔ baazilayi b’ɛ wá gbeta e sɔgbe é ɖé kɔn .
mɔ wɛ é mɔ ɖɔ emi kún jɛxa bá kpé nukún dó nǔ wu ó alǒ é ba bo na nɔ vivo mɛ fɛɛ wutu wɛ é gbɛ́ nǔ e davidi byɔ ɛ é ǎ .
hwɛjijɔ ɔ kpowun wɛ nyí ɖɔ é mɔ nǔ jɛ wu ɖɔ ninɔmɛ emitɔn lɛ ko ɖò ɖyɔɖyɔ wɛ lobo tuùn dogbó tɔn lɛ .
é ba bo na ɖiɖa nǔ e hugǎn ɛ é ǎ .
"enyi mǐ sɔ́ ayi ɖó tɛn ɖaxó mɛ ninɔ alǒ mɛ nukúnɖeji nyínyí jí ɔ , goyiyi kpo agbahwlɛnhwlɛn kpo jɛn é nɔ dɔn wá , bɔ winnya ɖuɖu nɔ wá sú ta na ."
"( ga . 5 : 26 ) amɔ̌ , jlɛjininɔ nɔ d’alɔ mɛ bǐ bɔ è nɔ zán nǔwukpikpé mɛtɔn lɛ dó wà nǔ ɖó kpɔ́ dó kpa susu nú mawu , lobo nɔ wà nǔ e na d’alɔ mɛ ɖevo lɛ hugǎn é . — 1 kɔ . 10 : 31 ."
nɛ̌ jlɛjininɔ ka sixu d’alɔ mǐ bɔ mǐ na nyì alɔ nú jiɖe ɖiɖó dó mɛɖée wu gbɔn ?
"7 hwɛhwɛ ɔ , tɛn nukúnkpénǔwu tɔn ɖaxó lɛ nɔ na acɛ ɖaxó mɛ , bɔ enɛ sixu tɛ́n jlɛjininɔ mǐtɔn kpɔ́n ."
"hwenu e nɛɛmíi sè wuvɛ̌ e mɛ jeluzalɛmunu lɛ ɖè é ɔ , é xoɖɛ vívɛ́ sɛ́dó jehovah ."
"( nɛɛ . 1 : 4 , 11 ) jehovah dó nú nɛɛmíi hwenu e axɔsu aatazɛɛzɛsi sɔ́ ɛ tokpɔngán xá ɔ mɛ tɔn é ."
"nɛɛmíi ɖò tɛn nukúnɖeji mɛ , jɛ dɔkun , bo lɛ́ ɖó acɛ tawun có , é ganjɛ nǔ e éɖesunɔ mɔ kpɔ́n lɛ é alǒ nǔwukpikpé éɖesunɔ tɔn lɛ wu kpɔ́n ǎ ."
é fɔ́n bo ɖò gbɛ̀ zán wɛ ɖò mawu nukɔn .
é nɔ kije mawu sɛ́n ɔ hwebǐnu dó ba alixlɛ́mɛ jehovah tɔn . ( nɛɛ .
"8 : 1 , 8 , 9 ) nɛɛmíi bló gǎn nú mɛ ɖevo lɛ ǎ ; é nyɔ́ wà ɔ , é kpɔ́n akpo éɖesunɔ tɔn mɛ dó kpé nukún dó ye wu . — nɛɛ ."
5 : 14 - 19 . 8 kpɔ́ndéwú nɛɛmíi tɔn xlɛ́ lee jlɛjininɔ sixu d’alɔ mǐ bɔ mǐ na nyì alɔ nú jiɖe ɖiɖó dó mɛɖée wu hwenu e azɔ̌ e è ɖè nú mǐ é huzu alǒ è ɖè ɖevo lɛ nú mǐ gɔ́ na é gbɔn é .
"enyi mɛxo agun tɔn ɖé ɖeji dó nǔ e éɖesu ko mɔ kpɔ́n lɛ é kɛɖɛ wu ɔ , é sɔ́ na nɔ xoɖɛ sɛ́dó jehovah hwɛ̌ cobo na nɔ jɛ nukún kpé dó nǔ e kàn agun ɔ lɛ é wu jí ǎ ."
mɛ ɖevo lɛ sixu nɔ wá gbeta lɛ kɔn hwɛ̌ cobo nɔ wá xoɖɛ bo byɔ jehovah ɖɔ é ni d’acɛ jí .
"amɔ̌ , jlɛjininɔ jɛn ka nyí enɛ à ?"
mɛ e ɖò jlɛ̌ jí é ɖé na nɔ flín tɛn e mɛ é ɖè ɖò mawu nukɔn é kpo tɛn e mɛ é ɖè ɖò tuto mawu tɔn mɛ é kpo hwebǐnu .
nǔwukpikpé mǐtɔn lɛ wɛ nyí nǔ e ɖò taji é ǎ .
"ðò taji ɔ , hwenu e ninɔmɛ alǒ tagba e mǐ ko mɔ kpɔ́n é ɖé kpannukɔn mǐ é ɔ , mǐ ɖó na cɔ́ mǐɖée bo na ɖeji dó mǐɖée wu ǎ ."
"ðó mǐ nyí xwédo mawu tɔn sín hagbɛ̌ lɛ wutu ɔ , mǐ nɔ ba na wà nǔ lɛ bá yì tɛn ɖaxó mɛ alǒ nyí gǎn ɖaxó ǎ , é nyɔ́ wà ɔ , mǐ nɔ wà nǔ lɛ ɖó kpɔ́ xwédo ɖé ɖɔhun alǒ ɖi hagbɛ̌ agun ɔ tɔn ɖé . — 1 tim . 3 : 15 ."
hwenu e è mɔ xó ðɔ dó mǐ wu alǒ kpa mǐ é
nɛ̌ jlɛjininɔ ka sixu d’alɔ mǐ bɔ mǐ na ɖí xwi xá xómɔɖɔdómɛwu masɔgbe lɛ gbɔn ?
"9 hwenu e è mɔ xó ɖɔ dó mǐ wu ɖò alixo agɔ mɛ é ɔ , é sixu vɛwǔ bɔ mǐ na ɖu ɖò lee nǔ cí nú mǐ lɛ é jí ."
"ana nɔ y’avǐ hwɛhwɛ , ɖó penina kɛntɔ́ tɔn ɔ nɔ ɖò nǔɖɔ ba ɛ wɛ magbokɔ wutu ."
"asú ana tɔn ɖó wanyiyi n’i , amɔ̌ , é nyí wɛnsinɔ ."
"nukɔnmɛ hwenu e é ɖò ɖɛ xò wɛ ɖò goxɔ mawu tɔn mɛ é ɔ , vɔsanúxwlémawutɔ́ ðaxó eli dóhwɛ agɔ ɛ ɖɔ é nu ahan mú ."
kpɔ́n lee nǔ enɛ lɛ na ko cí nú ana é !
"é ɖò mɔ̌ có , jlɛjinɔtɔ́ ana ɖu ɖò éɖée jí bo na xósin eli kpo sísí kpo ."
è wlan ɖɛ vívɛ́ e é xò b’ɛ byɔ lanmɛ nú mɛ tawun é dó biblu mɛ .
"xógbe nùɖiɖi tɔn , susu kpikpa tɔn , kpo nǔsumɛnukúnmɛ tɔn kpo lɛ wɛ gɔ́ mɛ . — 1 sam . 1 : 5 - 7 , 12 - 16 ; 2 : 1 - 10 ."
"10 jlɛjininɔ hɛn ɔ , é na lɛ́vɔ d’alɔ mǐ bɔ mǐ na “ nɔ wà nǔ ɖagbe dó ɖu ɖò nǔ nyanya jí . ”"
"( hlɔ . 12 : 21 ) nǔmasɔgbe lɛ nɔ jɛ hwɛhwɛ ɖò gbɛ̀ satáan tɔn elɔ mɛ , b’ɛ nɔ byɔ ɖɔ mǐ ni ɖí xwi xá xomɛsin e nǔnyanyawatɔ́ lɛ sín nùwalɔ sixu zɔ́n mǐ é . ( ðɛh ."
"37 : 1 ) hwenu e tagba lɛ na tɔ́n ɖò nɔví sunnu kpo nɔví nyɔnu kpo gbigbɔ lixo tɔn lɛ tɛntin é ɔ , wuvɛ̌ ɔ sixu syɛn tawun ."
"amɔ̌ , mɛ e nɔ nɔ jlɛ̌ jí é ɖé na wà nǔ jezu ɖɔhun ."
"biblu ɖɔ : “ ee è zun i ɔ , é zun mɛ ǎ ; . . . loɔ , é sɔ́ éɖée dó alɔ mɛ nú mawu e nɔ ɖɔhwɛ kpo hwɛjijɔ kpo é . ” ( 1 pi . 2 : 23 ) jezu tuùn ɖɔ jehovah wɛ nɔ ba hlɔn . ( hlɔ ."
"12 : 19 ) mɔ̌ ɖokpo ɔ , è byɔ klisanwun lɛ ɖɔ ye ni nɔ sɔ́ yeɖée hwe bo ma nɔ “ zé nyanya dó sú nyanya xɔ na ó . ” — 1 pi . 3 : 8 , 9 ."
"11 , 12 . ( a ) nɛ̌ jlɛjininɔ ka sixu d’alɔ mǐ bɔ mǐ na ɖí xwi xá xó víví e è na ɖɔ nú mǐ alǒ kpa e è na kpa mǐ zɛ xwé wu é gbɔn ? ( b ) nɛ̌ mǐ ka ɖó na nɔ jlɛ̌ jí ɖò nǔsisɔ kpo acɔ́biba mǐtɔn lɛ kpo mɛ kaka jɛ walɔ mǐtɔn lɛ jí gbɔn ?"
11 xó víví ɖiɖɔ nú mɛ alǒ mɛ kpikpa zɛ xwé wu lɔmɔ̌ sixu tɛ́n jlɛjininɔ mǐtɔn kpɔ́n .
lin tamɛ dó lee ɛsitɛ́ɛ wà nǔ gbɔn hwenu e ninɔmɛ lɛ ɖyɔ ɖó alɔkpa ɖé b’ɛ kpaca mɛ gbɔn é jí .
"é nyɔ́ ɖɛkpɛ tawun , bɔ è lɛ́ bló tuto akwɛnú e è nɔ dó bló mɛɖée ɖó na lɛ é tɔn b’ɛ na zán nú xwè ɖokpo ."
"gbèbígbè wɛ é kpo ɖyɔvǐ e è cyan gbɔn axɔsuɖuto pɛsi tɔn ɔ bǐ mɛ , bɔ ye ɖò agba hwlɛn wɛ bá nyí axɔsu ɔ tɔn lɛ é kpo ɖò kpɔ́ ."
"é ɖò mɔ̌ có , é wà nǔ kpo sísí kpo bo lɛ́ hwíhwɛ́ éɖée ."
"axɔsu ɔ wá sɔ́ ɛ b’ɛ na nyí axɔsi tɔn có , é huzu goyitɔ́ alǒ jlɛjimanɔtɔ́ ǎ . — ɛst . 2 : 9 , 12 , 15 , 17 ."
"nǔsisɔ mǐtɔn kpo acɔ́biba mǐtɔn kpo ka nɔ xlɛ́ ɖɔ mǐ ɖó sísí nú jehovah à , alǒ é nɔ xlɛ́ ɖɔ mǐ kún ɖò jlɛ̌ jí ó wɛ à ? ( kpɔ́n akpáxwé 12gɔ́ ɔ )"
"12 jlɛjininɔ nɔ d’alɔ mǐ hwebǐnu bɔ mǐ nɔ sɔnǔ , b’acɔ́ , bo nɔ lɛ́ wà nǔ lee é jɛxa gbɔn é kpo sísí kpo ."
"mǐ nɔ mɔ nukúnnú jɛ wu ɖɔ é kún nyí ajɔ̌ jijla nú mǐɖée wɛ na zɔ́n bɔ mɛ lɛ na ɖ’ayi mǐ wu ó , loɔ , “ fífá kpo vivo ɖò ayi mɛ kpo ” ɖiɖexlɛ́ wɛ na zɔ́n ."
"( xà 1 piyɛ́ɛ 3 : 3 , 4 ; jel . 9 : 22 , 23 ) enyi linlin goyiyi tɔn lɛ ɖò ayi mǐtɔn mɛ ɔ , ye na wá tɔ́n ɖò nǔwiwa mǐtɔn lɛ mɛ jɛn wɛ ."
"abǐ mǐ sixu tinmɛ linlin ɖé lɛ gbɔn alɔkpa ɖé , bɔ è na mɔ ɖɔ mǐdɛɛ lɛ kɛɖɛ wɛ xò kàn yetɔn alǒ mǐdɛɛ lɛ kɛɖɛ wɛ bló nǔ e mɛ ɖevo lɛ kpo mǐ kpo wɛ ka bló lɛ é ."
jezu lɛ́vɔ zé kpɔ́ndéwú ɖagbe ɖé ɖ’ayǐ ɖò ali enɛ nu .
xó e tɔ́n sín nu tɔn mɛ lɛ é gègě tíìn bɔ akpáxwé biblu tɔn e è wlan dó ebléegbe mɛ é mɛ wɛ é ɖè sín .
"é nɔ jlɛ̌ jí bo ɖɔ xó gbɔn mɔ̌ , bonu tóɖóétɔ́ lɛ na dó sixu tuùn ɖɔ jehovah gɔ́n wɛ nǔ e ɖɔ wɛ é ɖè lɛ é gosin , é kún nyí nukúnnúmɔjɛnǔmɛ alǒ nùnywɛ éɖesunɔ tɔn wɛ ó . — jaan 8 : 28 ."
xwi ðiðí xá nǔxokpɔ́n
nɛ̌ jlɛjininɔ ka sixu d’alɔ mǐ bɔ mǐ na site dó nǔ ɖagbe lɛ jí gbɔn ?
13 nùɖé lɛ sixu tɛ́n jlɛjininɔ mǐtɔn kpɔ́n hwenu e mǐ ko wá gbeta ɖé lɛ kɔn é .
"hwenu e mɛsɛ́dó pɔlu ɖò sezalée é ɔ , gbeyiɖɔ agabusi ɖɔ n’i ɖɔ enyi é yì jeluzalɛmu ɔ , è na wlí i jɛn wɛ ."
è tlɛ sixu hu i .
"nɔví lɛ ɖi xɛsi ɖɔ è taa hu pɔlu , lobo savo n’i ɖɔ é ma yì ó ."
"amɔ̌ , enɛ ɖɔ nùɖé nú gbeta e kɔn pɔlu ko wá é ǎ ."
"é ɖeji dó éɖée wu zɛ xwé wu ǎ , xɛsi ka lɛ́ ɖi bú i ǎ ."
"é ganjɛ jehovah wu bǐ mlɛ́mlɛ́ bo ɖò gbesisɔmɛ bo na wà azɔ̌ e è ɖè n’i é fó , enyi jehovah na bo tin bonu azɔ̌ ɔ na dɔn ɛ gbɔn fí ɖebǔ ɔ nɛ ."
"ee nɔví lɛ sè mɔ̌ é ɔ , ye nɔ jlɛ̌ jí bo sɔ́ gbɛ́ nú pɔlu ɖě ɖɔ é ni ma wà nǔ e jí é ko site dó ɖɔ emi na yì jeluzalɛmu é ó ǎ . — mɛ ."
21 : 10 - 14 . 14 jlɛjininɔ sixu lɛ́vɔ d’alɔ mǐ bɔ mǐ na wá gbeta ɖagbe lɛ kɔn hwenu e mǐ ma sixu tuùn lee nǔ lɛ na wá yì ɖó é alǒ ɖ’acɛ dó ye jí ǎ é .
"ði kpɔ́ndéwú ɔ , enyi mǐ dó ta sinsɛnzɔ́ hwebǐnu tɔn sín akpáxwé ɖé mɛ ɔ , etɛ ka na wà mǐ hwenu e mǐ na jɛ azɔn é ?"
enyi mɛjitɔ́ mǐtɔn lɛ wá nyí mɛxo bo ɖó hudo alɔdo tɔn ɔ ka ló ?
nɛ̌ mǐ ka na kpé nukún dó mǐɖesunɔ wu gbɔn ɖò kpikpò hwenu ?
ðɛxixo kpo dobanunǔ kpo ɖebǔ sixu na sinkɔn nú nùkanbyɔ mɔhun lɛ mlɛ́mlɛ́ ǎ .
"( nùt . 8 : 16 , 17 ) jiɖiɖe e mǐ ɖó dó jehovah wu é na d’alɔ mǐ bɔ mǐ na tuùn dogbó mǐtɔn lɛ bo lɛ́ yí gbè na ."
"enyi mǐ ba dò nú nǔ , kàn nǔ byɔ mɛ ɖevo lɛ , lobo xoɖɛ bo byɔ alixlɛ́mɛ mawu tɔn gudo ɔ , mǐ ɖó na mlɛ́ ali e gbigbɔ tɔn ɖò mǐ kplá gbɔn wɛ é ."
( xà nùnywɛtɔ́xó 11 : 4 - 6 . )
"enɛ nɔ hun ali nú jehovah b’ɛ nɔ d’acɛ jí , alǒ é sixu xlɛ́ nǔ ɖevo lɛ mǐ bɔ mǐ na nya gbě yetɔn , é ka nɔ wà mɔ̌ gidigidi ǎ . — nùx . 16 : 3 , 9 ."
lee è sixu nyí jlɛjinɔtɔ́ gbɔn é
nɛ̌ tamɛ linlin dó jehovah jí ka nɔ d’alɔ mǐ bɔ mǐ nɔ sɔ́ mǐɖée hwe gbɔn ?
"15 ðó jlɛjininɔ nɔ hɛn lè tobutobu enɛ lɛ wá wutu ɔ , nɛ̌ mǐ ka sixu tɛnkpɔn bo ɖó jijɔ enɛ ganji gbɔn ?"
mǐ ni ɖɔ xó dó wlɛnwín ɛnɛ jí .
"nukɔntɔn ɔ , tamɛ linlin dó nǔwukpikpé ɖaxó jehovah tɔn lɛ kpo tɛn ɖaxó e mɛ é ɖè é kpo jí na d’alɔ mǐ bɔ mǐ na nɔ nɔ jlɛ̌ jí tawun bo na nɔ lɛ́ ɖó sísí n’i ."
"( eza . 8 : 13 ) flín ɖɔ mawu nǔbǐwukpétɔ́ ɔ sín nukɔn zán gbɛ̀ ɖè wɛ mǐ ɖè , é nyí wɛnsagun ɖé alǒ gbɛtɔ́ ǎ ."
mɔjɛmɛ enɛ ɖiɖó na sísɛ́ mǐ bɔ mǐ na ‘ hwíhwɛ́ mǐɖée dó mawu sín alɔ hlɔnhlɔnnɔ ɔ glɔ . ’ — 1 pi . 5 : 6 .
nɛ̌ tamɛ linlin dó wanyiyi jehovah tɔn jí ka nɔ d’alɔ mǐ bɔ mǐ nɔ nɔ jlɛ̌ jí gbɔn ?
"16 wegɔ ɔ , tamɛ linlin dó wanyiyi jehovah tɔn jí na d’alɔ mǐ bɔ mǐ na nɔ nɔ jlɛ̌ jí ."
"mɛsɛ́dó pɔlu wlan ɖɔ jehovah bló bɔ wǔjɔnú agbaza tɔn e mǐ ma nɔ keya ɖé na ǎ lɛ é ɔ , mǐ nɔ “ kpé nukún dó ye wu hú ɖě lɛ bǐ . ” ( 1 kɔ . 12 : 23 , 24 ) mɔ̌ ɖokpo ɔ , jehovah nɔ kpé nukún dó mǐ mɛ ɖokpo ɖokpo wu , enyi mǐ na bo ɖó dogbó ɖebǔ ɔ nɛ ."
"é nɔ sɔ́ mǐ jlɛ́ dó mɛ ɖevo lɛ wu ǎ , é ka nɔ gɔn wǎn yí nú mǐ hwenu e mǐ wà nǔ nyì dò é ǎ ."
"wanyiyi jehovah tɔn zɔ́n bɔ mǐ sixu mɔ mǐɖée ɖò ayijayǐ mɛ , enyi mǐ na bo ɖò sinsɛnzɔ́ wà wɛ ɖò fí ɖebǔ ɖò xwédo tɔn mɛ ɔ nɛ ."
ðagbe tɛ lɛ ayi sísɔ́ ɖó nǔ ɖagbe e mɛ ɖevo lɛ nɔ wà é jí ka nɔ wà nú mǐ ?
"17 atɔngɔ ɔ , enyi mǐ nɔ wà nǔ mawu ɖɔhun bo nɔ sɔ́ ayi ɖó nǔ ɖagbe e mɛ ɖevo lɛ nɔ wà é jí ɔ , azɔ̌ e wà wɛ mǐ ɖè ɖò sinsɛnzɔ́ jehovah tɔn mɛ é na nɔ sù nukún mǐtɔn mɛ ."
"mǐ na nɔ ba na dɔn ayi mɛ ɖevo lɛ tɔn wá mǐ jí alǒ nɔ ba na ɖɔ nǔ e ye na wà é nú ye hwebǐnu ǎ , é nyɔ́ wà ɔ , mǐ na nɔ nɔ jlɛ̌ jí bo nɔ ba wěɖexámɛ yetɔn lɛ hwɛhwɛ , lobo nɔ bló nǔ e ye ɖɔ lɛ é ."
( nùx . 13 : 10 ) mǐ na nɔ j’awǎ xá ye hwenu e ye mɔ wǔjɔmɛ lɛ yí é .
"lobɔ enyi mǐ mɔ lee jehovah ɖò nyɔna kɔn dó ‘ nɔví mǐtɔn e gbakpé gbɛ̀ ɔ bǐ mɛ lɛ é ’ jí wɛ gbɔn é ɔ , mǐ na kpa susu n’i . — 1 pi . 5 : 9 ."
nɛ̌ mǐ ka sixu kplɔ́n ayixa mǐtɔn bo na dó sixu nɔ nɔ jlɛ̌ jí gbɔn ?
"18 ɛnɛgɔ ɔ , enyi mǐ nɔ kplɔ́n ayixa mǐtɔn sɔgbe kpo nugbodòdó biblu tɔn lɛ kpo ɔ , mǐ na nɔ nɔ jlɛ̌ jí hugǎn ."
"enyi mǐ kplɔ́n bo nɔ ɖó linlin e jehovah nɔ ɖó dó nǔ lɛ wu é ɔ , mǐ hɛn ɔ , mǐ na wá gbeta ɖěɖee na hun xomɛ n’i lɛ é kɔn ."
"nǔ kpinkplɔn , ɖɛxixo , kpo nǔ e mǐ kplɔ́n lɛ é zinzan kpo ɖò gbesisɔmɛ sixu hɛn ayixa mǐtɔn lidǒ kpɛɖé kpɛɖé ."
( 1 tim . 1 : 5 ) mǐ nɔ kplɔ́n bo nɔ ba ɖagbe mɛ ɖevo lɛ tɔn jɛ nukɔn .
"enyi mǐ bló akpáxwé mǐdɛɛ lɛ tɔn ɔ , jehovah d’akpá ɖɔ emi na ‘ wà azɔ̌ ɖò mǐ wu , bɔ mǐ na nyɔ́ yí fó , ’ bɔ enɛ na d’alɔ mǐ bɔ mǐ na nɔ tɛnkpɔn bo nɔ jlɛ̌ jí lobo ɖó jijɔ mawu tɔn ɖě lɛ . — 1 pi . 5 : 10 ."
"19 goyiyi sín nǔwiwa kwín ɖokpo géé zɔ́n bɔ gbeyiɖɔ e gosin judáa bɔ è ma tuùn nyikɔ tɔn ǎ é kú , lobɔ xɔ́ntɔn é kpo mawu kpo tɔn lɛ́vɔ gblé ."
"amɔ̌ , mǐ hɛn ɔ , mǐ na nɔ jlɛ̌ jí ɖò mɛtɛnkpɔn lɛ mɛ ."
gbejinɔtɔ́ e nɔ gbɛ̀ jɛ nukɔn nú mǐ lɛ é kpo jlɛjinɔtɔ́ égbé tɔn lɛ kpo sín kpɔ́ndéwú xlɛ́ ɖɔ nǔ sixu nyí mɔ̌ .
"( nùx . 8 : 13 ) enyi tɛn ɖebǔ mɛ wɛ mǐ na bo ɖè égbé ɔ , gbɛ̀ zinzan ɖò jehovah nukɔn ɖesunɔ ɔ ko nyí wǔjɔmɛ jiwǔ ɖé bɔ è sixu sɔ́ ɖevo jlɛ́ d’ewu ǎ ."
"ni bo xɔ akwɛ ɖò nukún towe mɛ , bonu a kpò ɖò nǔ e wu a kpé é bǐ wà wɛ bo nɔ zán gbɛ̀ kpo jlɛjininɔ kpo ɖò jehovah nukɔn kaka sɔyi ."
‘ sɔ́ nǔ enɛ lɛ dó así nú mɛ e wu è ðeji dó lɛ é ’
"“ sɔ́ [ nǔ enɛ lɛ ] dó así nú mɛ e wu è ɖeji dó , bɔ ye lɔ na sixu kplɔ́n mɛ ɖevo lɛ é . ” — 2 tim ."
2 : 2 .
"han lɛ : 123 , 53"
a ka flín à ?
nɛ̌ axɔsu davidi ka wà nǔ gbɔn hwenu e è ɖɔ n’i ɖɔ vǐ tɔn wɛ na gbá tɛmpli mawu tɔn ɔ é ?
aniwu mɛxomɔ lɛ ka ɖó na nɔ d’alɔ mɛ winnyawinnya lɛ bonu ye na nɔ ba azɔ̌ dó azɔ̌ jí ?
nɛ̌ dɔnkpɛvu lɛ ka sixu ɖó linlin e sɔgbe é hwenu e ye ɖò azɔ̌ sunnu mɛxomɔ lɛ tɔn wà wɛ é gbɔn ?
linlin tɛ mɛ gègě ka nɔ ɖó dó azɔ̌ yetɔn lɛ wu ?
"hwɛhwɛ ɔ , azɔ̌ e mɛ lɛ nɔ wà é wɛ nɔ ɖɔ mɛ e ye nyí é ."
mɛ gègě nɔ lin ɖɔ azɔ̌ e mɛɖé nɔ wà é alǒ tɛn e mɛ é ɖè é wɛ nɔ ɖè susu tɔn xlɛ́ .
"ðò aca ɖé lɛ mɛ ɔ , enyi è ɖò biba na tuùn mɛ ɖě ɔ wɛ ɔ , nǔ e è nɔ kanbyɔ dó nukɔn lɛ é ɖokpo wɛ nyí , “ azɔ̌ tɛ a ka nɔ wà ? ”"
"2 hweɖelɛnu ɔ , biblu nɔ jlɛ́ mɛɖé lɛ gbɔn azɔ̌ e ye nɔ wà é gblamɛ ."
é ɖɔ xó dó “ matie tokwɛyitɔ́ ɔ ” ; ‘ anyǔzɔ́watɔ́ sinmɔ́ɔ ’ ; kpo “ luki dotóo ɔ ” kpo wu .
( mat . 10 : 3 ; mɛ . 10 : 6 ; kolo . 4 : 14 ) è lɛ́vɔ tuùn mɛɖé lɛ gbɔn gbigbɔ sín azɔ̌ e ye nɔ wà é alǒ wǔjɔmɛ e ye ɖó lɛ é gblamɛ .
"mǐ xà nǔ dó axɔsu davidi , gbeyiɖɔ elíi , kpo mɛsɛ́dó pɔlu kpo wu ."
azɔ̌ e mawu ɖè nú mɛ enɛ lɛ é sù nukún yetɔn mɛ tawun .
"mɔ̌ ɖokpo ɔ , enyi è jɔwu ɖé lɛ mǐ lɔ ɖò sinsɛnzɔ́ ɔ mɛ ɔ , ye ɖó na xɔ akwɛ ɖò nukún mǐtɔn mɛ ."
aniwu é ka byɔ ɖɔ mɛxomɔ lɛ ni kplɔ́n azɔ̌ mɛ winnyawinnya lɛ ?
"3 mǐ mɛ gègě wɛ yí wǎn nú yɛhwexɔsuɖuto ɔ sín azɔ̌ e è ɖè nú mǐ é , lobo nɔ jló bo na ɖò wiwa wɛ kaka sɔyi ."
"amɔ̌ , é blawu ɖɔ sín adamu hwenu ɔ , jijimɛ ɖokpo ɖokpo nɔ kpò bɔ ɖevo nɔ wá ɖyɔ ɛ ."
( nùt . 1 : 4 ) huzuhuzu mɔhun lɛ hɛn wuvɛ̌ bunɔ ɖé lɛ wá nú klisanwun nugbǒ lɛ ɖò táan e wá yì lɛ é mɛ .
azɔ̌ e togun jehovah tɔn nɔ wà é ko jɛji tawun bo lɛ́ ɖò syɛnsyɛn d’eji wɛ .
"hwenu e mǐ tɔ́ dó azɔ̌ yɔyɔ̌ lɛ wu é ɔ , è nɔ bló tuto wlɛnwín e è na zán dó bló nǔ lɛ é tɔn yɔyɔ̌ lɛ , bɔ hwɛhwɛ ɔ , wlɛnwín enɛ lɛ nɔ byɔ ɖɔ è ni zán nǔ ɖěɖee azɔ̌ nùnywɛ xwitixwiti tɔn fɔ́n bo ɖò ɖiɖetɔ́n wɛ lɛ é ."
"amɔ̌ hweɖelɛnu ɔ , é sixu vɛwǔ nú mɛxomɔ ɖé lɛ bɔ ye na wà nǔ sɔgbe kpo nukɔnyiyi enɛ lɛ kpo ."
"( luk . 5 : 39 ) hwenu e nǔ ma tlɛ nyí mɔ̌ ǎ é ɔ , mɛ winnyawinnya lɛ sixu ɖó hlɔnhlɔn kpo nǔwukpikpé kpo hugǎn mɛxomɔ lɛ ."
"( nùx . 20 : 29 ) enɛ wu ɔ , wanyiyi sín nǔ wɛ é nyí bo ka lɛ́ sɔgbe ɖɔ mɛxomɔ lɛ ni kplɔ́n azɔ̌ mɛ winnyawinnya lɛ bonu ye na wà azɔ̌ d’eji . — xà ðɛhan 71 : 18 ."
( kpɔ́n gbàví “ nǔ e wu mɛɖé lɛ ma nɔ ðè azɔ̌ nú mɛ ðevo lɛ ǎ é . ” )
4 mɛ ɖěɖee ɖò tɛn acɛkpikpa tɔn mɛ lɛ é sixu nɔ mɔ ɖɔ azɔ̌ ɖiɖe nú mɛ winnyawinnya lɛ vɛwǔ .
"ado nɔ hu mɛ ɖevo lɛ ɖɔ emi kún sɔ́ na kpé nukún dó nǔ lɛ wu ó , bɔ ye nɔ ɖɔ ɖɔ mɛ winnyawinnya lɛ kún sixu bló nǔ lɛ ganji ó ."
mɛ ɖé lɛ sixu ɖɔ ɖɔ emi kún ɖó táan bo na kplɔ́n azɔ̌ mɛ ɖevo ó .
"ðò alɔ ɖevo mɛ ɔ , mɛ winnyawinnya lɛ ɖó na nɔ ɖó suúlu , hwenu e è ma ko ɖè azɔ̌ nú ye d’eji ǎ é ."
nùkanbyɔ tɛ lɛ mǐ ka na ba dò na ?
5 mǐ na ɖɔ xó dó azɔ̌ ɖiɖe nú mɛ ɖevo lɛ xó ɔ wu ɖò ali wè nu .
"bo na dó bɛ́ ɔ , mi nú mǐ ni kpɔ́n lee axɔsu davidi sɔnǔ nú vǐ sunnu tɔn bonu é na wà azɔ̌ d’eji gbɔn é ?"
davidi kplɔ́n azɔ̌ salomɔ́ɔ bo nɔ gudo tɔn
etɛ axɔsu davidi ka jló na bló ? nɛ̌ jehovah ka ɖɔ ?
"6 ee è ɖò ya dó nú davidi wɛ bɔ é hɔn gbɔn gbějagběja nú xwè mɔkpan gudo é ɔ , é wá ɖu axɔsu lobo nɔ xwé ɖagbeɖagbe ɖé gbè ."
"amɔ̌ , ɖó é kú wǔ n’i ɖɔ “ xɔ , ” alǒ tɛmpli ɖě kún ɖè bonu è ɖeɖóvo nú jehovah ó wutu ɔ , ɖokpo gbigbá jló è ."
"enɛ wu ɔ , é ɖɔ nú gbeyiɖɔ natáan ɖɔ : “ kpɔ́n ! xɔ e mɛ nyɛ ɖè ɔ , sɛdlutín wɛ è dó gbá , bɔ akɔjijɛgba mawu mavɔmavɔ tɔn ɔ ka ɖò avɔgoxɔ mɛ . etɛ a lin d’ewu ? ”"
"natáan yí gbè n’i ɖɔ : “ yì bo bló nǔ e lin wɛ a ɖè ɔ , ɖó mawu ɖò kpɔ́ xá we . ”"
"amɔ̌ , alixlɛ́mɛ vo wɛ jehovah na ."
"jehovah na ganjɛwu davidi ɖɔ emi na kpó ɖò didó n’i wɛ có , é ɖɔ ɖɔ davidi ví salomɔ́ɔ wɛ na gbá tɛmpli ɔ ."
"nɛ̌ davidi ka wà nǔ gbɔn ? — 1 tan 17 : 1 - 4 , 8 , 11 , 12 ; 29 : 1 ."
nɛ̌ davidi ka wà nǔ gbɔn nú alixlɛ́mɛ jehovah tɔn ?
"7 davidi gɔn gudo nɔ nú xɔgbigbázɔ́ ɔ , bo hlun nǔ ɖɔ ɖɔ è kún sɔ́ na ɖɔ emi wɛ gbá tɛmpli ɔ ó ǎ ."
"nugbǒ ɔ , è wá ylɔ xɔ ɔ ɖɔ tɛmpli salomɔ́ɔ tɔn , é nyí davidi tɔn ǎ ."
"awakanmɛ sixu ko kú davidi ɖó é wà nǔ e é lin na wà é ǎ có , é nɔ gudo nú azɔ̌ ɔ bǐ mlɛ́mlɛ́ ."
"é tò gbɛ̌ta e na w’azɔ̌ ɔ lɛ é kpo akpàkpà sɔ́ mɛ kpo , lobo kplé gan , ganvɔ , kpatagan , siká , kpo sɛdlutín kpo ."
"gɔ́ na ɔ , é dó wusyɛn lanmɛ nú salomɔ́ɔ bo ɖɔ : “ dìn ɔ , vǐ ce , mawu mavɔmavɔ ni nɔ kpɔ́ xá we , nǔ ni nyɔ́ nú we , bonu a na sá xwé nú mawu mavɔmavɔ , mawu towe , lee é ɖɔ gbɔn ɖɔ hwi wɛ na bló é . ” — 1 tan 22 : 11 , 14 - 16 ."
"etɛwu davidi hɛn ɔ , é na ɖɔ ɖɔ salomɔ́ɔ kún kpé nǔ wu ó ? amɔ̌ , etɛ é ka wà ?"
8 xà 1 tan 22 : 5 .
davidi hɛn ɔ é na ɖɔ ɖɔ salomɔ́ɔ kún kpé nǔ wu bo na nɔ azɔ̌ titewungbe enɛ nu ó .
"è na ɖɔ lɔ ɔ , tɛmpli ɔ ɖó na “ d’agba bo na nyɔ́ ɖɛkpɛ , ” lobɔ hwe ɔ nu ɔ , salomɔ́ɔ “ kpó ɖò vǔ , é ɖó nùnywɛ ɖé ǎ . ”"
"é ɖò mɔ̌ có , davidi tuùn ɖɔ jehovah na na nǔwukpikpé salomɔ́ɔ b’ɛ na wà azɔ̌ e é sɔ́ d’así n’i é ."
"enɛ wu ɔ , davidi sɔ́ ayi tɔn bǐ ɖó nǔ e é sixu wà bo d’alɔ ɛ é jí , lobo kplé azɔwanú ɖ’ayǐ kpɔ́ gégé ."
mɔ awǎjijɛ e ðò azɔ̌ kpinkplɔn mɛ ðevo lɛ mɛ é
"è mɔ bonu dɔnkpɛvu lɛ ɖò azɔ̌ yí dó azɔ̌ jí wɛ ɔ , é nɔ víví nú mɛ tawun ( kpɔ́n akpáxwé 9gɔ́ ɔ )"
nɛ̌ mɛxomɔ lɛ ka sixu mɔ awǎjijɛ ɖò azɔ̌ ɖiɖe nú mɛ ɖevo lɛ mɛ gbɔn ?
9 awakanmɛ ɖó na kú nɔví sunnu mɛxomɔ lɛ hwenu e é wá byɔ ɖɔ ye ni jó azɔ̌ e ye nɔ wà lɛ é dó nú dɔnkpɛvu lɛ é ǎ .
"é nyɔ́ wà ɔ , azɔ̌ ɔ na yì nukɔn tawun hwenu e è kplɔ́n azɔ̌ dɔnkpɛvu lɛ bonu ye na kpé nukún dó nǔ wu é ."
"enyi dɔnkpɛvu e nɔví sunnu agbanɖotananɔ lɛ kplɔ́n azɔ̌ lɛ é wá jɛxa bá wà azɔ̌ ɔ , é ɖó na nɔ víví nú ye tawun ."
"ði kpɔ́ndéwú ɔ , lin tamɛ dó tɔ́ e kplɔ́n mɔ̌to kunkun vǐ sunnu tɔn é ɖé jí ."
"hwenu e vǐ ɔ kpó ɖò vǔ é ɔ , é nɔ kpɔ́n nǔ e wà wɛ tɔ́ tɔn ɖè é kpowun wɛ ."
"hwenu e é sù é ɔ , tɔ́ ɔ nɔ tinmɛ nǔ e wà wɛ é ɖè é n’i ."
"lobɔ hwenu e é wá ɖó xwè e sɔgbe xá sɛ́n é ɔ , tɔ́ tɔn nɔ ɖò nǔ kplɔ́n ɛ d’eji wɛ bɔ é jɛ mɔ̌to kun jí ."
"hweɖelɛnu ɔ , ye sixu nɔ ɖyɔ yeɖée bo nɔ kun mɔ̌to ɔ , amɔ̌ , ɖò gudo mɛ ɔ , vǐ ɔ wɛ na nɔ kun mɔ̌to ɔ hwebǐnu , ee tɔ́ tɔn na ɖò kpikpò wɛ é ."
"xomɛ nɔ hun tɔ́ nùnywɛtɔ́ enɛ ɔ ɖɔ vǐ sunnu emitɔn ɖyɔ emi , b’ɛ sɔ́ nɔ byɔ ɖɔ éyɛ tɔ́ ɔ jɛn na nɔ ɖɔ lee nǔ lɛ na nɔ yì gbɔn é ǎ ."
"mɔ̌ ɖokpo ɔ , sunnu mɛxomɔ lɛ nɔ gó hwenu e ye kplɔ́n azɔ̌ dɔnkpɛvu lɛ bonu ye na wà yɛhwexɔsuɖuto ɔ sín azɔ̌ lɛ é ."
linlin tɛ mɔyizi ka ɖó dó susu kpo acɛ kpo wu ?
"10 enyi mǐ nyí mɛxomɔ ɔ , mǐ ɖó na cɔ́ mǐɖée dó wuhwinhwan wu ."
ð’ayi lee mɔyizi wà nǔ gbɔn hwenu e mɛɖé lɛ ɖò ahwansla izlayɛli tɔn mɛ bo jɛ gbeyiɖɔzɔ́ wà jí é wu .
( xà kɛ́nsísɔ́ 11 : 24 - 29 . )
"jozuwée , alɔgɔtɔ́ mɔyizi tɔn ɔ jló na gbɛ́ nǔ nú ye ."
é ɖò wɛn ɖɔ é lin ɖɔ susu kpo acɛ kpo e mɔyizi ɖó é ɖekpo wɛ ye ɖè .
"amɔ̌ , mɔyizi ɖɔ n’i ɖɔ : “ wǔ hwan dó ta ce mɛ wɛ a ɖè à ?"
"é jló mì ɖɔ mawu ni gbà [ gbigbɔ ] tɔn kɔn nyì togun tɔn bǐ jí , bɔ ye bǐ na huzu gbeyiɖɔ tɔn . ”"
mɔyizi mɔ alɔ jehovah tɔn ɖò nǔ e ɖò jijɛ wɛ é mɛ .
"mɔyizi gbɛ́ ɖɔ emi kún na xɔ susu nú emiɖée ó , bo jló ɖɔ jehovah sɛntɔ́ lɛ bǐ ni má nùnina gbigbɔ tɔn e è na emi lɛ é xá emi ."
"mɔyizi ɖɔhun ɔ , xomɛ nɔ hun mǐ hwenu e è ɖè wǔjɔmɛ sín azɔ̌ e è sixu ko ɖè nú mǐdɛɛ lɛ é nú mɛ ɖevo lɛ é à cé ?"
etɛ nɔví sunnu ɖé ka ɖɔ dó azɔ̌ tɔn jijó dó nú mɛ ɖevo wu ?
"11 égbé ɔ , nɔví sunnu gègě wɛ w’azɔ̌ kpo kanɖodonǔwu kpo nú xwè mɔkpan , lobo ka kplɔ́n azɔ̌ mɛ ɖevo lɛ bonu ye lɔ na w’azɔ̌ d’eji ."
"ði kpɔ́ndéwú ɔ , nɔví sunnu ɖé nɔ nyí peter bo wà sinsɛnzɔ́ hwebǐnu tɔn ɔ nú xwè 74 , lobo bló 35 ɖ’emɛ ɖò alaxɔ elɔpu tɔn ɖé mɛ ."
é wɛ nyí azɔ̌xɔsa sinsɛnzɔ́ tɔn sín nukúnkpénuwutɔ́ wá yì .
"amɔ̌ dìn ɔ , paul e ma ɖó xwè sɔ peter ǎ lobo w’azɔ̌ xá ɛ nú xwè mɔkpan é wɛ nɔ wà azɔ̌ enɛ ."
"hwenu e è kanbyɔ peter ɖɔ nɛ̌ azɔ̌ tɔn e ɖyɔ é ka cí n’i à jí é ɔ , é yí gbè ɖɔ : “ é víví nú mì tawun ɖɔ è kplɔ́n azɔ̌ nɔví sunnu lɛ bonu ye na yí azɔ̌ dó azɔ̌ jí , bɔ ye ka ɖò nukún kpé d’ewu wɛ ganji . ”"
mɛxomɔ e ðò tɛntin mǐtɔn lɛ é ni xɔ akwɛ nú we
etɛ tan hlobowamu tɔn e ɖò biblu mɛ é ka sixu kplɔ́n mǐ ?
"12 ee salomɔ́ɔ kú gudo é ɔ , vǐ tɔn hlobowamu huzu axɔsu ."
"hwenu e hlobowamu ɖó hudo wěɖexámɛ tɔn bá kpé nukún dó azɔ̌ tɔn lɛ wu é ɔ , é tó kanbyɔ sunnu mɛxomɔ lɛ hwɛ̌ ."
"amɔ̌ , é gbɛ́ wěɖexámɛ yetɔn !"
"bo xwedó wěɖexámɛ dɔnkpɛvu ɖěɖee kpo é kpo sù ɖó kpɔ́ , bo ka nɔ d’alɔ ɛ dìn lɛ é tɔn ."
nǔ e nǔ enɛ jì lɛ é nyla tawun .
"( 2 tan 10 : 6 - 11 , 19 ) etɛ enɛ ka kplɔ́n mǐ ?"
"nùnywɛ sín nǔ wɛ é nyí ɖɔ è ni nɔ ba wěɖexámɛ mɛxomɔ e ko mɔ nǔ kpɔ́n lɛ é tɔn , lobo nɔ xwedó ."
"mɛ winnyawinnya lɛ ɖó na nɔ mɔ ɖɔ dandan wɛ emi na bló nǔ lɛ lee é nɔ nyí gbɔn ɖ’ayǐ é ɖɔhun ǎ có , ye ka ɖó na nɔ yawu gbɛ́ wěɖexámɛ mɛxomɔ lɛ tɔn ǎ ."
nɛ̌ dɔnkpɛvu lɛ ka sixu wà nǔ alɔ ɖò alɔ mɛ xá mɛxomɔ lɛ gbɔn ?
13 dɔnkpɛvu ɖé lɛ sixu nɔ kpé nukún dó azɔ̌ ɖěɖee mɛ mɛxomɔ lɛ lɔ nɔ ɖ’alɔ ɖè é wu dìn .
"azɔ̌ e dɔnkpɛvu mɔhun lɛ nɔ wà é sixu wá ɖyɔ có , é na nyɔ́ ɖɔ ye ni nɔ ba nùnywɛ kpo nukúnnúmɔjɛnǔmɛ mɛxomɔ lɛ kpo tɔn cobo nɔ wá gbeta lɛ kɔn ."
"paul e xó mǐ ɖɔ wá yì , b’ɛ ɖyɔ peter bo nyí nukúnkpénuwutɔ́ nú azɔ̌xɔsa betɛli tɔn ɖé é ɖɔ jí : “ un nɔ yì agbɔ̌n jí bo nɔ ba wěɖexámɛ peter tɔn , bɔ un nɔ dó wusyɛn lanmɛ nú mɛ ɖevo lɛ ɖò azɔ̌xɔsa ɔ ɖɔ ye lɔ ni nɔ wà mɔ̌ . ”"
etɛ nǔwaɖókpɔ́ e ɖò timɔtée kpo pɔlu kpo tɛntin é ka sixu kplɔ́n mǐ ?
"14 hwenu e timɔtée ɖò dɔnkpɛvumɛ é ɔ , é w’azɔ̌ xá mɛsɛ́dó pɔlu nú xwè mɔkpan ."
( xà filipunu lɛ 2 : 20 - 22 . )
pɔlu wlan sɛ́dó kɔlɛntinu lɛ ɖɔ : “ un sɛ́ vǐ vívɛ́ ce timɔtée dó mi ; é ɖò gbeji nú aklunɔ .
"é na flín lee un nɔ zán gbɛ̀ ce gbɔn ɖò klisu mɛ ɔ mi ; lee un nɔ zán gbɛ̀ gbɔn ɔ wɛ un nɔ kplɔ́n mɛ gbɔn fí bǐ , ɖò agun klisu tɔn lɛ bǐ mɛ . ” ( 1 kɔ . 4 : 17 ) nukɛgbe klewun enɛ ɔ dó gesí nǔwaɖókpɔ́ e ɖò pɔlu kpo timɔtée kpo tɛntin é ."
pɔlu zán hwenu dó kplɔ́n ‘ lee é nɔ zán gbɛ̀ gbɔn ɖò klisu mɛ ɔ ’ timɔtée .
"timɔtée kplɔ́n azɔ̌ ɔ ganji , bɔ pɔlu yí wǎn n’i , lobɔ pɔlu kudeji ɖɔ timɔtée na kpéwú bo kpé nukún dó hudo gbigbɔ tɔn ye mɛ e ɖò kɔlɛnti lɛ é tɔn lɛ wu ."
"kpɔ́ndéwú ɖagbe ɖé wɛ nyí enɛ bɔ mɛxo agun tɔn lɛ na xwedó ɖò égbé , hwenu e ye ɖò azɔ̌ kplɔ́n sunnu ɖevo lɛ wɛ bonu ye na kpé nukún dó nǔ wu ɖò agun ɔ mɛ é ."
mǐ bǐ wɛ ðó akpáxwé ðé bo na bló
nɛ̌ wě e pɔlu ɖè xá klisanwun hlɔma tɔn lɛ é ka ɖó na d’alɔ mǐ hwenu e huzuhuzu lɛ kúnkplá mǐ é gbɔn ?
15 hwenu bunɔ ɖé wɛ mǐ ɖè dìn .
"tutoblonunu jehovah tɔn sín akpáxwé ayikúngban jí tɔn ɔ ɖò ada gbló d’eji wɛ ɖò ali gègě nu , amɔ̌ , nukɔnyiyi nɔ byɔ huzuhuzu ɖé lɛ ."
"enyi huzuhuzu lɛ kàn mǐ hǔn , mi nú mǐ ni nɔ sɔ́ mǐɖée hwe , bo nɔ sɔ́ ayi ɖó nǔ e na nyí ɖagbe nú jehovah lɛ é jí , ni ma nyí ɖó mǐɖesunɔ tɔn lɛ jí ó ."
mɔ̌ wiwa nɔ zɔ́n bɔ bǔninɔ nɔ tíìn .
"pɔlu wlan sɛ́dó klisanwun e ɖò hlɔma lɛ é ɖɔ : “ un ɖò ɖiɖɔ nú mi mɛ ɖokpo ɖokpo wɛ ɖɔ mɛɖé ni ma nɔ mɔ éɖée zɛ nǔ e é nyí ɔ wu ɖò linlin éɖesunɔ tɔn mɛ ó ; loɔ , linlin e é nɔ ɖó dó éɖesunɔ wu ɔ ni nɔ nɔ jlɛ̌ mɛ , lee mawu na nùɖiɖi mɛ ɖokpo ɖokpo gbɔn é ."
"etɛ mɛxomɔ lɛ kpo dɔnkpɛvu lɛ kpo , kaka jɛ asì yetɔn lɛ jí ka sixu wà dó jɛhun dó fífá kpo bǔninɔ kpo jí ɖò tutoblonunu jehovah tɔn mɛ ?"
"16 enyi mɔ̌ hǔn , mi nú mǐ mɛ bǐ ni dó gǎn bo jɛhun dó nukɔnyiyi nǔ e kàn axɔsuɖuto jehovah tɔn lɛ é tɔn jí , enyi mǐ na bo ɖò ninɔmɛ ɖebǔ mɛ ɔ nɛ ."
"mɛxomɔ lɛ emi , mi kplɔ́n azɔ̌ dɔnkpɛvu lɛ bonu ye ni wà nǔ e wà wɛ mi ɖè é ."
"dɔnkpɛvu lɛ emi , mi ma nɔ gbɛ́ azɔ̌ ó , mi nɔ nɔ jlɛ̌ jí , lobo nɔ ɖó sísí nú mɛxomɔ lɛ ."
"asì lɛ emi , mi wà nǔ plisilu akilasi sín asì ɔ ɖɔhun , é nɔ gudo nú akilasi kpo gbejininɔ kpo hwenu e ninɔmɛ yetɔn lɛ huzu é . — mɛ . 18 : 2 ."
jiɖe tɛ jezu ka ɖó dó ahwanvu tɔn lɛ wu ? azɔ̌ tɛ é ka kplɔ́n ye ?
17 jezu wɛ nyí kpɔ́ndéwú ɖagbe hugǎn azɔ̌ kpinkplɔn mɛ ɖevo lɛ bonu ye na yí azɔ̌ dó azɔ̌ jí tɔn .
"é tuùn ɖɔ sinsɛnzɔ́ emitɔn ayikúngban jí tɔn ɔ na wá wá vivɔnu , bɔ mɛ ɖevo lɛ na gbɛkan dó azɔ̌ emitɔn nu ."
"ahwanvu tɔn lɛ nyí hwɛhutɔ́ có , é ɖeji dó ye wu bo ɖɔ nú ye ɖɔ ye na wà azɔ̌ hugǎn ee emi wà é ."
"( jaan 14 : 12 ) é kplɔ́n azɔ̌ ye tɛnwin lɛnwin , bɔ ye jla wɛnɖagbe ɔ gbɔn gbɛ̀ hwenɛnu tɔn ɔ bǐ mɛ . — kolo . 1 : 23 ."
etɛ lɛ ka ɖò te kpɔ́n mǐ ɖò sɔgudo ?
"etɛ mǐ ka sixu wà dìn ? 18 ðò kú vɔsisa tɔn jezu tɔn gudo ɔ , è fɔ́n ɛ b’ɛ yì jixwé bɔ è ɖè azɔ̌ n’i dó azɔ̌ jí , bɔ é ɖó acɛ bo “ hugǎn gǎn lɛ bǐ ; é hugǎn hlɔnhlɔn lɛ bǐ ; é hugǎn acɛkpikpa lɛ bǐ ; é hugǎn gǎnhunutɔ́ lɛ bǐ . ” ( efɛ ."
"1 : 19 - 21 ) enyi mǐ ɖò gbeji lobo kú cobonu haamagedɔni wá ɔ , è na fɔ́n mǐ dó gbɛ̀ yɔyɔ̌ e mɛ hwɛjijɔ na ɖè é ɖé mɛ , bɔ finɛ ɔ , azɔ̌ e na jɛmɛ nú mǐ é gègě wɛ mǐ na wà ."
"amɔ̌ dìn ɔ , azɔ̌ gbɛhwlɛngán tɔn taji ɖé ɖè bɔ mǐ bǐ sixu ɖ’alɔ ɖ’emɛ , é wɛ nyí wɛnɖagbe ɔ jijla kpo nǔ kpinkplɔn mɛ lɛ bonu ye ni huzu ahwanvu kpo ."
"mɛ winnyawinnya wɛ mǐ nyí à alǒ mɛxo wɛ mǐ nyí ɔ , mi nú mǐ bǐ ni kpó “ ɖò bibǐ dó aklunɔ sín azɔ̌ ɔ wu d’eji wɛ . ” — 1 kɔ . 15 : 58 ."
nǔ e wu mɛðé lɛ ma nɔ ðè azɔ̌ nú mɛ ðevo lɛ ǎ é
1
"amɔ̌ , jehovah wɛ susu lɛ bǐ jɛxa . — ðɛh ."
115 : 1 .
2
ye jló na jó azɔ̌ e ye yí wǎn na é dó ǎ .
"amɔ̌ , azɔ̌ kpinkplɔn mɛ ɖevo lɛ nɔ hɛn awǎjijɛ wá nú mɛ . — mɛ . 20 : 35 ."
3
"amɔ̌ , mawu sixu d’alɔ mɛ ɖevo lɛ bɔ ye na wà azɔ̌ ɔ ganji . — ðɛh ."
37 : 5 .
4
ye nɔ ɖi xɛsi ɖɔ emi kún sɔ́ na ɖó acɛ dó azɔ̌ ɔ jí ó .
"amɔ̌ , é nyɔ́ hugǎn ɖɔ è ni tuùn ɖɔ jehovah wɛ ɖó acɛ dó nǔ bǐ jí . — eza . 45 : 6 , 7 ."
5
"amɔ̌ , azɔ̌ kpinkplɔn mɛ ɖevo lɛ nɔ zɔ́n bɔ è nɔ gú táan ɖò nukɔnmɛ ǎ . — efɛ ."
"5 : 15 , 16 ."
3 - 9 avril 2017
3 linlin jehovah tɔn na jɛ jlɔ́ !
10 - 16 avril 2017
"8 gbɛxixɔ ɔ , “ nùnamɛ e nǔ vɔ ð’ewu ” é ɖé sín mawu gɔ́n"
"vɔsisa gbɛxɔnumɛ tɔn klisu tɔn ɖò taji nú nùɖiɖi mǐtɔn , bo lɛ́ ɖò taji cobɔ linlin e jehovah ɖó ɖò bǐbɛ̌mɛ nú gbɛtɔ́ lɛ é na jɛ jlɔ́ ."
"xota wè elɔ lɛ gbéjé nǔ e wu gbɛxɔnumɛ ɔ wá ɖò dandan é kpɔ́n , é ɖɔ nǔ e é wà é kpo lee mǐ sixu xlɛ́ ɖɔ nùnina wanyiyi tɔn ɖaxó hugǎn enɛ e gosin tɔ́ mǐtɔn jixwé tɔn ɔ gɔ́n é sù nukún mǐtɔn mɛ tawun gbɔn é kpo ."
13 tan gbɛzán tɔn : mǐ ðu lè fɛ́nú mawu tɔn tɔn ðò ali gègě nu
17 - 23 avril 2017
18 jehovah nɔ xlɛ́ ali togun tɔn
24 - 30 avril 2017
23 mɛ̌ ka ðò ali xlɛ́ togun mawu tɔn wɛ ðò égbé ?
"nú xwè afatɔ́n mɔkpan ɔ , jehovah xlɛ́ ali sunnu ɖé lɛ bɔ ye nɔ nukɔn nú togun tɔn ."
etɛwu mǐ ka sixu wá gbeta ɔ kɔn ɖɔ jehovah nɔ gudo nú sunnu enɛ lɛ ? nɛ̌ mǐ ka wà gbɔn bo tuùn ɖɔ é ɖò gudo nú deví gbejinɔtɔ́ ayiɖotenanɔ ɔ ɖò égbé ?
xota elɔ lɛ na ɖɔ xó dó nǔ e nɔ dó gesí afɔsɔ́ɖótetɔ́ mawu tɔn lɛ hwebǐnu é atɔn jí .
29 nǔ e nǔxatɔ́ lɛ kanbyɔ lɛ é
31 dɔkun e ðò nǔ xóxó sɛxwetɛn mǐtɔn lɛ é
mǐ ðu lè fɛ́nú mawu tɔn tɔn ðò ali gègě nu
mɛ e tɔn wɛ é douglas guest
"ðó tɔ́ ce arthur nyí dɔnkpɛvu ee nɔ ɖó sísí nú mawu é ɖé wutu ɔ , é jló na huzu agun méthodiste tɔn sín nukɔntɔ́ ɖé ."
"amɔ̌ , linlin tɔn huzu hwenu e é xà wema biblu kplɔntɔ́ lɛ tɔn é , b’ɛ jɛ gbɛ̌ dó xá ye jí ."
é bló baptɛm ɖò 1914 hwenu e é ɖó xwè 17 é .
"wɛkɛ hwan nukɔntɔn ɔ ɖò nǔ gbà wɛ hwe ɔ nu , bɔ è ylɔ ɛ ɖɔ é ni wá wà ahwanzɔ́ ."
"ðó é gbɛ́ ɖɔ emi kún na fun ahwan ó wutu ɔ , è ɖó hwɛ n’i b’ɛ na nɔ gankpa yadonumɛ tɔn ( kingston ) ontario tɔn mɛ ɖò canada nú sun wǒ ."
"ee tɔ́ ce tɔ́n gudo é ɔ , é byɔ sinsɛnzɔ́ hwebǐnu tɔn mɛ bo nyí gbexosin - alijitɔ́ ɖé ."
"ðò 1926 ɔ , arthur guest wlí alɔ xá hazel wilkinson e sín nɔ ko kplɔ́n nugbǒ ɔ ɖò 1908 é ."
"è jì mì ɖò 24 avril 1931 , bɔ un nyí vǐ wegɔ ɔ ɖò vǐ ɛnɛ e mɛjitɔ́ ce lɛ jì é mɛ ."
"xwédo mǐtɔn sín gbɛzán junjɔn jehovah sinsɛn jí , bɔ sísí ɖaxó e tɔ́ ce ɖó nú biblu é zɔ́n bɔ xó mawu tɔn nɔ sù nukún mǐtɔn mɛ ɖò gbɛzán mǐtɔn bǐ mɛ ."
xwédo mǐtɔn nɔ nɔ bǔ bo nɔ ɖekúnnu sín xwé ɖé gbè jɛ xwé ɖé gbè ɖò gbesisɔmɛ . — mɛ . 20 : 20 .
un ðó wǔ zɔ nú gbɛ̀ ɔ bo lɛ́ nyí gbexosin - alijitɔ́ tɔ́ ce ðɔhun
"wɛkɛ hwan wegɔ ɔ bɛ́ ɖò 1939 , bɔ xwè e bɔ d’ewu é mɛ ɔ , è gbɛ́ azɔ̌ kúnnuɖetɔ́ jehovah tɔn lɛ tɔn ɖò canada ."
wemaxɔmɛ axɔsu tɔn lɛ nɔ bló nǔwiwa wanyiyi ɖiɖó nú tò mɛtɔn tɔn ɖé lɛ bɔ gbè didó nú asya kpo tohan jiji kpo nɔ ɖ’emɛ .
è nɔ nya nyì kpo dada ce dorothy kpo sín wemaxɔmɛ ɖò nǔwiwa enɛ lɛ hwenu .
"é kpaca mì ɖɔ é wá sù gbè ɖokpo bɔ mɛ̌si ce ba na dó winnya mì , bo ɖɔ ɖɔ un nyí nùvɔnɔ ."
"ee mǐ tɔ́n é ɔ , azɔ̌mɛvigbɛ́ ce gègě bɔ nǔ ɖó nú mì bo zín mì dɛ́ ."
"amɔ̌ , yadonumɛ enɛ wá bló bɔ kán e un kanɖeji bo na “ setónú nú mawu [ hú ] gbɛtɔ́ ” é lɛ́ lidǒ d’eji . — mɛ . 5 : 29 ."
"ðò juillet 1942 , hwenu e un ɖó xwè 11 é ɔ , un bló baptɛm ɖò sìndo ɖé mɛ ɖò gle ɖé ta ."
"un nɔ ɖu vivǐ gbexosin - alijitɔ́ alɔgɔtɔ́ tɔn sín azɔ̌ tɔn , ɖò wemaxɔmɛ sín gbɔjɛ hwenu lɛ ."
"ðò xwè ɖokpo mɛ ɔ , un xwedó nɔví sunnu atɔn ɖevo bɔ mǐ yì ɖekúnnu nú atínsɛ́ntɔ́ ɖěɖee nɔ nɔ ayikúngban e è ma ko ɖè nú mɛɖebǔ ǎ é ɖé jí ɖò totaligbé ontario tɔn ."
"ðò 1 mai 1949 ɔ , un huzu gbexosin - alijitɔ́ hwebǐnu tɔn ."
"ðó alaxɔ ɖò xɔgbigbázɔ́ wà wɛ wutu ɔ , è ylɔ mì ɖɔ nyì ni wá gɔ́ alɔ , bɔ un huzu ɖokpo ɖò hagbɛ̌ xwédo betɛli canada tɔn tɔn mɛ ɖò 1 décembre ."
"è ɖè azɔ̌ nú mì dó wemazínxɔsa , bɔ un kplɔ́n lee è nɔ zán wemazínmɔ gbɔn é ."
"un nɔ gbɛ̌ta e nɔ wà zǎnzɔ́ é mɛ nú aklunɔzán gbla gègě , bɔ mǐ zín tlati e ɖɔ xó dó ya e dó nú togun jehovah tɔn wɛ è ɖè ɖò canada é wu é ."
"ðò nukɔnmɛ hwenu e un ɖò azɔ̌ wà wɛ ɖò azɔ̌xɔsa sinsɛnzɔ́ tɔn é ɔ , un kàn xó byɔ gbexosin - alijitɔ́ ɖěɖee xwè sinsɛnzɔ́ wá gbé ɖò québec ( fí e yadonumɛ syɛn ɖè é ) bo ɖi sá gbɔn alaxɔ mɛ lɛ é ."
"mɛ ɖokpo ɖò ye mɛ bo nɔ nyí mary zazula , bo gosin edmonton , alberta ."
"ðó é kpo fofó tɔn joe kpo gbɛ́ ɖɔ emi kún na jó biblu kplɔnkplɔn dó ó wutu ɔ , mɛjitɔ́ yetɔn e nɔ ɖókan dó sinsɛn orthodoxe tɔn wu lɛ é nya ye sín xwégbe ."
"ðò juin 1951 ɔ , ye mɛ wè lɛ bló baptɛm , bɔ ɖò sun ayizɛ́n gudo ɔ , ye bɛ́ gbexosin - alijitɔ́zɔ́ ."
"ðò nùkanbyɔmɛ ɔ hwenu ɔ , aca gbigbɔ tɔn mary tɔn lɛ jɛ jí nú mì ."
"un ɖɔ nú nyiɖée ɖɔ : ‘ enyi nǔ nyanya ɖé ma wá jɛ ǎ jɛn wɛ ɔ , é cí ɖɔ mɛ e un na wlí alɔ xá é ɖíe ɖɔhun . ’"
mǐ wlí alɔ ɖò sun tɛnnɛ gudo ɖò 30 janvier 1954 .
"ðò aklunɔzán gbla ɖokpo gudo ɔ , è ylɔ mǐ bonu mǐ na kplɔ́n nukúnkpénuwutɔ́ lɛdo tɔn sín azɔ̌ , bɔ ɖò xwè wè e bɔ d’ewu é mɛ ɔ , mǐ kpé nukún dó lɛdo ɖé wu ɖò totaligbé ontario tɔn ."
"ee wɛnɖagbejijla gbɔn gbɛ̀ ɔ bǐ mɛ sín azɔ̌ ɔ ɖò gbigbakpé wɛ é ɔ , è jɛ mɛ e sixu nyí mɛsɛ́dó lɛ é ba jí ."
"mǐ lin ɖɔ enyi mǐ kpéwú bo dɛ ɖò gbɛmɛ é nɔ fá tawun ɖò avivɔ hwenu ɖò canada é kpodo zǎnsukpɛ́ ee nɔ doya nú mɛ ɖò dɔ̌n ɖò aluùn mɛ é kpo nu ɔ , mǐ sixu dɛ ɖò ninɔmɛ vɛwǔ lɛ bǐ nu ɖò azɔ̌ ɖebǔ e è zɔ́n mǐ é kɔn ."
"mǐ yí kúnnuɖewema wemaxɔmɛ galadi tɔn sín klasi 27gɔ́ ɔ tɔn ɖò juillet 1956 , bɔ ɖò novembre mɛ ɔ , mǐ yì brésil fí e è sɛ́ mǐ dó é ."
mɛsɛ́dózɔ́ mǐtɔn ðò brésil
"hwenu e mǐ wá alaxɔ brésil tɔn mɛ é ɔ , è sɔ́ mǐ dó fí e è nɔ dó portugal - gbè ɖè é ."
"hwenu e mǐ kplɔ́n lee è nɔ dó gbè mɛ gbɔn é , bo lɛ́ kplɔ́n xójlawema ɖé sín nùxwlémɛ cɛju ɖokpo tɔn dó tamɛ gudo é ɔ , è byɔ mǐ ɖɔ mǐ ni jɛ wɛnɖagbe ɔ jla jí ."
"enyi xwétɔ́ ɖé ɖó jlǒ ɔ , é byɔ ɖɔ mǐ na xà wemafɔ lɛ dó tín lee gbɛ̀ na nɔ gbɔn ɖò axɔsuɖuto mawu tɔn glɔ é mɛ ."
"ðò azǎn nukɔntɔn é mǐ zán ɖò sinsɛnzɔ́ ɔ mɛ é gbè ɔ , nawe ɖé tɛ́ tó ganji , bɔ un xà nǔɖexlɛ́mɛ 21 : 3 , 4 , bɔ enɛ gudo ɔ , un xɛ́ nǔ j’ayǐ !"
"agbasa ce sɔgbe xá yǒzo kpo gbɛmɛ fífá ee ɖò ayǐ ɔ jí é kpo ǎ , bɔ enɛ wá huzu nǔbahunmɛ ɖé nú mǐ ."
fí e è ɖè azɔ̌ nú mǐ bɔ mǐ na wà mɛsɛ́dózɔ́ mǐtɔn ɖè é wɛ nyí toxo campos tɔn fí e agun 15 ɖè dìn é .
"hwenu e mǐ wá é ɔ , kánɖó ɖokpo jɛn ɖò gblolo mɛ ɖò toxo ɔ mɛ , gɔ́ nú mɛsɛ́dó lɛ sín xwé ɖokpo , bɔ nɔví nyɔnu ɛnɛ ɖò finɛ : esther tracy , ramona bauer , luiza schwarz , kpo lorraine brookes ( ee è nɔ ylɔ ɖɔ wallen dìn é ) kpo ."
"mǐ fó atɔxwɛ kplɔnkplɔn lundi gbadanu ɖokpo , bɔ enɛ gudo ɔ , jonɔ ma ɖó nukún ɖé wá ba mǐ ."
"asì ce mlɔ́ ayǐ ɖò zinkpo ɖé mɛ bo ɖò gbigbɔ jɛ wɛ , bɔ mǐ ɖò xó ɖɔ dó lee nǔ lɛ yì gbɔn ɖò kéze ɔ mɛ é jí wɛ ."
"hwenu e é zé ta sín kɔɖónú ɔ jí lě bo na site é ɔ , dan ɖé gosin kɔxo bo zɔ́n bɔ xósusu bɛ́ kaka bɔ un wá hu i !"
"ee un kplɔ́n portugal - gbè nú xwè ɖokpo gudo é ɔ , è ɖè mì bɔ un na nyí nukúnkpénuwutɔ́ lɛdo tɔn ."
"mǐ zán gbɛzán e bɔkun é ɖé ɖò gletoxo ɖé mɛ ; kúláan ɖè ǎ , mǐ nɔ dɔ́ nǔ fɛ́nɖɔ́ ɖɔhun ɖé jí , bo nɔ kun sɔ́ - kɛkɛvínɔ yì agun lɛ mɛ ."
"ðò kúnnuɖiɖe ɖé hwenu ɖò ayikúngban e è ma ko ɖè nú mɛ ɖě ǎ é ɖé jí ɔ , mǐ dó píipaan yì toxo ɖé mɛ ɖò sókan lɛ mɛ , bo xaya xɔ ɖé ɖò xwé e nɔ sɔnǔ nú nùɖuɖu é ɖé gbè ."
mǐ nɔ yì pósu azɔn gègě bo nɔ bɛ́ xójlawemagbá lɛ wá fí e mǐ nɔ nɔ é .
"ðò 1962 ɔ , è jɛ wemaxɔmɛ sinsɛnzɔ́ axɔsuɖuto ɔ tɔn bló jí gbɔn brésil tò ɔ mɛ bɔ nɔví sunnu lɛ kpo mɛsɛ́dó nyɔnu lɛ kpo nɔ ɖ’alɔ ɖ’emɛ ."
"è ɖè azɔ̌ nú mì ɖɔ nyì na gbɔn wemaxɔ ɖě mɛ jɛ ɖevo mɛ nú sun ayizɛ́n , mary mɛvo ."
un kpé nukún dó kpléɖókpɔ́ ɖaxó ɖé wu ɖò nùkpɔ́ntɛn nukúnɖeji opera tɔn ɖò manaus .
"jǐ ɖaxó ɖé ja bo hɛn sìn nunu mǐtɔn gègě blí , bɔ kafeteliya jlɛ̌ mɛ ɖokpo vɔ́vɔ́ sɔ́ kpó ɖò nɔtɛn kpléɖókpɔ́ ɔ tɔn ǎ ."
"( ðò hwe enɛ lɛ nu ɔ , è nɔ na nùɖuɖu mɛ ɖò kpléɖókpɔ́ ɖaxó lɛ jí . )"
"un ylɔ kponɔ lɛ , bɔ kponɔ e jɔ gbɛtɔ́ é ɖé sɔnǔ nú sìn nunu e na kpé kpléɖókpɔ́ ɔ bǐ é kpo xomɛhunhun kpo , lobo lɛ́ sɛ́ sɔja lɛ dó bɔ ye bló azava ɖaxó wè bɔ ye nyí nùɖatɛn kpo kafetaliya kpo ."
"ðó un ɖò zɔ wutu ɔ , mary nɔ ɖekúnnu ɖò ajɔ̌watɛn ɖaxó portugal tɔn ɖé , fí e akwɛ biba kɛɖɛ gbà tamɛ nú mɛ lɛ ɖè é ."
"é kpéwú bo bɛ́ xóɖɔɖókpɔ́ dó biblu jí xá mɛɖebǔ ǎ , enɛ wu ɔ , é ɖɔ nú mɛ e nɔ w’azɔ̌ ɖò betɛli lɛ é ɖé lɛ ɖɔ : “ fí gudo tɔn e un jló na nɔ ɖò ayikúngban jí é wɛ nyí portugal . ”"
nǔkpacamɛ sín nùɖé jɛ .
"hwenu klewun ɖé gudo ɔ , è sɛ́ wema dó mǐ ɖɔ mǐ ni wá wà sinsɛnzɔ́ ɖò portugal ."
"ðò hwe enɛ nu ɔ , è gbɛ́ azɔ̌ mǐtɔn ɖò dɔ̌n . nukúnmɛ e dɔ̌n ko ɖexlɛ́ mary é nɛ có , mǐ ka yí gbè bo yì ."
azɔ̌ mǐtɔn ðò portugal
kponɔ nǔglɔ tɔn portugal tɔn lɛ nya gbě nɔví mǐtɔn lɛ tɔn tawun .
"enɛ wu ɔ , é nyɔ́ hugǎn ɖɔ nɔví lɛ ɖě ni ma tuùn ɖɔ mǐ wá bo wá dó doo nú mǐ ó , bo lɛ́ nyɔ́ ɖɔ mǐ ni ma mɔ kúnnuɖetɔ́ xá ɔ mɛ tɔn lɛ ɖě ó ."
mǐ nɔ xɔ e mɛ è nɔ sɔnǔ nú nùɖuɖu ɖè é ɖé mɛ bo ɖò te kpɔ́n fí e è na na gbè mǐ ɖɔ mǐ ni nɔ é .
"ee mǐ yí kúnnuɖewema togudoyiyi tɔn mǐtɔn gudo é ɔ , mǐ xaya xɔ ɖé ."
"ðò janvier 1965 ɔ , mǐ wá kpéwú bo na ɖɔ xó xá alaxɔ ."
awǎjijɛ sín nǔ ɖaxó ɖé wɛ é nyí hwenu e mǐ yì kplé azɔn nukɔntɔn ɔ ɖò sun atɔ́ɔ́n vlamɛ é .
mǐ sè ɖɔ kponɔ lɛ ɖò nɔví mǐtɔn lɛ sín xwé kije wɛ ayihɔngbe ayihɔngbe .
"ðó è sú kpléxɔ axɔsuɖuto ɔ tɔn lɛ wutu ɔ , mǐ nɔ bló kplé agun tɔn lɛ ɖò xwé nɔví ɖé tɔn gbè ."
è wlí kúnnuɖetɔ́ kanweko mɔkpan yì kponɔkpámɛ bo na ba dò nú mɛ e ye nyí é lobo na kàn xó byɔ ye .
ye xò daka nɔví lɛ wu tawun bo na tɛnkpɔn bo bló bɔ ye na ɖɔ mɛ ɖěɖee nɔ kpé nukún dó kplé lɛ wu lɛ é sín nyikɔ .
"wǎgbɔ tɔn ɔ , nɔví lɛ wá sɔ́ aca ɖé , é wɛ nyí ɖɔ ye na nɔ sɔ́ nyikɔ yeɖesunɔ tɔn lɛ ɖi josé alǒ paulo dó ylɔ yeɖée na , é sɔ́ na nyí daagbo - nyikɔ lɛ ǎ ."
"enɛ wu ɔ , mǐ lɔ bló nǔ ɖokpo ɔ ."
nùɖuɖu gbigbɔ tɔn nina nɔví mǐtɔn lɛ wɛ nyí nǔ e ɖu ayi mɛ nú mǐ hugǎn é .
azɔ̌ e è sɔ́ dó así nú mary é wɛ nyí ɖɔ é na nɔ wlan xota atɔxwɛ e è nɔ kplɔ́n ɖò kplé jí é tɔn lɛ kpo wema jinjɔn biblu jí ɖevo lɛ kpo dó wema jí bɔ è na nɔ ɖè gègě tɔn tɔ́n .
hunjijɛ dó wɛnðagbe ɔ jí ðò hwɛ nukɔn
"ðò juin 1966 ɔ , è ɖɔ hwɛ nukúnɖeji ɖé ɖò lisbonne ."
è kplá mɛ 49 e ɖò agun feijó tɔn mɛ lɛ é bǐ yì hwɛ nukɔn bo ɖɔ ɖɔ ye nɔ bló kplé e ma sɔgbe xá sɛ́n ǎ é ɖò xwé mɛɖé tɔn gbè wutu .
un wà nǔ mɛɖesínhwɛmɛtɔ́ ɖɔhun bo sɔnǔ nú ye nú hwɛɖiɖɔ ɔ kpo nùkanbyɔmɛ lɛ kpo .
"mǐ tuùn ɖɔ hwɛ ɔ kún na kpa mǐ ó , amɔ̌ , mǐ mɔ ɖɔ é na tɔ́n kɔ dó kúnnuɖiɖe ɖaxó ɖé mɛ ."
mɛɖesínhwɛmɛtɔ́ mǐtɔn sú ta nú hunjijɛ dó mɛ jí tɔn kpo akɔnkpinkpan kpo gbɔn xó ɖiɖe sín xó e gamaliyɛli xwè kanweko nukɔntɔn ɔ tɔn ɖɔ é mɛ gblamɛ .
( mɛ . 5 : 33 - 39 ) lee è ɖɔ hwɛ ɔ gbɔn é kú wǔ nú ɖɔnúesèzɔ́watɔ́ lɛ ; táan e nɔví sunnu kpo nɔví nyɔnu kpo 49 lɛ na sɛ̀n gan na é gosin azǎn 45 bo yì sun atɔ́ɔ́n adaɖé .
é víví nú mǐ tawun ɖɔ mɛɖesínhwɛmɛtɔ́ akɔnkpantɔ́ mǐtɔn yí gbè bɔ è jɛ biblu kplɔ́n xá ɛ jí b’ɛ ko ɖò kplé lɛ wá wɛ cobo kú .
"ðò décembre 1966 ɔ , è sɔ́ mì bɔ un nyí nukúnkpénuwutɔ́ alaxɔ tɔn , bɔ un zán hwenu gègě dó kpé nukún dó nǔ ɖěɖee kúnkplá sɛ́n lɛ é wu ."
è sɔnǔ nú acɛ titewungbe e na zɔ́n bɔ kúnnuɖetɔ́ jehovah tɔn lɛ na vo bo sɛ̀n mawu é .
( fili . 1 : 7 ) sɛ́n wá tuùn mǐ ɖò 18 décembre 1974 .
nɔví nathan knorr kpo frederick franz kpo gosin hɔnkàn mǐtɔn bo wá portugal lobo j’awǎ xá mǐ ɖò kplé manawɔn e è bló ɖò porto kpo lisbonne kpo bɔ mɛ e wá lɛ é bǐ nyí 46 870 é jí .
"jehovah hun ali bɔ wɛn ɔ gbakpé tɔtɛntinto e mɛ è nɔ dó portugal - gbè ɖè é gègě mɛ , ɖi açores , cap vert , madère kpo sao tomé - et - principe kpo ."
è sú alaxɔ ɖaxó e sín hudo mǐ ɖó é sín dò ɖò 1988 .
"hwenu e è mɔ nɔví sunnu kpo nɔví nyɔnu kpo ɖěɖee nyí mɛsɛ́dó ɖò portugal wá yì lɛ é 20 bɔ ye wá nǔwiwa manawɔn enɛ tɛnmɛ é ɔ , é dó wusyɛn nú mɛ tawun ."
mǐ ðu kpɔ́ndéwú gbejinɔtɔ́ lɛ tɔn sín lè
"xwè lɛ gblamɛ ɔ , gbɛ̌dido xá nɔví gbejinɔtɔ́ lɛ zɔ́n bɔ gbɛzán mǐtɔn kpɔ́n te tawun ."
alɔdido nɔví theodore jaracz hwenu e é yì ba alaxɔ ɖé kpɔ́n é kplɔ́n nǔ xɔ akwɛ ɖé mì .
"alaxɔ e mǐ yì ba kpɔ́n é ɖò xwi ɖí xá ninɔmɛ syɛnsyɛn ɖé wɛ , bɔ wěɖegbɛ́ alaxɔ ɔ tɔn sín hagbɛ̌ lɛ ko bló nǔ e wu ye kpé é bǐ ."
nɔví jaracz ɖè ayi yetɔn ɖ’ayǐ bo ɖɔ : “ gan ɔ ko xò dìn bɔ mǐ na na tɛn gbigbɔ mímɛ́ ɔ b’ɛ na w’azɔ̌ . ”
"hwenu e asì ce mary kpo nyì kpo ɖi sà yì brooklyn ɖò xwè nabi ɖé ɖíe é ɔ , mǐ nɔ kpɔ́ xá nɔví franz kpo mɛ ɖevo lɛ kpo gbadanu ɖokpo ."
"ee è byɔ nɔví franz ɖɔ é ni ɖɔ xó ɖé nú mǐ dó xwè tobutobu e é ko zán ɖò sinsɛnzɔ́ jehovah tɔn mɛ é wu bonu mǐ na gbado é ɔ , é ɖɔ : “ nǔ e un na byɔ mi é wɛ nyí ɖɔ : gbɛ̀ na bo gbɔn ɖebǔ hǔn , mi nɔ tutoblonunu jehovah tɔn e nukún nɔ mɔ é mɛ ."
azɔ̌ ɖokpo e jezu ɖegbe nú ahwanvu tɔn lɛ ɖɔ ye ni wà é wɛ nyí : ye ni jla wɛnɖagbe axɔsuɖuto mawu tɔn tɔn ! ”
nǔ ɖěɖee sín vivǐ mǐ ɖu ɖò alaxɔ bibakpɔ́n lɛ hwenu lɛ é flínflín nɔ xɔ akwɛ nú mǐ tawun .
é lɛ́ hun ali nú mǐ bɔ mǐ dó wusyɛn lanmɛ nú ye ɖɔ ye ni fɔ́n bo ɖò bò wlí nú wǔjɔmɛ bunɔ e ye ɖó bo ɖò jehovah sɛ̀n wɛ é wɛ .
"xwè mɔkpan ko wá yì dìn , bɔ mǐ mɛ wè lɛ bǐ ko ɖó xwè 80 jɛji ."
mary ɖò xwi ɖí xá azɔn gègě wɛ . ( 2 kɔ .
12 : 9 ) mɛtɛnkpɔn lɛ zɔ́n bɔ nùɖiɖi mǐtɔn lidǒ d’eji bɔ kán e mǐ kanɖeji bo na nɔ gbeji é lɛ́ syɛn d’eji tawun .
"nú mǐ lin tamɛ dó gbɛzán mǐtɔn jí ɔ , mǐ nɔ mɔ tawun ɖɔ mǐ ɖu lè fɛ́nú jehovah tɔn tɔn ɖò ali gègě nu . *"
jehovah nɔ xlɛ́ ali togun tɔn
“ mawu mavɔmavɔ na nɔ xlɛ́ ali we hwebǐnu . ” — eza .
58 : 11 .
"han lɛ : 152 , 22"
a sixu tinmɛ à ?
nɛ̌ togun mawu tɔn hwexónu tɔn sín nukɔntɔ́ lɛ kpo jezu klisu kpo ka xlɛ́ ɖɔ . . .
gbigbɔ mímɛ́ na hlɔnhlɔn ye gbɔn ?
wɛnsagun lɛ d’alɔ ye gbɔn ?
xó mawu tɔn xlɛ́ ali ye gbɔn ?
"1 , 2 . ( a ) nɛ̌ mɛ ɖěɖee nɔ xlɛ́ ali kúnnuɖetɔ́ jehovah tɔn lɛ é ka gbɔn vo nú mɛ ɖěɖee nɔ wà mɔ̌ ɖò sinsɛn ɖevo lɛ mɛ é gbɔn ? ( b ) etɛ jí mǐ ka na ɖɔ xó dó ɖò xota elɔ kpo ee na bɔ d’ewu é kpo mɛ ?"
“ mɛ̌ ka nyí nukɔntɔ́ mitɔn ? ”
"nùɖé nɛ , bɔ mɛ lɛ nɔ kanbyɔ kúnnuɖetɔ́ jehovah tɔn lɛ hwɛhwɛ ."
"é ka nyí nǔkpacamɛ ɖé ǎ , ɖó ɖò sinsɛn gègě mɛ ɔ , sunnu ɖé alǒ nyɔnu ɖé nɔ nyí nukɔntɔ́ alǒ gǎn ."
"amɔ̌ , mǐ nɔ gó bo nɔ ɖɔ nú mɛ ɖěɖee kàn mɔ̌ byɔ mǐ lɛ é ɖɔ gǎn mǐtɔn kún nyí gbɛtɔ́ hwɛhutɔ́ ɖé ó ."
"é nyɔ́ wà ɔ , mǐ ɖò gǎn mǐtɔn klisu e fɔ́n sín kú é glɔ , bɔ éyɛ ɖò tɔ́ tɔn jehovah e nyí gǎn tɔn é glɔ . — mat . 23 : 10 ."
"2 amɔ̌ , kplékplé sunnu lɛ tɔn e nukún nɔ mɔ , bɔ è nɔ ylɔ ɖɔ “ [ deví ] gbejinɔtɔ́ ayiɖotenanɔ ” é ɖé tíìn bo nɔ nɔ nukɔn nú togun mawu tɔn égbé ."
"( mat . 24 : 45 ) nɛ̌ mǐ ka wà gbɔn lo , bo tuùn ɖɔ jehovah ɖò ali xlɛ́ mǐ wɛ nugbǒ nugbǒ gbɔn vǐ tɔn e nukún ma nɔ mɔ ǎ é jí ?"
"ðò xota elɔ kpo ee bɔ d’ewu é kpo mɛ ɔ , mǐ na gbéjé lee jehovah ko xlɛ́ ali gbɛtɔ́ ɖé lɛ bɔ ye nɔ nukɔn nú mɛtɔn lɛ gbɔn é kpɔ́n ."
"xota wè lɛ na ɖɔ xó dó nǔ e xlɛ́ ɖɔ jehovah ɖò gudo nú sunnu enɛ lɛ nugbǒ nugbǒ é atɔn jí , b’ɛ na xlɛ́ ɖɔ é kpó ɖò gǎn togun tɔn tɔn nyí wɛ . — eza . 58 : 11 ."
gbigbɔ mímɛ́ na hlɔnhlɔn ye
etɛ ka na hlɔnhlɔn mɔyizi bɔ é xlɛ́ ali izlayɛli ?
3 gbigbɔ mímɛ́ nɔ na hlɔnhlɔn afɔsɔ́ɖótetɔ́ mawu tɔn lɛ .
mǐ ni ɖɔ xó dó mɔyizi e è sɔ́ azɔ̌ d’así na b’ɛ na nɔ nukɔn nú izlayɛli - ví lɛ é jí .
etɛ ka d’alɔ ɛ b’ɛ wà azɔ̌ syɛnsyɛn enɛ ?
jehovah sɔ́ gbigbɔ mímɛ́ tɔn dó éyɛ mɛ .
( xà ezayíi 63 : 11 - 14 . )
"gbɔn gbigbɔ mímɛ́ zinzan dó na hlɔnhlɔn mɔyizi gblamɛ ɔ , jehovah nɔ ɖò ali xlɛ́ togun tɔn wɛ ."
nɛ̌ izlayɛli - ví lɛ ka sixu wà gbɔn bo tuùn ɖɔ gbigbɔ mawu tɔn ɖò mɔyizi jí ?
( kpɔ́n ɖiɖe e ɖò bǐbɛ̌mɛ é . )
"4 ðó gbigbɔ mímɛ́ nyí hlɔnhlɔn e nukún ma nɔ mɔ ǎ é ɖé wutu ɔ , nɛ̌ izlayɛli - ví lɛ ka sixu wà gbɔn bo tuùn ɖɔ é ɖò azɔ̌ wà wɛ ɖò mɔyizi mɛ ?"
"gbigbɔ mímɛ́ d’alɔ mɔyizi bɔ é bló nùjiwǔ lɛ , bo ɖɔ nyikɔ mawu tɔn nú falawɔ́ɔn ."
"( tín . 7 : 1 - 3 ) gbigbɔ mímɛ́ lɛ́ zɔ́n bɔ mɔyizi kpéwú bo ɖó jijɔ ɖagbeɖagbe lɛ ɖi wanyiyi , xomɛfífá kpo suúlu kpo , enɛ zɔ́n bɔ é kpéwú bo xlɛ́ ali izlayɛli - ví lɛ ."
kpɔ́n lee é gbɔn vo tawun nú axɔsu tò ɖevo lɛ tɔn e nɔ syɛn nukún bo nɔ lɛ́ nyí cejɛnnabinɔ lɛ é sɔ́ é ! ( tín .
"5 : 2 , 6 - 9 ) é ɖò wɛn , jehovah ɖesunɔ wɛ sɔ́ mɔyizi b’ɛ na nyí nukɔntɔ́ nú togun tɔn ."
tinmɛ lee jehovah na hlɔnhlɔn izlayɛli - ví ɖevo lɛ bɔ ye nɔ nukɔn nú togun tɔn gbɔn é .
"5 nukɔnmɛ ɔ , gbigbɔ mímɛ́ jehovah tɔn na hlɔnhlɔn sunnu ɖevo ɖěɖee é sɔ́ bɔ ye na nɔ nukɔn nú togun tɔn lɛ é ."
“ nùnywɛ sín [ gbigbɔ ] ɖaxó ɖé gɔ́ jozuwée nuni ví ɔ . ” ( sɛ́n .
34 : 9 ) “ [ gbigbɔ ] mawu mavɔmavɔ tɔn wá ta nú jedenyɔ́ɔ . ”
"( hwɛ . 6 : 34 ) bɔ “ [ gbigbɔ ] mawu mavɔmavɔ tɔn wá davidi jí . ” ( 1 sam . 16 : 13 ) sunnu enɛ lɛ bǐ ɖeji dó gbigbɔ mawu tɔn wu ɖɔ é na d’alɔ emi , bɔ gbigbɔ enɛ ka na ye hlɔnhlɔn bɔ ye wà nǔ e ye ma sixu kpéwú gbeɖé bo wà ɖò hlɔnhlɔn yeɖesunɔ tɔn mɛ ǎ lɛ é ."
"( joz . 11 : 16 , 17 ; hwɛ . 7 : 7 , 22 ; 1 sam . 17 : 37 , 50 ) nǔ e mɛ é tɔ́n kɔ dó é wɛ nyí ɖɔ nùjiwǔ enɛ lɛ kpa susu nú jehovah ."
6 nɛ̌ izlayɛli - ví lɛ ka ɖó na wà nǔ gbɔn hwenu e é wá ɖò wɛn ɖɔ gbigbɔ mímɛ́ wɛ na hlɔnhlɔn sunnu enɛ lɛ é ?
"hwenu e togun ɔ hlun nǔ ɖɔ dó nukɔntɔ́ e mɔyizi nyí nú ye é wu é ɔ , jehovah kanbyɔ ɖɔ : “ kaka hwetɛnu wɛ togun elɔ ka na gbɛ́ wǎn nú mì yì jɛ ? ” ( kɛ́n ."
"14 : 2 , 11 ) nugbǒ ɔ , jehovah sɔ́ mɔyizi , jozuwée , jedenyɔ́ɔ kpo davidi kpo bonu ye na nyí afɔsɔ́ɖótetɔ́ tɔn ."
"enyi togun ɔ setónú nú sunnu enɛ lɛ ɔ , é xlɛ́ ɖɔ ye sɔ́ jehovah dó ɖó gǎn yetɔn nɛ ."
wɛnsagun lɛ d’alɔ ye
nɛ̌ wɛnsagun lɛ ka d’alɔ mɔyizi gbɔn ?
7 wɛnsagun lɛ d’alɔ afɔsɔ́ɖótetɔ́ mawu tɔn lɛ .
"jehovah zán wɛnsagun tɔn lɛ dó ɖè azɔ̌ nú mɔyizi , sɔnǔ n’i , bo lɛ́ xlɛ́ ali i ."
"mawu sɛ́ mɔyizi dó “ gbɔn wɛnsagun e tɔ́n dó jǐ tɔn ɖò zungodwe mɛ ɔ jí , nú é na ɖu gǎn ɖò ye nu , lobo hwlɛn ye gán . ”"
"( mɛ . 7 : 35 ) jehovah na sɛ́n ɔ gbɔn wɛnsagun lɛ jí , bɔ mɔyizi zán dó kplɔ́n izlayɛli - ví lɛ ."
( ga . 3 : 19 ) bɔ jehovah ɖɔ n’i ɖɔ : “ kplá togun ɔ yì fí e un na ɖɔ nú we ɔ ; wɛnsagun ce ka na nɔ nukɔn towe . ”
( tín .
32 : 34 ) biblu ɖɔ ɖɔ izlayɛli - ví lɛ mɔ wɛnsagun ɖé tlɔlɔ lě b’ɛ ɖò azɔ̌ enɛ lɛ wà wɛ ǎ .
"loɔ , ali e nu mɔyizi nɔ kplɔ́n nǔ togun ɔ bo nɔ xlɛ́ ali i ɖè é xlɛ́ nyì wɛn ɖɔ hlɔnhlɔn e hugǎn gbɛtɔ́ tɔn é ɖé ɖò alɔ dó è wɛ ."
alɔ tɛ wɛnsagun lɛ ka dó jozuwée kpo ezekiyasi kpo ?
"8 “ ahwangán mawu mavɔmavɔ tɔn ” dó wusyɛn lanmɛ nú jozuwée e wá jɛ mɔyizi tɛnmɛ é ɖɔ é ni kplá togun mawu tɔn , bonu ye ni tɔ́n ahwan kanáanu lɛ ; bɔ izlayɛli - ví lɛ ka ɖu ɖò ahwan ɔ jí nugbǒ ."
"( joz . 5 : 13 - 15 ; 6 : 2 , 21 ) nukɔnmɛ ɔ , axɔsu ezekiyasi wá mɔ éɖée ɖò ahwangɔnu hlɔnhlɔnnɔ asilíi tɔn e dó xɛsi é nukɔn , bɔ ye gblɔ́n adǎn ɖɔ emi na tɔ́n ahwan jeluzalɛmu ."
hwɛhuhu afɔsɔ́ɖótetɔ́ mawu tɔn lɛ tɔn ka na zɔ́n bɔ izlayɛli - ví lɛ na gɔn tónú sè nú ye wɛ à ?
"9 é ɖò wɛn ɖɔ wɛnsagun lɛ nyí mɛ maɖóblɔ̌ , bɔ sunnu e ye d’alɔ lɛ é ka nyí gbɛtɔ́ hwɛhutɔ́ ."
20 : 12 ) jozuwée kàn gbè byɔ mawu cobo jɛ akɔ xá gabawɔ́ɔnnu lɛ ǎ .
"( joz . 9 : 14 , 15 ) nú táan klewun ɖé ɔ , ezekiyasi ‘ tɛ afɔ ayǐ . ’ ( 2 tan 32 : 25 , 26 ) sunnu enɛ lɛ nyí hwɛhutɔ́ có , jehovah ɖó nukún ɖò izlayɛli - ví lɛ sí ɖɔ ye ni xwedó alixlɛ́mɛ yetɔn lɛ ."
jehovah nɔ gudo nú sunnu enɛ lɛ gbɔn wɛnsagun tɔn lɛ jí .
jehovah wɛ xlɛ́ ali togun tɔn nugbǒ .
xó mawu tɔn xlɛ́ ali ye
nɛ̌ sɛ́n mawu tɔn ka xlɛ́ ali mɔyizi gbɔn ?
10 xó mawu tɔn xlɛ́ ali afɔsɔ́ɖótetɔ́ tɔn lɛ .
"biblu ylɔ sɛ́n e mawu na izlayɛli - ví lɛ é ɖɔ “ mɔyizi sɛ̀n ɔ . ” ( 1 axɔ . 2 : 3 ) é ɖò mɔ̌ có , biblu xlɛ́ ɖɔ jehovah wɛ nyí mɛ e na sɛ́n ɔ é , bɔ mɔyizi ɖesu ɖó na setónú nú sɛ́n enɛ ."
"( 2 tan 34 : 14 ) ee jehovah ɖɔ lee mɔyizi na bló goxɔ ɔ gbɔn é n’i gudo é ɔ , é “ bló nǔ e mawu mavɔmavɔ ɖɔ n’i lɛ bǐ tɛnwin lɛnwin . ” — tín ."
40 : 1 - 16 .
"11 , 12 . ( a ) etɛ è ka byɔ ɖò jozuwée kpo axɔsu ɖěɖee kpa acɛ dó togun mawu tɔn nu lɛ é kpo sí ? ( b ) etɛ xó mawu tɔn ka wà nú mɛ ɖěɖee nyí gǎn ɖò togun mawu tɔn nu lɛ é ?"
"11 sín hwenu e jozuwée bɛ́ nukɔntɔ́zɔ́ tɔn é ɔ , é ɖó xó mawu tɔn e è wlan é ."
"è ɖɔ n’i ɖɔ : “ ma nɔ gɔn sɛ́nwema elɔ xà gbeɖé ó . nɔ lin tamɛ d’ewu zǎn kpo kéze kpo , bo nɔ bló nǔ e è ɖɔ d’emɛ ɔ bǐ ɖ’eji . ”"
"( joz . 1 : 8 ) nukɔnmɛ ɔ , axɔsu e kpa acɛ dó togun mawu tɔn nu lɛ é lɔ wà nǔ ɖokpo ɔ ."
"ye ɖó na xà sɛ́n ɔ gbè bǐ gbè , bo na wlan bo hɛn , bo “ na kpé nukún dó sɛ́n lɛ kpo gbetakɛ́n lɛ kpo wu , bo na nyì bǐ . ” — xà sɛ́nflínmɛ 17 : 18 - 20 ."
12 etɛ xó mawu tɔn ka wà nú sunnu ɖěɖee ɖò nukɔn lɛ é ?
mǐ ni gbéjé kpɔ́ndéwú axɔsu joziyasi tɔn kpɔ́n .
"ee è mɔ wema e mɛ mɔyizi sɛ̀n ɔ ɖè é ɖé gudo é ɔ , wěgbojinɔtɔ́ joziyasi tɔn jɛ xixa n’i jí . * nɛ̌ axɔsu ɔ ka wà nǔ gbɔn ?"
"amɔ̌ , é lɛ́ wà nǔ hú mɔ̌ ."
"xó mawu tɔn xlɛ́ ali joziyasi bɔ é tɔ́n ahwan vodunsinsɛn syɛnsyɛn , bo sɔnǔ nú dindinwayixwe ɖé ɖuɖu bɔ è ko mɔ mɔhun ɖě kpɔ́n ǎ ."
"( 2 axɔ . 22 : 11 ; 23 : 1 - 23 ) ðó xó mawu tɔn xlɛ́ ali joziyasi kpo gǎn gbejinɔtɔ́ lɛ kpo wutu ɔ , ye sɔ́ jlǒ dó vɔ́ alixlɛ́mɛ e ye nɔ na togun mawu tɔn é jlaɖó bo lɛ́ bló bɔ ye mɔ nukúnnú jɛ mɛ ."
huzuhuzu enɛ lɛ e wá togun mawu tɔn hwexónu tɔn ɔ mɛ é zɔ́n bɔ ye wà nǔ sɔgbe xá jlǒ tɔn .
vogbingbɔn tɛ ka ɖò gǎn togun mawu tɔn tɔn lɛ kpo akɔta ɖevo lɛ tɔn lɛ kpo tɛntin ?
13 kpɔ́n lee gǎn gbejinɔtɔ́ enɛ lɛ gbɔn vo nú gǎn akɔta ɖevo lɛ tɔn e nɔ sɔ́ nùnywɛ gbɛtɔ́ tɔn kpo linlin maɖótaɖé lɛ kpo dó w’azɔ̌ na é sɔ́ é !
"ðò acɛkpikpa kanáanu lɛ tɔn glɔ ɔ , gbɛtɔ́ lɛ nɔ wà nǔ e xyɔwǔ lɛ é : ye nɔ ɖóxó xá hɛnnumɔ yetɔn lɛ , sunnu nɔ ɖóxó xá sunnu alǒ nyɔnu nɔ ɖóxó xá nyɔnu , ye nɔ ɖóxó xá kanlin , nɔ hu vǐ yetɔn lɛ dó vodun , lobo nɔ sɛ̀n vodun titewungbe tɔn ."
"( lev . 18 : 6 , 21 - 25 ) gɔ́ na ɔ , gǎn babilɔnu tɔn lɛ kpo gǎn ejipu tɔn lɛ kpo xwedó nùwalɔ ɖagbeɖagbe e sɔgbe ɖò nùnywɛ xwitixwiti linu bo kúnkplá mímɛ́ jí ninɔ bɔ mawu ɖɔ nú izlayɛli - ví lɛ é ǎ . ( kɛ́n ."
"19 : 13 ) ðò vogbingbɔn mɛ ɔ , togun mawu tɔn hwexónu tɔn ɔ mɔ lee gǎn yetɔn gbejinɔtɔ́ lɛ xò mímɛ́ jí ninɔ ɖò gbigbɔ lixo , walɔ lixo kpo agbaza lixo kpo sín kàn gbɔn é ."
14 axɔsu e nɔ togun mawu tɔn hwexónu tɔn nu lɛ é bǐ xwedó alixlɛ́mɛ tɔn lɛ ǎ .
"ye mɛ ɖěɖee ma setónú nú jehovah ǎ lɛ é nɔ gbɛ́ alixlɛ́mɛ gbigbɔ mímɛ́ tɔn tɔn , wɛnsagun tɔn lɛ tɔn , kpo xó tɔn tɔn kpo ."
"( 1 sam . 13 : 13 , 14 ) ee hwenu e é ɖó dó é sù é ɔ , é sɔ́ mɛ e na hugǎn mɛ e é ko sɔ́ gǎn sín dò lɛ é bǐ é ."
jehovah sɔ́ nukɔntɔ́ maðóblɔ̌ ðokpo
15 . ( a ) nɛ̌ gbeyiɖɔ lɛ ka xlɛ́ ɖɔ gǎn bunɔ ɖé ja gbɔn ? ( b ) mɛ̌ ka nyí gǎn e sín akpá è dó é ?
"15 nú xwè kanweko mɔkpan ɔ , jehovah ɖɔ ɖ’ayǐ ɖɔ emi na sɔ́ gǎn bunɔ e jɛxa é ɖé ɖó togun emitɔn nu ."
"“ [ jehovah ] . . . na sɛ́ gbeyiɖɔ nyɛ mɔyizi ɖɔhun ɖokpo dó mi , togun mitɔn mɛ nu wɛ é na nyí ” wɛ mɔyizi ɖɔ nú izlayɛli - ví lɛ ."
“ mi na ɖótó nǔ e é na ɖɔ nú mi é . ”
"( sɛ́n . 18 : 15 ) ezayíi ɖɔ ɖ’ayǐ ɖɔ mɛ enɛ na nyí “ gǎn , bo [ na ] kpa acɛ . ”"
( eza . 55 : 4 ) è sɔ́ d’ayi mɛ nú daniyɛli bɔ é wlan nǔ dó wìwá “ gǎn e jí è ylɔ mawu nyikɔ dó ɔ ” wu .
"( dan . 9 : 25 ) gudo mɛ ɔ , jezu klisu wá ɖè éɖée xlɛ́ ɖi “ gǎn ” togun mawu tɔn tɔn ."
( xà matie 23 : 10 . )
"ahwanvu jezu tɔn lɛ sɔ́ jlǒ dó xwedó è , bo ɖɔ ɖɔ jehovah wɛ sɔ́ ɛ ."
"( jaan 6 : 68 , 69 ) etɛ ka zɔ́n bɔ ye kudeji ɖɔ jezu klisu wɛ nyí mɛ e jehovah sɔ́ b’ɛ na nɔ togun tɔn nu é ?"
16 gbigbɔ mímɛ́ na hlɔnhlɔn jezu .
"ðò baptɛm jezu tɔn hwenu ɔ , jaan baptɛmublonumɛtɔ́ ɔ mɔ bɔ “ jinukúnsin hun , bɔ [ gbigbɔ ] mímɛ́ cí ahwannɛ́ ɖɔhun bo wá jɛte dó jǐ tɔn . ”"
"enɛ gudo ɔ , “ [ gbigbɔ ] ɔ nyì jezu sɛ́dó gbetótló mɛ . ”"
"( mak . 1 : 10 - 12 ) ðò táan e kpò bɔ jezu wà sinsɛnzɔ́ tɔn na ɖò ayikúngban jí é bǐ hwenu ɔ , gbigbɔ mímɛ́ mawu tɔn na ɛ hlɔnhlɔn bɔ é bló nùjiwǔ lɛ bo ɖɔ xó ɖò acɛ mawu tɔn mɛ . ( mɛ ."
"10 : 38 ) gɔ́ na ɔ , gbigbɔ mímɛ́ zɔ́n bɔ jezu ɖè jijɔ ɖagbe lɛ xlɛ́ ɖi wanyiyi , awǎjijɛ kpo nùɖiɖi e lidǒ é kpo ."
( jaan 15 : 9 ; ebl . 12 : 2 ) gǎn ɖevo ɖebǔ ko na xlɛ̌ e ɖu ɖò mɛ jí mɔ̌ é ǎ .
jehovah wɛ sɔ́ jezu nugbǒ .
nɛ̌ wɛnsagun lɛ ka d’alɔ jezu ɖò baptɛm tɔn gudo tlolo gbɔn ?
( kpɔ́n akpáxwé 17gɔ́ ɔ )
etɛ wɛnsagun lɛ ka bló bo dó d’alɔ jezu ?
17 wɛnsagun lɛ d’alɔ jezu .
"( luk . 22 : 43 ) jezu ɖeji ɖɔ jehovah na sɛ́ wɛnsagun lɛ dó , bɔ ye na d’alɔ emi hweɖebǔnu e emi na ɖó hudo tɔn bo na dó wà jlǒ mawu tɔn é . — mat . 26 : 53 ."
nɛ̌ xó mawu tɔn ka xlɛ́ ali gbɛzán jezu tɔn kpo nùkplɔnmɛ tɔn lɛ kpo gbɔn ?
18 xó mawu tɔn xlɛ́ ali jezu .
"sín hwenu e jezu bɛ́ sinsɛnzɔ́ tɔn é ɔ , é na tɛn xó mawu tɔn b’ɛ xlɛ́ ali i ."
"( mat . 4 : 4 ) nugbǒ ɔ , é setónú nú xó mawu tɔn kaka jɛ hwenu e é byɔ ɖɔ é ni kú wuvɛ̌ kú é ."
"ðò xó ɖěɖee é tlɛ ɖɔ gbɔn gudo cobo kú lɛ é mɛ ɔ , nǔɖɔɖ’ayǐ ɖěɖee kúnkplá mɛsiya ɔ lɛ é tɔ́n ɖ’emɛ ."
"( mat . 27 : 46 ; luk . 23 : 46 ) amɔ̌ , sinsɛngán hwe ɔ nu tɔn lɛ nɔ gbɛ́ xó mawu tɔn hweɖebǔnu e é ma sɔgbe xá hwɛndo yeɖesunɔ tɔn lɛ ǎ é ."
jezu ɖè xó sín nǔ e gbeyiɖɔ ezayi ɖɔ ɖò biblu mɛ é mɛ bo ɖɔ nú ye ɖɔ : “ togun elɔ nɔ sɔ́ mì sù ɖò nu ; ayi tɔn ka ɖò wǔ ce ǎ .
( mat . 15 : 7 - 9 ) jehovah ka sixu sɔ́ sunnu enɛ lɛ nugbǒ bɔ ye na nɔ togun tɔn nu à ?
"19 enyi nǔwiwa jezu tɔn lɛ kɛɖɛ wɛ é jó xó mawu tɔn dó bɔ é xlɛ́ ali ǎ , é lɛ́ xlɛ́ ali nùkplɔnmɛ tɔn lɛ ."
"hwenu e sinsɛngán lɛ dɔn adɔn ɖé nyì ayǐ é ɔ , jezu zán nùnywɛ ɖaxó e é ɖó é alǒ nǔ e é ko mɔ kpɔ́n bɔ è ma sixu sɔ́ jlɛ́ dó mɛɖebǔ tɔn wu ǎ lɛ é ǎ ."
"loɔ , é tɛ́ dó biblu wu bo xlɛ́ ɖɔ é wɛ ɖ’acɛ gudogudo tɔn ɔ ."
"( mat . 22 : 33 - 40 ) é ka dó vivǐ lanmɛ nú tóɖóétɔ́ tɔn lɛ kpo tan éɖesunɔ tɔn ɖěɖee kúnkplá gbɛ̀ e é zán ɖò jixwé é , alǒ lee è dá nǔ lɛ gbɔn ɖò wɛkɛ ɔ mɛ é kpo ǎ , loɔ , “ é hun ayi yetɔn , bonu ye na mɔ nǔ jɛ mawuxówema ɔ mɛ . ”"
"( luk . 24 : 32 , 45 ) jezu yí wǎn nú xó mawu tɔn , bɔ akpàkpà nɔ sɔ́ ɛ bonu é na má xá mɛ ɖevo lɛ ."
20 . ( a ) nɛ̌ jezu ka xlɛ́ ɖɔ emi nɔ hwíhwɛ́ emiɖée dó mawu glɔ gbɔn ? ( b ) etɛ vogbingbɔn e ɖò elodu aglipa i kpo jezu kpo tɛntin é ka kplɔ́n mǐ dó lee jehovah nɔ sɔ́ gǎn ɖé gbɔn é wu ?
"20 “ wǔjɔmɛ xó ” e nɔ tɔ́n sín jezu nu mɛ lɛ é nɔ kpaca tóɖóétɔ́ tɔn lɛ có , é ka nɔ sɔ́ susu ɔ jó nú mɛ̌si tɔn , jehovah ."
"( luk . 4 : 22 ) hwenu e dɔnkpɛvu dɔkunnɔ ɖé tɛnkpɔn bo na sɔ́ jezu sù bo zán tɛnmɛ - nyikɔ “ mɛ̌si ɖagbe ” é ɔ , jezu sɔ́ éɖée hwe bo ɖɔ : “ aniwu a ka ylɔ mì ɖɔ mɛ ɖagbe ?"
"( mak . 10 : 17 , 18 ) kpɔ́n lee é gbɔn vo nú elodu aglipa i e wá huzu axɔsu alǒ gǎn judée tɔn ɖò xwè tantɔn mɔ̌ gudo é sɔ́ é !"
"ðó elodu ɖò tɛn acɛkpikpa tɔn mɛ wutu ɔ , é dó “ axɔsuwu tɔn . ”"
togun e nǔ tɔn jɛ jí na é súxó ɖɔ : “ gbɛtɔ́ wɛ ɖò xó ɖɔ wɛ ǎ ; nǔmɛsɛn ɖé wɛ . ”
é ɖò wɛn ɖɔ susu e kpa n’i wɛ ye ɖè é víví n’i tawun .
etɛ ka jɛ bɔ d’ewu ?
12 : 21 - 23 ) é ɖò wɛn ɖɔ nùkpɔ́ntɔ́ e ma jló na nɔ mɛɖé jí ǎ é ɖě kún sixu ɖɔ ɖɔ jehovah wɛ sɔ́ elodu gǎn ó .
"ðò alɔ ɖevo mɛ ɔ , jezu na xlɛ̌ e ɖu ɖò mɛ jí ɖɔ mawu wɛ sɔ́ emi é , bɔ hwɛhwɛ ɔ , é nɔ kpa susu nú jehovah ɖɔ e wɛ nyí gǎn acɛbǐnɔ nú togun tɔn ."
21 jezu na kpa acɛ nú xwè yɔywɛ ɖé kpowun ǎ .
"é ɖɔ ɖò fínfɔ́n sín kú tɔn gudo ɖɔ : “ mawu na acɛ e ɖò jinukúnsin , kpodo ee ɖò ayikúngban jí ɔ kpo bǐ mì . . . ."
"( mat . 28 : 18 - 20 ) nɛ̌ jezu ka sixu nyí gǎn nú togun mawu tɔn ɖò ayikúngban jí gbɔn , dìn e é nyí nùɖíɖó e nukún ma nɔ mɔ ǎ é ɖé ɖò jixwé é ?"
"mɛ̌ mɛ̌ e jehovah ka na sɔ́ bɔ ye na w’azɔ̌ ɖò acɛkpikpa klisu tɔn glɔ , bo na nɔ togun tɔn nu ?"
nɛ̌ klisanwun lɛ ka na wà gbɔn bo tuùn afɔsɔ́ɖótetɔ́ tɔn lɛ ?
mɛ̌ ka ðò ali xlɛ́ togun mawu tɔn wɛ ðò égbé ?
13 : 7 .
"han lɛ : 125 , 43"
a ka sixu tinmɛ à ?
"ðò xwè kanweko nukɔntɔn ɔ mɛ kpo égbé kpo ɔ , nɛ̌ mɛ ɖěɖee nɔ togun mawu tɔn nu lɛ é ɔ , . . ."
gbigbɔ mímɛ́ ka na hlɔnhlɔn ye gbɔn ?
wɛnsagun lɛ ka d’alɔ ye gbɔn ?
xó mawu tɔn ka xlɛ́ ali ye gbɔn ?
"ee jezu yì jixwé gudo é ɔ , etɛ mɛsɛ́dó tɔn lɛ ka sixu ko kanbyɔ yeɖée ?"
"ahwanvu jezu tɔn lɛ ɖò olivutínsó ɔ jí , bo ɖò jinukúnsin kpɔ́n sɛ́dó wɛ ."
ye mɔ jezu e nyí gǎn bo lɛ́ nyí xɔ́ntɔn yetɔn é b’ɛ ɖido jixwé bɔ akpɔ́kpɔ́ ɖé wá bú i . ( mɛ .
"1 : 9 , 10 ) nú xwè wè mɔ̌ ɔ , jezu kplɔ́n nǔ ye , dó wusyɛn lanmɛ nú ye bo lɛ́ xlɛ́ ali ye ."
"dìn ɔ , é ko yì ."
etɛ ye ka na wà ?
"2 jezu ɖegbe ɖé nú ahwanvu tɔn lɛ : “ mi na nyí kúnnuɖetɔ́ ce , ɖò jeluzalɛmu , gbɔn judée gbé ɔ bǐ jí , kpodo samalíi kpan , kaka yì jɛ fí e gbɛ̀ ɔ kponu ɖó é . ”"
( mɛ . 1 : 8 ) nɛ̌ ye ka sixu kpéwú bo fó azɔ̌ enɛ gbɔn ?
nugbǒ wɛ ɖɔ jezu ɖɔ nú ye ɖɔ ye na mɔ gbigbɔ mímɛ́ yí ɖò malin - malin mɛ .
"( mɛ . 1 : 5 ) amɔ̌ , wɛnɖagbejijla gbɔn gbɛ̀ ɔ bǐ mɛ byɔ alixlɛ́mɛ kpo tuto biblo nú nǔ kpo ."
"bonu jehovah na dó xlɛ́ ali togun tɔn hwexónu tɔn ɔ bo lɛ́ bló tuto nú ye ɔ , é zán afɔsɔ́ɖótetɔ́ ɖěɖee è nɔ mɔ lɛ é ."
"enɛ wu ɔ , mɛsɛ́dó lɛ sixu kanbyɔ yeɖée ɖɔ : ‘ jehovah na sɔ́ gǎn ɖevo dìn wɛ à ? ’"
"3 . ( a ) ee jezu yì jixwé gudo é ɔ , gbeta taji tɛ kɔn mɛsɛ́dó lɛ ka wá ? ( b ) etɛ jí mǐ ka na ɖɔ xó dó ɖò xota elɔ mɛ ?"
"3 aklunɔzán gblamɛ wè mɔ̌ gudo ɔ , ahwanvu jezu tɔn lɛ gbéjé biblu ɔ kpɔ́n , bo xoɖɛ bo byɔ alixlɛ́mɛ mawu tɔn lobo sɔ́ matyasi bɔ é jɛ judasi isikaliɔti sín tɛnmɛ bo huzu mɛsɛ́dó 12gɔ́ ɔ ."
( mɛ . 1 : 15 - 26 ) etɛwu mɛ sísɔ́ enɛ ka ɖò taji nú ye kpo jehovah kpo ?
"matyasi na sú dò taji ɖé ɖò tuto biblo nú nǔ linu . * jezu cyan mɛsɛ́dó tɔn lɛ bonu ye na nɔ zɔ́n xá ɛ ɖò sinsɛnzɔ́ tɔn mɛ kpowun ǎ , loɔ , ye ɖó azɔ̌ taji ɖé bo na wà ɖò togun mawu tɔn mɛ . azɔ̌ tɛ ka nyí azɔ̌ ɔ ?"
nɛ̌ jehovah ka gbɔn jezu jí bo sɔnǔ nú ye bonu ye na wà azɔ̌ enɛ gbɔn ?
tuto mɔhun tɛ ka ɖò togun mawu tɔn tɛntin égbé ?
"nɛ̌ mǐ ka sixu “ flín agunnukɔntɔ́ ” mǐtɔn “ lɛ , ” ɖò taji ɔ , mɛ ɖěɖee nɔ kpɔ́ bo nyí “ [ deví ] gbejinɔtɔ́ ayiɖotenanɔ ” ɔ é gbɔn ? — ebl . 13 : 7 ; mat . 24 : 45 ."
kplékplé e nukún nɔ mɔ é ðé ðò gǎn e nukún ma nɔ mɔ ǎ é ðé glɔ
azɔ̌ tɛ mɛsɛ́dó lɛ kpo mɛxo ɖevo lɛ kpo ka wà ɖò xwè kanweko nukɔntɔn ɔ mɛ ɖò jeluzalɛmu ?
4 mɛsɛ́dó lɛ jɛ nukɔn nɔ nú agun klisanwun tɔn ɔ jí bɛ́sín pantekotu 33 h.m . tɔn .
"ðò hwenɛnu ɔ , “ piyɛ́ɛ . . . site , é kpodo hagbɛ̌ tɔn wǒ - ɖokpo lɛ kpan ” bo jla nugbǒ e nɔ hwlɛn gbɛ̀ gán é jwifu kpo mɛ e wá huzu jwifu lɛ é kpo wɔbuwɔbu ɖé . ( mɛ ."
"2 : 14 , 15 ) gègě yetɔn wá huzu nùɖitɔ́ lɛ ."
"enɛ gudo ɔ , klisanwun yɔyɔ̌ enɛ lɛ “ nɔ ɖókan dó mɛsɛ́dó lɛ sín nùkplɔnmɛ . . . wu . ” ( mɛ ."
2 : 42 ) mɛsɛ́dó lɛ nɔ kpé nukún dó lee è na zán akwɛ agun ɔ tɔn lɛ gbɔn é wu .
"( mɛ . 4 : 34 , 35 ) ye nɔ kpé nukún dó nǔ e sín hudo togun mawu tɔn ɖó ɖò gbigbɔ lixo e wu , bo ɖɔ : “ mǐ na kpé nukún dó ɖɛxixo kpodo mawuxó jlajla kpo wu . ” ( mɛ ."
6 : 4 ) bɔ ye ɖè azɔ̌ nú klisanwun e ko mɔ nǔ kpɔ́n lɛ é bonu ye na bló bɔ wɛnɖagbejijlazɔ́ ɔ na yì nukɔn ɖò fí yɔyɔ̌ lɛ . ( mɛ .
"8 : 14 , 15 ) é yá é ɔ , mɛxo yí ami dó ɖè ɖevo lɛ gɔ́ nú mɛsɛ́dó lɛ bɔ ye nɔ kpé nukún dó xó agun ɔ tɔn lɛ wu ."
"ðó ye nyí hagbɛ̌ alixlɛ́mɛtɔ́ wu ɔ , ye nɔ xlɛ́ ali agun lɛ bǐ . — mɛ . 15 : 2 ."
( kpɔ́n ɖiɖe e ɖò bǐbɛ̌mɛ é . ) ( b ) nɛ̌ wɛnsagun lɛ ka d’alɔ hagbɛ̌ alixlɛ́mɛtɔ́ ɔ gbɔn ? ( c ) nɛ̌ xó mawu tɔn ka xlɛ́ ali hagbɛ̌ alixlɛ́mɛtɔ́ ɔ gbɔn ?
5 klisanwun xwè kanweko nukɔntɔn ɔ tɔn lɛ mɔ nǔ jɛ wu ɖɔ jehovah mawu wɛ ɖò ali xlɛ́ hagbɛ̌ alixlɛ́mɛtɔ́ ɔ wɛ gbɔn gǎn yetɔn jezu jí .
etɛ ka sixu na ganjɛwu enɛ ye ?
"( jaan 16 : 13 ) klisanwun yí ami dó ɖè lɛ bǐ jí wɛ è kɔn gbigbɔ mímɛ́ dó , amɔ̌ , ɖò taji ɔ , mɛsɛ́dó lɛ kpo mɛxo e ɖò jeluzalɛmu lɛ é kpo wɛ é na nǔwukpikpé ɔ , bɔ ye wà nukúnkpénuwutɔ́zɔ́ yetɔn lɛ ."
"ði kpɔ́ndéwú ɔ , ɖò xwè 49 h.m . tɔn ɔ , gbigbɔ mímɛ́ d’alɔ hagbɛ̌ alixlɛ́mɛtɔ́ ɔ bɔ é wá gbeta ɖé kɔn dó adagbigbo xó ɔ wu ."
"agun ɔ wà nǔ sɔgbe xá alixlɛ́mɛ yetɔn bo “ nɔ ɖò dǒ lí wɛ ɖò nùɖiɖi mɛ , bo nɔ ɖò jijɛji wɛ ayihɔngbe ayihɔngbe . ”"
"( mɛ . 16 : 4 , 5 ) wema e mɛ gbeta enɛ ɖè é ɖesu lɛ́ xlɛ́ ɖɔ hagbɛ̌ alixlɛ́mɛtɔ́ ɔ nɔ ɖè gbigbɔ mawu tɔn sín sínsɛ́n tɔ́n ɖi wanyiyi kpo nùɖiɖi kpo . — mɛ . 15 : 11 , 25 - 29 ; ga . 5 : 22 , 23 ."
"6 wegɔ ɔ , wɛnsagun lɛ d’alɔ hagbɛ̌ alixlɛ́mɛtɔ́ ɔ ."
"cobonu kɔnɛyi na bló baptɛm bá nyí klisanwun nukɔntɔn e ma gbò ada ǎ é ɔ , wɛnsagun ɖé xlɛ́ ali i ɖɔ é ni sɛ́ mɛ dó mɛsɛ́dó piyɛ́ɛ gɔ́n ."
"ee piyɛ́ɛ ɖɔ mawuxó nú kɔnɛyi kpo hɛnnumɔ tɔn lɛ kpo gudo é ɔ , sunnu enɛ lɛ gbò ada ǎ cobɔ è ka kɔn gbigbɔ mímɛ́ dó ye jí ."
"enɛ dó wusyɛn lanmɛ nú mɛsɛ́dó lɛ kpo nɔví sunnu ɖevo lɛ kpo ɖɔ ye ni setónú nú jlǒ mawu tɔn , bo yí gbè nú kosi ɖěɖee ma gbò ada ǎ lɛ é bonu ye ni wá agun klisanwun tɔn mɛ . ( mɛ ."
"11 : 13 - 18 ) gɔ́ nú enɛ ɔ , wɛnsagun lɛ flɔ́ zo dó glɔ nú wɛnɖagbejijlazɔ́ e hagbɛ̌ alixlɛ́mɛtɔ́ ɔ ɖò nukún kpé d’ewu wɛ é . ( mɛ ."
"5 : 19 , 20 ) atɔngɔ ɔ , xó mawu tɔn xlɛ́ ali hagbɛ̌ alixlɛ́mɛtɔ́ ɔ ."
"enyi mɛxo yí ami dó ɖè enɛ lɛ ɖò gbeta lɛ kɔn wá dó sinsɛn - núkplɔnmɛ lɛ wu wɛ , alǒ ɖò alixlɛ́mɛ lɛ na wɛ ɖò tuto biblo nú nǔ linu ɔ , ye nɔ jó xó mawu tɔn dó b’ɛ nɔ xlɛ́ ali ye . — mɛ . 1 : 20 - 22 ; 15 : 15 - 20 ."
"7 hagbɛ̌ alixlɛ́mɛtɔ́ hwexónu tɔn ɔ ɖó acɛ dó agun e ɖò ayikúngban jí é jí có , é ka tuùn ɖɔ jezu wɛ nyí gǎn emitɔn ."
"“ é [ klisu ] na , bɔ mɛɖé lɛ nyí mɛsɛ́dó , ” wɛ mɛsɛ́dó pɔlu wlan ."
"( efɛ . 4 : 11 , 15 ) ye ylɔ yeɖée ɖɔ mɛsɛ́dó nukúnɖeji ɖé ǎ , é nyɔ́ wà ɔ , “ è ylɔ ahwanvu lɛ ɖɔ klisanwun lɛ . . . gbɔn alixlɛ́mɛ mawu tɔn gblamɛ . ”"
"( mɛ . 11 : 26 , nwt ) nugbǒ wɛ ɖɔ pɔlu yí gbè ɖɔ é ɖò taji ɖɔ è ni “ nɔ xwedó nǔ e [ emi ] kplɔ́n [ mɛ ] lɛ , ” alǒ aca e junjɔn biblu jí bɔ mɛsɛ́dó lɛ alǒ sunnu ɖevo e ɖò nukɔn nú ye lɛ é ɖɔ nú ye lɛ é ."
"é ɖò mɔ̌ có , é ɖɔ gɔ́ na ɖɔ : “ un jló ɖɔ mi ni mɔ nukúnnú jɛ nǔ elɔ wu : klisu nyí gǎn nú sunnu bǐ [ kaka jɛ hagbɛ̌ alixlɛ́mɛtɔ́ ɔ sín hagbɛ̌ lɛ bǐ jí ] ; . . . bɔ mawu ka nyí gǎn nú klisu . ” ( 1 kɔ . 11 : 2 , 3 ) nugbǒ ɔ , klisu jezu susunɔ e nukún ma sixu mɔ ǎ é ɖò ali xlɛ́ agun ɔ wɛ ɖò alixlɛ́mɛ gǎn tɔn jehovah mawu tɔn glɔ ."
“ azɔ̌ gbɛtɔ́ tɔn wɛ ǎ ”
azɔ̌ taji tɛ nɔví russell ka jɛ wiwa jí sín ɖibla yì vivɔnu xwè kanweko 19gɔ́ ɔ tɔn ?
"8 ðò ɖibla yì vivɔnu xwè kanweko 19gɔ́ ɔ tɔn ɔ , charles taze russell kpo hagbɛ̌ tɔn ɖé lɛ kpo tɛnkpɔn bo na lɛ́ ɖó sinsɛn - biblo nugbǒ ɔ ayǐ ."
"bonu nugbǒ biblu tɔn ɔ ni dó gbakpé dó gbè gègě mɛ ɔ , ye dó zion’s watch tower tract society wema mɛ ɖò sɛ́n linu ɖò 1884 , bɔ nɔví russell nyí zinkponɔ na . * é nyí biblu kplɔntɔ́ nukúnɖeji ɖé bo nɔ ɖè mɛ̌ sinsɛn - nùkplɔnmɛ lehun lɛ ma ɖi xɛsi : atɔnɖobǔ , kpo lindɔ̌n jɔmakú kpo ."
"é mɔ nǔ jɛ wu ɖɔ klisu na lɛkɔ wá bɔ nukún kún na mɔ ɛ ó , bɔ ‘ mɛ e ma nɔ sɛ̀n mawu ǎ lɛ é sín ganmɛ ’ na vɔ ɖò 1914 ."
"( luk . 21 : 24 ) nɔví russell zán hwenu tɔn , hlɔnhlɔn tɔn kpo akwɛ tɔn kpo bo dó jla nugbǒ enɛ mɛ ɖevo lɛ bǐ mlɛ́mlɛ́ ."
é ɖò wɛn ɖɔ jehovah zán nɔví russell bɔ é nɔ nukɔn nú agun ɔ ɖò táan taji enɛ mɛ .
9 nɔví russell ba susu gbɛtɔ́ lɛ tɔn ǎ .
"ðò 1896 ɔ , é wlan ɖɔ : “ mǐ ba ɖɔ mɛɖebǔ ni wlí yɛ̌yi , alǒ ɖó sísí nú mǐ kpo wema mǐtɔn lɛ kpo ǎ ; mǐ ka ba ɖɔ è ni ylɔ mǐ ɖɔ susunɔ , alǒ mɛ̌si ǎ ."
mɔ̌ jɛn mǐ ma ka lɛ́ ba ɖɔ è ni ylɔ nyikɔ mǐtɔn dó mɛɖebǔ alǒ gbɛ̌ta ɖebǔ wu ǎ é nɛ . ”
é wá ɖɔ ɖò nukɔnmɛ ɖɔ : “ azɔ̌ gbɛtɔ́ tɔn wɛ ǎ . ”
10 . ( a ) hwetɛnu jezu ka sɔ́ “ [ deví ] gbejinɔtɔ́ ayiɖotenanɔ ” ɔ ? ( b ) ðɔ lee è wá tuùn hagbɛ̌ alixlɛ́mɛtɔ́ ɔ ɖó vo kpɛɖé kpɛɖé nú watch tower society gbɔn é .
"10 nɔví russell kú bɔ é bló xwè atɔn gudo é ɔ , jezu sɔ́ “ [ deví ] gbejinɔtɔ́ ayiɖotenanɔ ” ɔ ɖò 1919 ."
ðó linlin tɛ wu ?
bonu é na na “ nùɖuɖu ” mɛ e ɖò xwé tɔn gbè lɛ é “ dó hwetɔnnu . ”
"xógbe “ hagbɛ̌ alixlɛ́mɛtɔ́ ” ɔ jɛ tíntɔ́n jí ɖò wema mǐtɔn lɛ mɛ ɖò 1940 jɛ 1949 sín avla mɛ , hwenu e è wá mɔ nukúnnú jɛ wu ɖɔ é ɖó kancica tawun xá watch tower bible and tract society é ."
"loɔ , ɖò 1971 ɔ , è wá ɖè hagbɛ̌ alixlɛ́mɛtɔ́ ɔ ɖó vo nú watch tower society ( ee nyí tutoblonunu e sɛ́n tuùn b’ɛ ma nyí nùɖé bo junjɔn biblu jí ǎ é ) kpo mɛ e ɖò nukún kpé d’ewu wɛ lɛ é kpo ."
"bɛ́sín finɛ ɖido ɔ , nɔví sunnu yí ami dó ɖè e ɖò hagbɛ̌ alixlɛ́mɛtɔ́ ɔ mɛ lɛ é sɔ́ nɔ nyí nukúnkpénuwutɔ́ society tɔn ǎ ."
"ðò xwè gudogudo tɔn elɔ lɛ mɛ ɔ , nɔví agbanɖotananɔ ɖěɖee ɖò “ lɛngbɔ̌ ɖevo lɛ ” mɛ lɛ é nɔ nyí nukúnkpénuwutɔ́ nú society e sɔgbe ɖò sɛ́n linu é kpo tutoblonunu ɖevo ɖěɖee togun mawu tɔn nɔ zán lɛ é kpo , bɔ enɛ nɔ zɔ́n bɔ hagbɛ̌ alixlɛ́mɛtɔ́ ɔ nɔ sɔ́ ayi tɔn ɖó nùkplɔnmɛ kpo alixlɛ́mɛ gbigbɔ tɔn nina mɛ kpo jí . ( jaan 10 : 16 ; mɛ ."
"6 : 4 ) atɔxwɛ 15 juillet 2013 tɔn tinmɛ ɖɔ “ [ deví ] gbejinɔtɔ́ ayiɖotenanɔ ” ɔ nyí nɔví sunnu yí ami dó ɖè lɛ sín gbɛ̌ta klewun ɖé , ee nɔte nú hagbɛ̌ alixlɛ́mɛtɔ́ ɔ é ."
hagbɛ̌ alixlɛ́mɛtɔ́ ɔ ɖò 1950 kpo 1959 kpo sín avla mɛ
nɛ̌ nǔ lɛ ka nɔ yì gbɔn ɖò hagbɛ̌ alixlɛ́mɛtɔ́ ɔ tɛntin ?
11 hagbɛ̌ alixlɛ́mɛtɔ́ ɔ nɔ nɔ bǔ bo nɔ wá gbeta taji lɛ kɔn .
"ye nɔ kplé ɖò aklunɔzán gbla ɖokpo ɖokpo mɛ , enɛ nɔ zɔ́n bɔ xóɖɔɖókpɔ́ nùjɔnǔ tɔn kpo bǔninɔ kpo nɔ tíìn ."
"( nùx . 20 : 18 ) xwewu xwewu tɛgbɛ ɔ , ye nɔ nyí zinkponɔ mɛjijɛ mɛjijɛ ɖò kplé mɔhunkɔtɔn lɛ hwenu , ɖó mɛ ɖěɖee ɖò hagbɛ̌ alixlɛ́mɛtɔ́ ɔ mɛ lɛ é ɖě hugǎn mɛ ɖě lɛ ǎ ."
( 1 pi . 5 : 1 ) mɔ̌ ɖokpo ɔ jɛn wěɖegbɛ́ ayizɛ́n hagbɛ̌ alixlɛ́mɛtɔ́ ɔ tɔn sín zinkponɔ lɛ lɔ nɔ nyí mɛjijɛ mɛjijɛ ɖò xwè ɖokpo ɖokpo mɛ é nɛ .
"hagbɛ̌ wěɖegbɛ́ enɛ tɔn lɛ nɔ mɔ yeɖée dó mɔ gǎn ɖò nɔví yetɔn ɖevo lɛ nu ǎ , loɔ , ye nɔ sɔ́ yeɖée dó mɔ ‘ mɛ e ɖò xwè ɔ gbè , ’ bɔ deví gbejinɔtɔ́ ɔ nɔ na nùɖuɖu bo nɔ lɛ́ kpé nukún dó ye wu é ."
"sín hwenu e è sɔ́ deví gbejinɔtɔ́ ɔ ɖò 1919 é ɔ , é nɔ sɔnǔ nú nùɖuɖu gbigbɔ tɔn nú togun mawu tɔn ( kpɔ́n akpáxwé 10 , 11 )"
"‘ mɛ e deví gbejinɔtɔ́ , ayiðotenanɔ ɔ nyí é ’"
"ðó mawu nɔ sɔ́ xó dó ayi mɛ nú hagbɛ̌ alixlɛ́mɛtɔ́ ɔ ǎ , bɔ é nɔ lɛ́ wà nǔ nyì dò wutu ɔ , nùkanbyɔ tɛ lɛ ka ɖò te ?"
"12 mawu nɔ sɔ́ xó dó ayi mɛ nú hagbɛ̌ alixlɛ́mɛtɔ́ ɔ ǎ , hagbɛ̌ alixlɛ́mɛtɔ́ ɔ ka nɔ lɛ́ wá wà nǔ nyì dò ."
"hǔn , é sixu wá gbeta e ma sɔgbe ǎ lɛ é kɔn nú nǔ e ɖu sinsɛn - núkplɔnmɛ lɛ alǒ alixlɛ́mɛ e kúnkplá tutoblonunu ɔ lɛ é ."
"enɛ wu ɔ , ɖò xota “ compréhensions affinées ” e tɔ́n ɖò index des publications des témoins de jéhovah mɛ é glɔ ɔ , è slɛ́ huzuhuzu e kúnkplá nukúnnúmɔjɛnǔmɛ e mǐ ɖó dó biblu jí sín 1870 lɛ é ."
é ɖò wɛn ɖɔ jezu kún ɖɔ nú mǐ ɖɔ deví emitɔn gbejinɔtɔ́ ɔ na na nùɖuɖu gbigbɔ tɔn e ma ɖó blɔ̌ ǎ é mɛ ó .
( mat . 24 : 45 ) etɛ ka xlɛ́ ɖɔ hagbɛ̌ alixlɛ́mɛtɔ́ ɔ ɖò azɔ̌ enɛ ɔ wà wɛ ?
mi nú mǐ ni gbéjé nǔ vovo atɔn e xlɛ́ ali hagbɛ̌ alixlɛ́mɛtɔ́ ɔ ɖò xwè kanweko nukɔntɔn ɔ mɛ é kpɔ́n .
13 kúnnuɖenú gbigbɔ mímɛ́ tɔn .
gbigbɔ mímɛ́ ɔ ko d’alɔ hagbɛ̌ alixlɛ́mɛtɔ́ ɔ bɔ é mɔ nukúnnú jɛ nugbǒ biblu tɔn ɖěɖee è ma tuùn ɖ’ayǐ ǎ lɛ é mɛ .
"ði kpɔ́ndéwú ɔ , lin tamɛ kpɔ́n dó nukúnnúmɔjɛnǔmɛ mǐtɔn ɖěɖee è vɔ́ jlaɖó bɔ mǐ ɖɔ xó d’eji ɖò akpáxwé e wá yì é mɛ é jí ."
"é ɖò wɛn ɖɔ , é kún jɛxa bonu è na xɔ susu nú gbɛtɔ́ ɖebǔ ɖó “ [ nǔ ] hwlàhwlá mawu tɔn e ɖò gɔngɔn mɛ ” bɔ è wá mɔ nukúnnú jɛ wu bo lɛ́ tinmɛ lɛ é wu ó !"
"hagbɛ̌ alixlɛ́mɛtɔ́ ɔ wà nǔ sɔgbe xá nǔ elɔ e mɛsɛ́dó pɔlu wlan é : “ é nyí xógbe e nùnywɛ gbɛtɔ́ tɔn nɔ kplɔ́n mɛ lɛ wɛ mǐ dó ɖò xó tɔn ɖɔ na wɛ ǎ ; loɔ , ee [ gbigbɔ ] mawu tɔn nɔ kplɔ́n mɛ lɛ wɛ mǐ dó ɖò ɖiɖɔ na wɛ . ” ( 1 kɔ . 2 : 13 ) ee gǔfɔndómawuji kpo ablu gbigbɔ tɔn kpo ko nɔ ayǐ nú xwè kanweko mɔkpan gudo é ɔ , nǔ ɖevo tɛ ka sixu zɔ́n bɔ nukúnnúmɔjɛnǔmɛ gbigbɔ tɔn na ɖó nukɔnyiyi ɖaxó sɔmɔ̌ sín 1919 zɛ gbigbɔ mímɛ́ mawu tɔn wu ?"
"sɔgbe xá nǔ e nǔɖexlɛ́mɛ 14 : 6 , 7 ɖɔ é ɔ , nɛ̌ wɛnsagun lɛ ka nɔ d’alɔ togun mawu tɔn gbɔn ɖò égbé ?"
14 kúnnuɖenú xlɛ́ ɖɔ wɛnsagun lɛ d’alɔ ye .
"ðò égbé ɔ , hagbɛ̌ alixlɛ́mɛtɔ́ ɔ ɖó azɔ̌ kpligidi ɖé bo na wà , enɛ wɛ nyí ɖɔ é na kpé nukún dó wɛnɖagbejijlazɔ́ e wɛnɖagbejlatɔ́ livi tantɔn jɛji ɖò wiwa wɛ gbɔn gbɛ̀ ɔ bǐ mɛ é wu ."
etɛwu azɔ̌ enɛ ka ɖò nukɔn yì wɛ sɔmɔ̌ ?
hwɛjijɔ ɖokpo wɛ nyí ɖɔ wɛnsagun lɛ ɖò alɔ ɖó ɖò azɔ̌ ɔ mɛ wɛ .
"ðò ninɔmɛ gègě mɛ ɔ , wɛnɖagbejlatɔ́ lɛ ko yì mɛ ɖěɖee xoɖɛ tlolo bo byɔ alɔdo lɛ é gɔ́n ! * alɔdo hlɔnhlɔn e hugǎn gbɛtɔ́ tɔn é tɔn jɛn sixu zɔ́n bɔ wɛnjijlazɔ́ ɔ kpo nǔ kplɔnkplɔn mɛ lɛ bonu ye ni huzu ahwanvu sín azɔ̌ ɔ kpo nɔ fɔ́n bo ɖò nukɔn yì wɛ ; gbeklanxamɛ syɛnsyɛn lɛ ɖò tò ɖé lɛ mɛ có nǔ ka nyí mɔ̌ ."
vogbingbɔn tɛ ka ɖò hagbɛ̌ alixlɛ́mɛtɔ́ ɔ kpo sinsɛngán klisanwun - nyijɛtɔ́ lɛ tɔn lɛ kpo tɛntin ?
15 xó mawu tɔn wu ginganjɛ .
( xà jaan 17 : 17 . )
mǐ ni kpɔ́n nǔ e jɛ ɖò 1973 é .
atɔxwɛ ( flansegbe ) 1 septembre tɔn kàn nǔ elɔ byɔ : “ mɛ ɖěɖee ma jó azɔnunu dó ǎ lɛ é ka jɛxa bo na bló baptɛm à ? ”
xósin ɔ wɛ nyí ɖɔ : “ biblu xlɛ́ ɖɔ ye kún jɛxa ó . ”
"ee atɔxwɛ ɔ slɛ́ wemafɔ ɖěɖee kúnkplá xó enɛ é gudo é ɔ , é tinmɛ nǔ e wu è ɖó na ɖè mɛ e ma jó azɔnunu dó ǎ é sín agun mɛ é . ( 1 kɔ ."
5 : 7 ; 2 kɔ . 7 : 1 ) é ɖɔ : “ gbeta enɛ nyí nùjlomɛ mɛɖesunɔ tɔn ɖé alǒ nyí acɛ kpikpa nú mɛ ǎ .
mawu e ɖè linlin tɔn xlɛ́ bɔ è wlan dó xó tɔn mɛ é ɖesu gɔ́n wɛ sɛ́n enɛ gosin tlɔlɔ . ”
"sinsɛn ɖevo ɖětɛ ka nɔ sɔ́ jlǒ dó ganjɛ xó mawu tɔn wu bǐ mlɛ́mlɛ́ , é na bo tlɛ nyí ɖò hwenu e mɔ̌ wiwa na vɛwǔ tawun nú ɖé lɛ ɖò agunví tɔn lɛ mɛ é ?"
wema agaɖanu tɔn e ɖɔ xó dó sinsɛn wu ɖò états - unis é ɖé ɖɔ : “ nukɔntɔ́ agun klisanwun tɔn tɔn lɛ nɔ vɔ́ nùkplɔnmɛ yetɔn jlaɖó ɖò gbesisɔmɛ bonu é na sɔgbe xá nùɖiɖi kpo linlin e agunví yetɔn lɛ kpo mɛ kpaà gègě kpo nɔ ɖó é . ”
"enyi mɛ ɖěɖee kplé bo nyí hagbɛ̌ alixlɛ́mɛtɔ́ ɔ é nɔ na tɛn xó mawu tɔn b’ɛ nɔ xlɛ́ ali gbeta ɖěɖee kɔn ye nɔ wá lɛ é , b’ɛ ma nyí linlin gbɛtɔ́ lɛ tɔn e ɖò kpaà é wɛ nɔ xlɛ́ ali ye ǎ hǔn , mɛ̌ ka ɖò togun mawu tɔn nu nugbǒ nugbǒ ɖò égbé ?"
“ mi flín agunnukɔntɔ́ mitɔn . . . lɛ ”
16 xà eblée lɛ 13 : 7 .
"xókwin e è lilɛ dó “ flín ” é ɔ , è sixu lɛ́ lilɛ dó “ ylɔ . ”"
"enɛ wu ɔ , ali e nu a sixu “ flín agunnukɔntɔ́ ” lɛ ɖè é ɖokpo wɛ nyí ɖɔ a ni ylɔ hagbɛ̌ alixlɛ́mɛtɔ́ ɔ ɖò ɖɛ towe lɛ mɛ ."
"( efɛ . 6 : 18 ) lin tamɛ dó azɔ̌ e ye nɔ wà bo nɔ sɔnǔ nú nùɖuɖu gbigbɔ tɔn lɛ , nɔ kpé nukún dó wɛnɖagbejijla gbɔn gbɛ̀ ɔ bǐ mɛ ɔ wu , bo nɔ lɛ́ zán nùnina lɛ gbɔn é wu ."
é ɖò wɛn ɖɔ ye ɖó hudo ɖɛ e mǐ na xò dó takún yetɔn mɛ magbokɔ lɛ é tɔn !
"17 , 18 . ( a ) nɛ̌ mǐ ka nɔ wà nǔ ɖó kpɔ́ xá hagbɛ̌ alixlɛ́mɛtɔ́ ɔ gbɔn ? ( b ) nɛ̌ wɛnɖagbejijlazɔ́ mǐtɔn ka nɔ nɔ gudo nú deví gbejinɔtɔ́ ɔ kpo jezu kpo gbɔn ?"
"17 é ɖò wɛn ɖɔ é kún nyí xó kɛɖɛ mɛ wɛ mǐ na flín hagbɛ̌ alixlɛ́mɛtɔ́ ɔ ɖè ó , mǐ ɖó na lɛ́ wà nǔ sɔgbe kpo alixlɛ́mɛ tɔn lɛ kpo ."
"hagbɛ̌ alixlɛ́mɛtɔ́ ɔ nɔ na alixlɛ́mɛ e jɛxa lɛ é ɖò wema mǐtɔn lɛ mɛ , ɖò kplé mǐtɔn lɛ , kpléɖókpɔ́ mǐtɔn lɛ kpo kpléɖókpɔ́ ɖaxó mǐtɔn lɛ kpo jí ."
"gɔ́ na ɔ , é nɔ ɖè nukúnkpénuwutɔ́ lɛdo tɔn lɛ , bɔ yedɛɛ lɛ nɔ wá ɖè mɛxo agun tɔn lɛ ."
nukúnkpénuwutɔ́ lɛdo tɔn lɛ kpo mɛxo agun tɔn lɛ kpo nɔ flín hagbɛ̌ alixlɛ́mɛtɔ́ ɔ gbɔn nǔwiwa sɔgbe xá alixlɛ́mɛ ɖěɖee é nɔ na ye lɛ é mlɛ́mlɛ́ gblamɛ .
mǐ mɛ bǐ nɔ xlɛ́ ɖɔ mǐ ɖó sísí nú gǎn mǐtɔn jezu gbɔn tónúsíse kpo mǐɖée hwíhwɛ́ hwíhwɛ́ dó glɔ nú sunnu ɖěɖee zán wɛ é ɖè bo ɖò ali xlɛ́ mǐ wɛ lɛ é kpo gblamɛ . — ebl . 13 : 17 .
18 ali ɖevo e nu mǐ nɔ flín hagbɛ̌ alixlɛ́mɛtɔ́ ɔ ɖè é wɛ nyí gbɔn wɛnɖagbejijlazɔ́ ɔ wiwa gblamɛ .
pɔlu dó wusyɛn lanmɛ nú klisanwun lɛ ɖɔ ye ni ɖi nǔ mɛ ɖěɖee ɖò nukɔn nú ye lɛ é ɖɔhun .
deví gbejinɔtɔ́ ɔ ko ɖè nùɖiɖi tewungbeju xlɛ́ gbɔn kàn ɖiɖó dó wɛnɖagbe axɔsuɖuto ɔ tɔn jijla wu kpo blòbló bonu é ni gbakpé kpo mɛ .
a ka ɖò lɛngbɔ̌ ɖevo e nɔ nɔ gudo nú mɛ yí ami dó ɖè lɛ ɖò azɔ̌ taji enɛ kɔn lɛ é mɛ à ?
"kpɔ́n lee a na ɖó awǎjijɛ sɔ hwenu e gǎn towe jezu na ɖɔ xó elɔ é : “ hweɖebǔnu e mi bló nǔ enɛ lɛ nú nɔví ce elɔ lɛ ɔ , é na bo nyí mɛ e ma nyí mɛɖé ɖò gbɛtɔ́ lɛ nukúnmɛ ǎ wɛ ɔ , nyɛ wɛ mi bló na . ” — mat . 25 : 34 - 40 ."
"19 hwenu e jezu lɛkɔ yì jixwé é ɔ , é jó ahwanvu tɔn lɛ dó ǎ ."
"( mat . 28 : 20 ) é tuùn tlɔlɔ ɖɔ gbigbɔ mímɛ́ , wɛnsagun lɛ , kpo xó mawu tɔn kpo d’alɔ ɛ b’ɛ nɔ nukɔn nú ye hwenu e é ɖò ayikúngban jí é tawun ."
"enɛ wu ɔ , jezu nɔ lɛ́ zán nǔ ɖokpo ɔ lɛ dó d’alɔ deví gbejinɔtɔ́ ɔ ɖò égbé ."
"ðó mɛ e ɖò deví enɛ mɛ lɛ é nyí klisanwun yí ami dó ɖè wutu ɔ , ye “ nɔ xwedó lɛngbɔví ɔ gbɔn fí e é xwè ɔ bǐ . ” ( nǔɖe ."
"14 : 4 ) nú mǐ ɖò alixlɛ́mɛ yetɔn xwedó wɛ hǔn , gǎn mǐtɔn jezu xwedó wɛ jɛn mǐ ko ɖè nɛ ."
( nǔɖe . 7 : 14 - 17 ) gbɛtɔ́ e nyí gǎn lɛ é ɖebǔ sixu dó akpá enɛ ǎ !
"é ɖò wɛn ɖɔ linlin jehovah tɔn wɛ nyí ɖɔ é na ɖó mɛsɛ́dó 12 , bɔ ye na nɔte nú “ awinnya wěwè ” e jí è na ‘ dó ’ jeluzalɛmu yɔyɔ̌ sɔgudo tɔn ɔ ‘ dò ɖó ’ lɛ é . ( nǔɖe ."
"21 : 14 ) enɛ wu ɔ , é byɔ ɖɔ è ni ɖyɔ mɛsɛ́dó gbejinɔtɔ́ ee wá fó gbɛzán tɔn ayikúngban jí tɔn ɔ é ɖě ǎ ."
"kpɔ́n ‘ dekunnu mlẹnmlẹn ’ gando ahọluduta jiwheyẹwhe tọn go , wex . 58 - 59 ."
"mɛsɛ́dó pɔlu wlan ɖɔ jehovah “ na lɔn bɔ tɛnkpɔn ɖé na wá nú mi bo hugǎn hlɔnhlɔn e mi ɖó é ǎ . ” ( 1 kɔ . 10 : 13 ) enɛ xlɛ́ ɖɔ jehovah nɔ da tɛnkpɔn lɛ kpɔ́n jɛ nukɔn bo nɔ tuùn ee nu mǐ sixu dɛ ɖè lɛ é , bo nɔ tin bɔ enɛ lɛ nɔ wá nú mǐ wɛ à ?"
mǐ ni gbéjé nǔ ɖěɖee kúnkplá linlin mɔhun é kpɔ́n .
"nɔví sunnu e vǐ tɔn hu éɖée é ɖé kanbyɔ ɖɔ : ‘ jehovah wɛ ka ko da kpɔ́n jɛ nukɔn bo mɔ ɖɔ enyi vǐ sunnu mǐtɔn hu éɖée ɔ , nyì kpo asì ce kpo kpéwú bo na dɛ ɖ’enu à ?"
hwɛjijɔ ɖé ka tíìn bo na zɔ́n bɔ mǐ na ɖi ɖɔ jehovah nɔ tò nǔ e nɔ jɛ ɖò gbɛzán mǐtɔn mɛ lɛ é ɖò ali tawun tawun mɔhun ɖé nu wɛ à ?
"nǔ e pɔlu wlan ɖò 1 kɔlɛntinu lɛ 10 : 13 mɛ é gbígbéjé kpɔ́n yì nukɔn zɔ́n bɔ mǐ wá gbeta elɔ kɔn : hwɛjijɔ junjɔn biblu jí ɖě tíìn bo na zɔ́n bɔ mǐ na ɖi ɖɔ jehovah nɔ da tɛnkpɔn e nu mǐ sixu dɛ ɖè lɛ é kpɔ́n jɛ nukɔn , bo nɔ wá zɔ́n dó enɛ jí bo nɔ ɖɔ ee na wá nú mǐ lɛ é ǎ ."
mi nú mǐ ni ɖɔ xó dó hwɛjijɔ e wu mǐ sixu wá gbeta enɛ kɔn é ɛnɛ jí .
"nukɔntɔn ɔ , jehovah na nùnina mɛɖesúsínínɔ tɔn gbɛtɔ́ lɛ ."
"( sɛ́n . 30 : 19 , 20 ; joz . 24 : 15 ) enyi mǐ ɖɔ ɖɔ mǐ na zán gbɛzán e sɔgbe é ɔ , mǐ sixu ɖó nukún ɖɔ jehovah na xlɛ́ ali mǐ ."
"amɔ̌ , enyi mǐ ɖɔ ɖɔ mǐ na zán gbɛzán e ma sɔgbe ǎ é ɔ , mǐ na ɖí xwi xá nǔ ɖěɖee é na jì lɛ é ."
"( ga . 6 : 7 ) nú jehovah wɛ nɔ ɖɔ tɛnkpɔn e na wá nú mǐ lɛ é ɔ , enɛ ma na xlɛ́ vlafo ɖɔ é ɖè acɛ e mɛɖesúsínínɔ mǐtɔn ɖó é kpò à cé ?"
"wegɔ ɔ , jehovah nɔ ɖè mǐ sín “ hwenu kpo nǔmaɖónukún lɛ kpo ” mɛ ǎ ."
"( nùt . 9 : 11 , nwt ) awě e nɔ hɛn nǔ gblé dó mɛ wu tawun é ɖé sixu xò mǐ , ɖó bɔya mǐ yì fí e ma nyɔ́ ǎ é , ɖò hwenu e ma nyɔ́ ǎ é wutu ."
"jezu ɖɔ xó dó gbɛtɔ́ 18 ɖěɖee jí ahohó ɖé mu jɛ bɔ ye kú lɛ é wu , bo xlɛ́ ɖɔ adlà enɛ lɛ kún nyí jlǒ mawu tɔn ó ."
( luk . 13 : 1 - 5 ) nǔ ma sɔgbe wɛ é na nyí ɖɔ è ni lin ɖɔ mawu na ko ɖɔ mɛ ɖěɖee na gán lɛ é kpo mɛ ɖěɖee na kú ɖò awěxomɛ lɛ hwenu é kpo à cé ?
"atɔngɔ ɔ , mǐ mɛ bǐ wɛ gbejininɔ xó e ɖò atɛ jí é kàn ."
"flín ɖɔ satáan mɔ xó ɖɔ dó mɛ e ɖò jehovah sɛ̀n wɛ lɛ é sín gbejininɔ wu , bo ɖɔ ɖɔ mǐ kún na nɔ gbeji nú jehovah hwenu e tɛnkpɔn lɛ na wá é ó . ( jɔb ."
"1 : 9 - 11 ; 2 : 4 ; nǔɖe . 12 : 10 ) enyi jehovah nɔ xò tɛnkpɔn ɖé lɛ nyì kɛ́n nú mǐ , ɖó é mɔ ɖɔ mǐ kún sixu dɛ ɖò ye nu ó wutu ɔ , enɛ ma na xlɛ́ vlafo ɖɔ é gɔ́ sò nú hwɛdómɛ satáan tɔn e ɖɔ ɖɔ cejɛnnabi wu wɛ mǐ ɖò mawu sɛ̀n wɛ é à cé ?"
"ɛnɛgɔ ɔ , é byɔ ɖɔ jehovah ni tuùn nǔ e nɔ jɛ dó mǐ wu lɛ é bǐ jɛ nukɔn ǎ ."
linlin e ɖɔ ɖɔ mawu nɔ ɖɔ tɛnkpɔn e mǐ na mɔ lɛ é jɛ nukɔn é xlɛ́ ɖɔ é ɖó na tuùn nǔ lɛ bǐ dó sɔgudo mǐtɔn wu .
"amɔ̌ , linlin mɔhun junjɔn biblu jí ǎ ."
nugbǒ wɛ ɖɔ mawu kpéwú bo na tuùn sɔgudo .
"( eza . 46 : 10 ) amɔ̌ , biblu xlɛ́ mǐ ɖɔ cyan wɛ é nɔ cyan nǔ e é na tuùn dó sɔgudo wu lɛ é ."
"( bǐb . 18 : 20 , 21 ; 22 : 12 ) mɔ̌ mɛ ɔ , é nɔ nɔ jlɛ̌ jí dó zán nǔwukpikpé e é ɖó bo na tuùn sɔgudo é bo nɔ ɖó sísí nú mɛɖesúsínínɔ mǐtɔn ."
nǔ e mǐ na ɖó nukún ɖò mawu e mɛɖesúsínínɔ mǐtɔn xɔ akwɛ n’i b’ɛ nɔ lɛ́ zán jijɔ tɔn lɛ ɖó jlɛ̌ jí bɔ nǔ bǐ nɔ vɔ ɖ’ewu é sí é nɛ à cé ? — sɛ́n . 32 : 4 ; 2 kɔ . 3 : 17 .
nɛ̌ mǐ ka sixu mɔ nukúnnú jɛ xó pɔlu tɔn e ɖɔ : “ mawu . . . na lɔn bɔ tɛnkpɔn ɖé na wá nú mi bo hugǎn hlɔnhlɔn e mi ɖó é ǎ ” é mɛ gbɔn lo ?
"ðò fí ɔ , nǔ e jehovah nɔ wà ɖò tɛnkpɔn ɔ hwenu é xlɛ́ wɛ pɔlu ɖè , é nyí é nɔ wà nùɖé jɛ nukɔn ɖɔ wɛ é ɖè ǎ . xó mɛsɛ́dó ɔ tɔn lɛ na jiɖe mǐ ɖɔ tɛnkpɔn ɖebǔ na bo wá ɖò gbɛzán mǐtɔn mɛ ɔ , jehovah na d’alɔ mǐ enyi mǐ ɖeji dó wutu tɔn ɔ nɛ . ( ðɛh ."
55 : 23 ) nugbǒ taji wè jí wɛ xógbe gbɔdónúmɛ tɔn pɔlu tɔn lɛ junjɔn .
"nukɔntɔn ɔ , tɛnkpɔn e nɔ wá nú mǐ lɛ é nɔ “ zɛ ee gbɛtɔ́ nɔ mɔ é wu ǎ . ”"
"enɛ wu ɔ , tɛnkpɔn e mɛ bǐ nɔ mɔ é jɛn mǐ nɔ mɔ ."
"( 1 pi . 5 : 8 , 9 ) ðò xó e lɛlɛ̌ dó 1 kɔlɛntinu lɛ 10 : 13 é mɛ ɔ , pɔlu ɖɔ xó dó tɛnkpɔn ɖěɖee izlayɛli - ví lɛ mɔ ɖò gbetótló mɛ lɛ é wu . ( 1 kɔ ."
10 : 6 - 11 ) tɛnkpɔn enɛ lɛ ɖebǔ hugǎn nǔwukpikpé gbɛtɔ́ tɔn alǒ hugǎn nǔwukpikpé izlayɛli - ví gbejinɔtɔ́ lɛ tɔn ǎ .
azɔn ɛnɛ wɛ pɔlu ɖɔ ɖɔ “ mɛɖé lɛ ” tlitó “ ɖò ye mɛ . ”
"é blawu ɖɔ izlayɛli - ví ɖé lɛ jó yeɖée dó nú jlǒ nyanya lɛ , ɖó ye sɔ́ ganjɛ mawu wu ǎ wutu ."
"wegɔ ɔ , “ mawu nɔ gɔn akpá e é dó lɛ ɖè ǎ . ”"
lee mawu wà nǔ xá togun tɔn gbɔn é sín tan xlɛ́ ɖɔ é nɔ nyɔ́ xomɛ dó “ mɛ e yí wǎn n’i bo nɔ nyì sɛ́n tɔn lɛ ” é wu . ( sɛ́n .
7 : 9 ) tan enɛ lɛ́ xlɛ́ ɖɔ mawu nɔ ɖè akpá tɔn lɛ hwebǐnu .
"( joz . 23 : 14 ) tan gbeji enɛ e é ko nɔ wá yì é tɔn xlɛ́ ɖɔ mɛ ɖěɖee yí wǎn n’i bo setónú n’i lɛ é sixu ɖeji ɖɔ é na ɖè akpá wèɖobǔ elɔ e é dó dó tɛnkpɔn e ye sixu mɔ lɛ é wu é : ( 1 ) é na lɔn nú tɛnkpɔn ɖebǔ na syɛn kaka bɔ xwi ɖíɖí xá na gló ye ǎ , ( 2 ) “ é na ɖè ali nú [ ye ] bɔ [ ye ] na tɔ́n sín mɛ . ”"
nɛ̌ jehovah ka nɔ ɖè ali nú mɛ ɖěɖee nɔ ganjɛ wutu tɔn lɛ é bɔ ye nɔ ɖí xwi xá tɛnkpɔn lɛ gbɔn ?
"é ɖò wɛn ɖɔ é hɛn ɔ , é na ɖè tɛnkpɔn ɖé síìn kpowun , enyi é sɔgbe xá jlǒ tɔn ɔ nɛ ."
"amɔ̌ , mǐ ni flín xógbe pɔlu tɔn lɛ : “ é [ jehovah ] na ɖè ali nú mi bɔ mi na tɔ́n sín mɛ [ alǒ ‘ kpéwú bo dɛ ɖ’enu , ’ nwt ] . ”"
"enɛ wu ɔ , ɖò ninɔmɛ gègě mɛ ɔ , é nɔ “ ɖè ali ” ɔ gbɔn nǔ e hudo mǐ é nina mǐ gblamɛ bonu mǐ na dó sixu dɛ ɖò tɛnkpɔn lɛ nu bo na ɖu ɖ’eji ."
mǐ ni kpɔ́n lee jehovah sixu ɖè ali nú mǐ gbɔn é ɖé lɛ :
"1 : 3 , 4 ) jehovah sixu xò hwìhwɛ́ linlin mǐtɔn , ayi mǐtɔn kpo lee nǔ nɔ cí nú mǐ é kpo gbɔn xó tɔn , gbigbɔ mímɛ́ tɔn , kpo nùɖuɖu gbigbɔ tɔn e deví gbejinɔtɔ́ ɔ nɔ na mǐ é kpo gblamɛ . — mat . 24 : 45 ; jaan 14 : 16 ; hlɔ . 15 : 4 ."
é sixu xlɛ́ ali mǐ gbɔn gbigbɔ mímɛ́ ɔ gblamɛ .
"( jaan 14 : 26 ) nú tɛnkpɔn lɛ wá ɔ , gbigbɔ mímɛ́ sixu d’alɔ mǐ bɔ mǐ na flín tan biblu tɔn kpo nugbodòdó ɖěɖee na zɔ́n bɔ mǐ na tuùn afɔ e mǐ ɖè kpo nùnywɛ kpo é ."
é sixu zán wɛnsagun tɔn lɛ bɔ ye na d’alɔ mǐ . — ebl . 1 : 14 .
é sixu d’alɔ mǐ gbɔn klisanwun hàtɔ́ ɖěɖee nɔ ɖɔ xó bo nɔ wà nǔ dó “ dó wusyɛn lanmɛ nú [ mǐ ] ” lɛ é gblamɛ . — kolo . 4 : 11 .
gbeta tɛ kɔn mǐ ka sixu wá dó tinmɛ e xó ɖěɖee pɔlu ɖɔ ɖò 1 kɔlɛntinu lɛ 10 : 13 mɛ é ɖó é wu ?
jehovah nɔ ɖɔ tɛnkpɔn e na wá nú mǐ lɛ é ǎ .
"loɔ , enyi tɛnkpɔn lɛ wá nú mǐ ɔ , mǐ sixu kú dó nǔ elɔ jí : enyi mǐ ɖeji dó jehovah wu bǐ mlɛ́mlɛ́ ɔ , é na lɔn gbeɖé bonu tɛnkpɔn mǐtɔn lɛ na syɛn kaka bo zɛ ee nu gbɛtɔ́ sixu dɛ ɖè é wu ǎ ; é na ɖè ali nú mǐ hwebǐnu bɔ mǐ na dɛ ɖò ye nu ."
linlin enɛ dó gbɔ nú mɛ tawun !
février 2017
xota nùkplɔnkplɔn tɔn lɛ nú : 3 - 30 avril 2017
éthiopie
nɔví sunnu ɖé ɖò biblu zán dó jla wɛn axɔsuɖuto ɔ tɔn mɛ e nɔ nɔ gletoxo e ɖò tɛntin éthiopie tɔn lɛ mɛ é wè wɛ .
mɛ lɛ nyì kanvɔ e è nɔ zán ɖò ayǐ ɔ jí é kɔ
99 391 000
10 083
25 323
linlin jehovah tɔn na jɛ jlɔ́ !
"un lɛ́n nùɖé bo na wà ɔ , un nɔ wà . ” — eza ."
46 : 11 .
"han lɛ : 147 , 149"
etɛ ka nyí linlin jehovah tɔn nú gbɛtɔ́ lɛ ?
gǔfínfɔ́n núwiwa tɛ lɛ ma ka glɔ́n ali nú linlin jehovah tɔn ǎ ?
nɛ̌ linlin jehovah tɔn ka na wá jɛ jlɔ́ gbɔn ?
"1 , 2 . ( a ) etɛ jehovah ka hun xlɛ́ mǐ ? ( b ) jiɖe tɛ ezayíi 46 : 10 , 11 kpo 55 : 11 kpo ka na mǐ ?"
"( bǐb . 1 : 1 , nwt ) nugbǒ wɛ ɖɔ nukúnnúmɔjɛnǔmɛ kpɛɖé jɛn mǐ ɖó dó nǔ tobutobu e mawu dá lɛ é wu , ɖi jɔhɔnmɛ , weziza , kpo hlɔnhlɔn nùdɔnwádo tɔn kpo ; nǔ e ɖò wɛkɛ ɔ mɛ lɛ é kpɛví títí ɖé jɛn mǐ nɔ mɔ . ( nùt ."
"3 : 11 ) é ɖò mɔ̌ có , jehovah ka ɖè linlin e é ɖó nú ayikúngban ɔ kpo gbɛtɔ́ lɛ kpo é xlɛ́ mǐ ."
mawu bló ayikúngban ɔ bonu é na nyí xwé ɖagbe ɖé nú sunnu kpo nyɔnu kpo e é dá ɖò akpajlɛ éɖesu tɔn mɛ é .
"( bǐb . 1 : 26 ) ye na nyí vǐ jehovah tɔn lɛ , bɔ éyɛ na nyí tɔ́ yetɔn ."
"2 lee è tinmɛ ɖò bǐbɛ̌mɛ wemata atɔngɔ ɔ mɛ gbɔn é ɔ , nùɖé jɛ linlin jehovah tɔn mɛ ."
"( bǐb . 3 : 1 - 7 ) amɔ̌ , nǔ e jɛmɛ e sixu ɖó linlin tɔn te ǎ ."
mɛɖebǔ sixu gbò kpò nyì ali jí nú jehovah ǎ .
"( eza . 46 : 10 , 11 ; 55 : 11 ) hǔn , mǐ sixu kanɖeji ɖɔ linlin e jehovah ɖó ɖò bǐbɛ̌mɛ é na jɛnu dó hwetɔnnu pɛ́pɛ́pɛ́ !"
3 . ( a ) nugbǒ tɛ lɛ ka ɖò taji cobɔ mǐ na mɔ nukúnnú jɛ wɛn biblu tɔn mɛ ? ( b ) etɛwu mǐ ka na lɛ́ vɔ́ nùkplɔnmɛ enɛ lɛ jí gbɔn dìn ? ( c ) nùkanbyɔ tɛ lɛ mǐ ka na gbéjé kpɔ́n ?
3 é ɖò wɛn ɖɔ nugbǒ biblu tɔn ɖěɖee kúnkplá linlin mawu tɔn nú ayikúngban ɔ kpo gbɛtɔ́ lɛ kpo é gɔ́ nú ɖěɖee kúnkplá azɔ̌ taji e jezu klisu wà bonu linlin mawu tɔn na dó jɛ jlɔ́ é má mǐ .
"ye ɖò taji tawun , bɔ é cí ɖɔ ye ɖò nugbǒ nukɔntɔn ɖěɖee mǐ kplɔ́n hwenu e mǐ jɛ xó mawu tɔn kplɔ́n jí é mɛ ɖɔhun ."
mǐ lɔ ɖesu wá ba na d’alɔ gbɛtɔ́ ayijlɔjlɔnɔ lɛ bonu nùkplɔnmɛ taji enɛ lɛ na má ye .
"dìn e mǐ ɖò xota elɔ kplɔ́n wɛ ɖò agun mɛ é ɔ , mǐ ɖò gǎn dó wɛ bo na ylɔ mɛ gègě wá flǐn kú klisu tɔn tɔn tɛnmɛ lee é nyɔ́ bló gbɔn é ."
"( luk . 22 : 19 , 20 ) mɛ e na wá tɛn tɔn mɛ lɛ é na kplɔ́n nǔ gègě dó linlin mawu tɔn wu ."
"enɛ wu ɔ , ɖò azǎn klewun elɔ lɛ e jɛ nukɔn nú flǐn ɔ é mɛ ɔ , é na nyɔ́ ɖɔ mǐ ni lin tamɛ dó nùkanbyɔ taji ɖěɖee mǐ sixu zán dó fɔ́n biblu kplɔntɔ́ mǐtɔn lɛ kpo gbɛtɔ́ ayijlɔjlɔnɔ lɛ kpo sín jlǒ nyite dó nǔwiwa taji enɛ wu é jí ."
mǐ na gbéjé nùkanbyɔ atɔn elɔ lɛ kpɔ́n : etɛ ka nyí linlin e mawu ɖó ɖò bǐbɛ̌mɛ nú ayikúngban ɔ kpo gbɛtɔ́ lɛ kpo é ?
nǔ nyanya tɛ ka jɛ ?
etɛwu vɔsisa gbɛxɔnumɛ tɔn jezu tɔn ka nyí caví e na hun ali bɔ linlin mawu tɔn na jɛ jlɔ́ é ?
etɛ ka nyí linlin e gbɛðotɔ́ ɔ ðó ðò bǐbɛ̌mɛ é ?
nɛ̌ nùɖíɖó lɛ ka nɔ kpa susu nú jehovah gbɔn ?
4 jehovah nyí gbɛɖotɔ́ jiwǔ ɖé .
nǔ e é dá lɛ é bǐ sɔgbe xá nugbodòdó tɔn e ɖò taji hugǎn lɛ é .
( bǐb . 1 : 31 ; jel . 10 : 12 ) etɛ ɖɛkpɛ kpo titojininɔ kpo e mǐ nɔ mɔ ɖò nùɖíɖó lɛ mɛ é ka sixu kplɔ́n mǐ ?
"enyi mǐ ɖò nùɖíɖó lɛ kpɔ́n wɛ ɔ , ali e nu nùɖíɖó jehovah tɔn lɛ bǐ , kpɛví tɔn kpo ɖaxó tɔn kpo nɔ xlɛ́ ɖɔ é bló ye ɖó linlin ɖé wu ɖè é nɔ jiwǔ nú mǐ ."
"mɛ̌ doyidoslɔ́ nùvikún gbɛtɔ́ tɔn tɔn , lee vǐ yɛyɛ̌ ɖé nyí yɛ̌yi sín nǔ gbɔn é , alǒ hwe gbà amizɛ́n ma ka nɔ jiwǔ na ǎ ?"
nùɖíɖó enɛ lɛ nɔ jiwǔ nú mǐ ɖó mǐ ɖó nǔwukpikpé bo nɔ tuùn nǔ e nyɔ́ ɖɛkpɛ tawun é wutu . — xà ðɛhan 19 : 2 ; 104 : 24 .
nɛ̌ jehovah ka bló gbɔn bonu nǔ lɛ bǐ na dó yì lyɛ̌ngbelyɛ̌ngbe ?
"5 lee nùɖíɖó lɛ xlɛ́ gbɔn é ɔ , jehovah wanyiyinɔ ɔ sɔ́ dogbó lɛ ɖ’ayǐ ."
é na sɛ́n jɔwamɔ tɔn lɛ kpo sɛ́n walɔ ɖagbe tɔn lɛ kpo bonu nǔ lɛ bǐ na dó yì lyɛ̌ngbelyɛ̌ngbe .
"( ðɛh . 19 : 8 - 10 ) enɛ wu ɔ , nǔ e ɖò wɛkɛ ɔ mɛ lɛ é bǐ ɖó tɛn yetɔn yetɔn bo nɔ w’azɔ̌ sɔgbe kpo azɔ̌ e ye ɖó ɖò linlin mawu tɔn mɛ lɛ é kpo ."
jehovah sɔ́ nugbodòdó ɖ’ayǐ dó lee nùɖíɖó tɔn lɛ ɖó na w’azɔ̌ ɖó kpɔ́ gbɔn é wu .
"enɛ wu ɔ , sɛ́n hlɔnhlɔn nùdɔnwádo tɔn tɔn nɔ bló bɔ jɔhɔn e lɛlɛ̌ dó ayikúngban ɔ é nɔ sɛkpɔ ayikúngban ɔ , nɔ ɖɔ lee tɔsisa lɛ kpo xù kpo na wà nǔ gbɔn é , bo nɔ lɛ́ gɔ́ sò nú titojininɔ e ɖó na tíìn ɖò nǔ e lɛlɛ̌ dó mǐ lɛ é tɛntin cobɔ mǐ na nɔ gbɛ̀ ɖò ayikúngban jí é ."
"nùɖíɖó lɛ bǐ , kaka jɛ gbɛtɔ́ lɛ jí nɔ sɛ̀ tɛn bo nɔ lɛ́ w’azɔ̌ sɔgbe kpo dogbó enɛ lɛ kpo ."
"ðò sinsɛnzɔ́ mǐtɔn mɛ ɔ , mǐ ka sixu dɔn ayi gbɛtɔ́ lɛ tɔn wá mɛ e bló tito jiwǔ enɛ é jí à ? — nǔɖe ."
4 : 11 .
6 linlin e jehovah ɖó ɖò bǐbɛ̌mɛ é wɛ nyí ɖɔ gbɛtɔ́ lɛ na nɔ gbɛ̀ ɖò ayikúngban jí kaka sɔyi . ( bǐb .
1 : 28 ; ðɛh . 37 : 29 ) é hun alɔ bo na adamu kpo ɛvu kpo nùnina xɔ akwɛ vovo e na zɔ́n bɔ ye na ɖu gbɛ̀ víví lɛ é .
( xà jaki 1 : 17 . )
"jehovah na ye mɛɖesúsínínɔ , nǔwukpikpé tamɛ linlin tɔn , gɔ́ nú nǔwukpikpé wǎn yí nú mɛ kpo xɔ́ntɔn zunzun tɔn kpo ."
gbɛɖotɔ́ ɔ ɖɔ xó nú adamu bo kplɔ́n ɛ lee é sixu ɖè tónúsíse xlɛ́ gbɔn é .
adamu lɛ́ kplɔ́n lee é sixu kpé nukún dó hudo éɖesu tɔn lɛ wu gbɔn é kpo lee é sixu kpé nukún dó kanlin lɛ kpo ayikúngban ɔ kpo wu gbɔn é . ( bǐb .
"2 : 15 - 17 , 19 , 20 ) jehovah lɛ́ dá adamu kpo ɛvu kpo bɔ ye ɖó nǔwukpikpé bo na ɖɔ́ nǔ kpɔ́n , ɖ’alɔ nǔ wu , mɔ nǔ , sè nǔ bo sè wǎn ."
enɛ na zɔ́n bɔ ye na ɖu vivǐ nǔ ɖɛkpɛɖɛkpɛ kpo nǔ tobutobu ɖěɖee ɖò palaɖisi ɔ mɛ lɛ é bǐ kpo tɔn mlɛ́mlɛ́ .
"ali hun nú asú kpo asì kpo nukɔntɔn enɛ bɔ ye na ɖu vivǐ azɔ̌ e na jɛmɛ nú ye é tɔn , wà nǔ vovo lɛ bo lɛ́ ba nǔ dò kaka sɔyi ."
7 nǔ ɖevo ɖětɛ ka lɛ́ ɖò linlin mawu tɔn mɛ ?
jehovah dá adamu kpo ɛvu kpo bɔ ye ɖó nǔwukpikpé bo na jì vǐ maɖóblɔ̌ lɛ .
"linlin e mawu ɖó nú vǐ yetɔn lɛ é wɛ nyí ɖɔ ye na jì vǐ lɛ , kaka bɔ gbɛtɔ́ na gɔ́ ayikúngban ɔ bǐ jí ."
"jehovah ba ɖɔ adamu kpo ɛvu kpo , gɔ́ nú mɛjitɔ́ e na wá jɛ gudo yetɔn lɛ é bǐ ni yí wǎn nú vǐ yetɔn lɛ , lee é lɔ yí wǎn nú gbɛtɔ́ maɖóblɔ̌ nukɔntɔn e é dá lɛ é gbɔn é ."
ayikúngban kpo nǔ ɖěɖee ɖ’eji lɛ é bǐ kpo na huzu xwé gbɛtɔ́ tɔn kaka sɔyi . — ðɛh . 115 : 16 .
nǔ nyanya tɛ ka jɛ ?
"linlin tɛ wu è ka dó sɛ́n e ɖò bǐbɛ̌mɛ 2 : 16 , 17 mɛ é ?"
8 nǔ lɛ yì ɖó lee mawu lin gbɔn é tlolo ǎ .
etɛwu nǔ ka nyí mɔ̌ ?
jehovah na sɛ́n klewun ɖé adamu kpo ɛvu kpo bo na kpɔ́n ɖɔ ye ka tuùn dogbó mɛɖesúsínínɔ yetɔn tɔn à jí .
é ɖɔ : “ a sixu ɖu atín e ɖò jikpá ɔ mɛ ɔ bǐ sín sínsɛ́n .
"2 : 16 , 17 ) é vɛwǔ nú adamu kpo ɛvu kpo bonu ye na mɔ nukúnnú jɛ sɛ́n enɛ mɛ ǎ ; mɔ̌ jɛn é ma ka vɛwǔ bonu ye na setónú na ǎ é nɛ ."
"è na ɖɔ xó jɔ xó ɔ , nùɖuɖu ɖò kpɔ́ bo dó nǔ ɖě wà na ǎ ."
"9 , 10 . ( a ) hwɛ tɛ satáan ka dó jehovah ? ( b ) gbeta tɛ kɔn adamu kpo ɛvu kpo ka wá ?"
( xà bǐbɛ̌mɛ 3 : 1 - 5 ; nǔɖe . 12 : 9 ) satáan mɔ xó ɖɔ dó gbè e mawu ma na bonu vǐ tɔn ayikúngban jí tɔn lɛ na ɖu “ atín e ɖò jikpá ɔ mɛ ɔ bǐ sín sínsɛ́n ” ǎ é wu .
"enɛ gudo ɔ , é ɖó adingban e ɖò gannaganna é ɖé : “ gbeɖé kpɔ́n , mi na kú ɖě ǎ . ”"
"é tɛ́n kpɔ́n bo bló bɔ nyɔnu ɔ kudeji ɖɔ é kún ɖò dandan ɖɔ emi ni ɖótó mawu ó , bo ɖɔ : “ mawu tuùn ɖɔ gbè e gbè mi na ɖu ɔ , mi na mɔ nukúnnú jɛ lee nǔ lɛ ɖè gbɔn ɔ wu . ”"
"ðiɖɔ wɛ satáan ɖè ɖɔ jehovah kún ba ɖɔ ye ni ɖu atín sínsɛ́n ɔ ó , ɖó mɔ̌ biblo taa zɔ́n bɔ ye na mɔ nukúnnú jɛ nǔ mɛ wutu ."
"gɔ́ na ɔ , satáan dó adingban sín akpá ɖé nú ye : “ mi na [ cí ] éɖesunɔ mawu ɔ ɖɔhun , bo na tuùn nǔ ɖagbe kpodo nǔ nyanya kpo . ”"
"10 ðìn ɔ , adamu kpo ɛvu kpo ɖó na ɖɔ nǔ e ye na wà é ."
"ye na setónú nú jehovah wɛ à , alǒ ye na ɖótó dan ɔ ?"
ye wá gbeta ɔ kɔn bo na tlitó nú mawu .
"ye gbɛ́ ɖɔ jehovah kún sɔ́ nyí tɔ́ emitɔn ó , bo ɖè yeɖée sín xɛnyaɖomɛji e ɖò acɛkpikpa tɔn glɔ é glɔ . — bǐb . 3 : 6 - 13 ."
etɛwu jehovah ma ka nɔ yí gbè nú gǔfínfɔ́n à ?
11 adamu kpo ɛvu kpo hɛn gbɛ̀ maɖóblɔ̌ e ye ɖó é bú hwenu e ye fɔ́n gǔ dó jehovah jí é .
"gɔ́ na ɔ , gǔfínfɔ́n yetɔn zɔ́n bɔ ye jɛ zɔ nú jehovah ɖó “ nukún [ tɔn ] mɛ́ dín , bɔ nǔ nyanya nɔ nyɔ́ mɔ [ n’i ] ǎ . ”"
"enɛ wu ɔ , “ nùwanyido nɔ nyɔ́ kpɔ́n n ’ [ i ] ǎ . ”"
"( xab . 1 : 13 ) nú é yí gbè nú gǔfínfɔ́n enɛ ɔ , ganjininɔ nùɖíɖó ɖěɖee ɖò jixwé kpo ayikúngban jí kpo lɛ é bǐ tɔn na xò akpà ."
"taji bǐ ɔ wɛ nyí ɖɔ enyi é cí xwii dó hwɛhuhu edɛni mɛ tɔn ɔ wu ɔ , è na mɔ xó ɖɔ dó mɛɖejid’ewu e é nyí é wu ."
"( ðɛh . 119 : 142 ) enɛ wu ɔ , mɛɖesúsínínɔ e adamu kpo ɛvu kpo ɖó é na acɛ ye bonu ye na t’afɔ sɛ́n mawu tɔn jí ǎ ."
"nǔ e mɛ gǔfínfɔ́n yetɔn tɔ́n kɔ dó lɛ é ɖokpo wɛ nyí ɖɔ , ye kú bo lɛkɔ yì kɔgudu mɛ fí e è ɖè ye sín é . — bǐb . 3 : 19 ."
etɛ ka jɛ dó adamu ví lɛ wu ?
"12 hwenu e adamu kpo ɛvu kpo ɖu atín enɛ sín sínsɛ́n é ɔ , ye sɔ́ yeɖée ɖó tɛn e mɛ ye ma sixu ɖè bonu mawu na kpó ɖò gbè yí wɛ bonu ye na nyí hagbɛ̌ xwédo tɔn e gbɔn gbɛ̀ ɔ bǐ mɛ é tɔn ǎ é ."
mawu nya ye sín jikpá ɔ mɛ bɔ ye sɔ́ ɖó nukúnɖiɖo ɖebǔ bo na lɛkɔ yì mɛ ǎ .
"( bǐb . 3 : 23 , 24 ) mɔ̌ mɛ ɔ , jehovah wà nǔ ɖó sɛ́n xwi jí bo bló bɔ ye mɔ nǔ e yeɖesunɔ wà é sín xɔxɔ ."
"ðó mɛ bǐ wɛ nyí hwɛhutɔ́ wutu ɔ , mɛɖebǔ sɔ́ sixu ɖè jijɔ mawu tɔn lɛ xlɛ́ bɔ xó fó ɖ’ewu ǎ ."
"adamu hɛn sɔgudo jiwǔ enɛ bú nú éɖokponɔ ǎ , loɔ , é lɛ́ jó hwɛhuhu kpo kú kpo sín gǔ dó nú vǐ tɔn lɛ ."
( hlɔ . 5 : 12 ) é tɛ nukúnɖiɖo gbɛ̀ mavɔmavɔ tɔn ɔ kúnkan tɔn .
"gɔ́ na ɔ , adamu kpo ɛvu kpo sɔ́ sixu ɖó vǐ maɖóblɔ̌ ǎ ; vǐ yetɔn lɛ lɔ ɖě ka sixu ɖó ǎ ."
"ee satáan awovi lɛkɔ nú adamu kpo ɛvu kpo sín mawu gudo é ɔ , é lɛ́ fɔ́n bo kpó ɖò gbɛtɔ́ lɛ blɛ́ wɛ kaka jɛ égbé . — jaan 8 : 44 ."
gbɛxixɔ ɔ vɔ́ kancica e gblé é blóðó
etɛ jehovah ka ba nú gbɛtɔ́ lɛ ?
13 wanyiyi e mawu ɖó nú gbɛtɔ́ lɛ é kpó ɖò te .
"adamu kpo ɛvu kpo fɔ́n gǔ có , jehovah ka ba ɖɔ gbɛtɔ́ lɛ ni ɖu vivǐ kancica ɖagbe ɖé tɔn xá emi ."
é ba ɖɔ mɛɖebǔ ni kú ǎ .
"( 2 pi . 3 : 9 ) enɛ wu ɔ , ɖò gǔfínfɔ́n ɔ gudo tlolo ɔ , mawu bló tito lɛ , bonu gbɛtɔ́ lɛ ni vɔ́ kancica e ɖò ye kpo é kpo tɛntin é blóɖó , amɔ̌ , ɖò hwe ɖokpo ɔ nu ɔ , é lɛ́ nɔ gbeji nú nugbodòdó jlɔjlɔ éɖesunɔ tɔn lɛ ."
nɛ̌ jehovah ka bló mɔ̌ gbɔn ?
"14 . ( a ) sɔgbe kpo jaan 3 : 16 kpo ɔ , nǔ tɛ mawu ka sɔnǔ na bo na dó hwlɛn gbɛtɔ́ lɛ ? ( b ) nùkanbyɔ tɛ jí mǐ ka sixu ɖɔ xó dó xá mɛ e ɖó jlǒ lɛ é ?"
14 xà jaan 3 : 16 .
gègě mɛ e mǐ nɔ ylɔ wá flǐn ɔ tɛnmɛ lɛ é tɔn tuùn wemafɔ enɛ dó ayi mɛ .
"amɔ̌ , nùkanbyɔ ɔ wɛ nyí ɖɔ , nɛ̌ vɔsisa jezu tɔn ka na zɔ́n bɔ gbɛ̀ mavɔmavɔ ɔ na nyɔ́ bló gbɔn ?"
"mɛylɔwema flǐn tɔn ɔ mímá , flín ɔ ɖesu , kpo ba e mǐ nɔ lɛ́ yì ba mɛ ɖěɖee wá flǐn ɔ tɛnmɛ lɛ é kpɔ́n é kpo sixu hun ali nú mǐ bɔ mǐ na d’alɔ gbɛtɔ́ ayijlɔjlɔnɔ ɖěɖee ɖò nugbǒ ɔ ba wɛ lɛ é , bonu ye na mɔ nukúnnú jɛ xósin nùkanbyɔ taji enɛ tɔn mɛ ."
"enyi mɛ mɔhun lɛ jɛ nukúnnú mɔ jɛ lee gbɛxixɔ ɔ xlɛ́ wanyiyi jehovah tɔn kpo nùnywɛ tɔn kpo gbɔn é mɛ jí ɔ , é sixu jiwǔ nú ye tawun ."
nǔ e kúnkplá gbɛxixɔ ɔ é tɛ lɛ jí mǐ ka sixu tɛɖɛ̌ ?
nɛ̌ jezu ka gbɔn vo nú adamu gbɔn ?
15 jehovah sɔnǔ nú nya maɖóblɔ̌ e wá huzu gbɛxɔnumɛtɔ́ ɔ é .
"nya maɖóblɔ̌ enɛ ɖó na nɔ gbeji nú jehovah , bo na ɖò gbesisɔmɛ bá zé gbɛ̀ tɔn jó dó hwlɛn gbɛtɔ́ e gbɛ̀ ko bú nu dó lɛ é . ( hlɔ ."
5 : 17 - 19 ) jehovah sɛ́ nùɖíɖó tɔn nukɔn nukɔntɔn ɔ dó ayikúngban jí sín jixwé .
"( jaan 1 : 14 ) mɔ̌ mɛ ɔ , jezu wá huzu gbɛtɔ́ maɖóblɔ̌ , lee adamu nyí gbɔn ɖ’ayǐ é ."
"amɔ̌ , jezu gbɔn vo nú adamu , ɖó éyɛ zán gbɛ̀ sɔgbe xá nugbodòdó jehovah tɔn lɛ lee jehovah ɖó nukún ɖò gbɛtɔ́ maɖóblɔ̌ ɖé sí gbɔn é ."
"é na bo tlɛ nyí ɖò yadonumɛ e syɛn hú bǐ lɛ é mɛ ɔ , jezu hu hwɛ alǒ tɛ afɔ sɛ́n mawu tɔn ɖebǔ jí ǎ ."
"16 ðó jezu nyí mɛ maɖóblɔ̌ ɖé wutu ɔ , é kú dó gbɛtɔ́ lɛ tamɛ bo hwlɛn ye sín hwɛhuhu kpo kú kpo sí ."
"é sɔgbe pɛ́pɛ́ xá nǔ e adamu ɖó na ko nyí lɛ é bǐ : nyí mɛ maɖóblɔ̌ , nɔ gbeji bǐ mlɛ́mlɛ́ bo setónú nú mawu bǐ mlɛ́mlɛ́ ."
"( 1 tim . 2 : 6 ) jezu wá savɔ̌ gbɛxixɔ tɔn e hun gbɛ̀ mavɔmavɔ sín ali nú “ mɛ gègě ” é : sunnu lɛ , nyɔnu lɛ , kpo vǐ lɛ kpo ."
"1 : 19 , 20 ) gbɛxixɔ ɔ zɔ́n bɔ gbɛtɔ́ gbejinɔtɔ́ lɛ bǐ ɖò nukún ɖó gbɛ̀ mavɔmavɔ wɛ ."
jehovah hun ali nú mǐ bonu mǐ na lɛkɔ wá gɔ̌n tɔn
ali tɛ gbɛxixɔ ɔ ka hun ?
"17 nǔsisɔ nú gbɛxixɔ ɔ na wà nǔ dó éɖesunɔ jehovah wu tawun có , é ka sɔnǔ na ."
"( 1 pi . 1 : 19 ) gbɛtɔ́ lɛ xɔ akwɛ ɖò nukún tɔn mɛ sɔmɔ̌ bɔ é sɔ́ jlǒ dó na vǐɖokponɔ tɔn , bɔ é wá kú dó ta mǐtɔn mɛ ."
"( 1 jaan 4 : 9 , 10 ) ðò ali ɖé nu ɔ , jezu yí tɔ́ mǐtɔn nukɔntɔn ɔ , adamu sín tɛnmɛ ."
"( 1 kɔ . 15 : 45 ) ee jezu bló mɔ̌ é ɔ , é nyí gbɛ̀ kɛɖɛ wɛ é xɔ nú mǐ ǎ , loɔ , é hun ali nú mǐ bɔ mǐ na lɛkɔ wá mawu sín xwédo mɛ ."
"nugbǒ ɔ , vɔsisa jezu tɔn zɔ́n bɔ jehovah sixu lɛ́ yí gbè nú gbɛtɔ́ lɛ bɔ ye na lɛkɔ wá xwédo tɔn mɛ , cobɔ é ka na tɛ afɔ hwɛjijɔ éɖesunɔ tɔn jí ǎ ."
tamɛ linlin dó hwenu e gbɛtɔ́ gbejinɔtɔ́ lɛ bǐ na huzu mɛ maɖóblɔ̌ é jí nɔ dó wusyɛn lanmɛ nú we à cé ?
bǔninɔ na tíìn ɖò xwédo jehovah tɔn sín akpáxwé e ɖò jixwé é kpo ee ɖò ayikúngban jí é kpo tɛntin bǐ mlɛ́mlɛ́ .
mǐ mɛ bǐ na nyí vǐ mawu tɔn lɛ bɔ nǔ bǐ na vɔ ɖ’ewu . — hlɔ . 8 : 21 .
"18 gǔfínfɔ́n satáan tɔn sú ali dó jehovah bonu é na gɔn wanyiyi ɖexlɛ́ gbɛtɔ́ lɛ ǎ , é ka lɛ́ sú ali dó gbɛtɔ́ hwɛhutɔ́ lɛ bonu ye na gɔn gbeji nɔ n’i ǎ ."
"gbɔn gbɛxixɔ ɔ gblamɛ ɔ , jehovah na d’alɔ vǐ tɔn lɛ bǐ bɔ ye na huzu hwɛjijɔnɔ bǐ mlɛ́mlɛ́ ."
"dǒ nukún mɛ bo kpɔ́n lee gbɛ̀ na cí hwenu e “ mɛ e mɔ vǐ ɔ , bo ɖi nǔ n’i lɛ ” é na mɔ gbɛ̀ mavɔmavɔ é ."
"( jaan 6 : 40 ) gbɔn wanyiyi ɖaxó kpo nùnywɛ ɖaxó kpo gblamɛ ɔ , jehovah na bló bɔ gbɛtɔ́ lɛ sɔ́ na ɖó blɔ̌ ɖebǔ ǎ , lee é lin gbɔn ɖò bǐbɛ̌mɛ é ."
"hwe enɛ nu ɔ , tɔ́ mǐtɔn jehovah na nyí “ nǔ bǐ nú mɛ bǐ . ” — 1 kɔ . 15 : 28 ."
19 . ( a ) etɛ lee gbɛxixɔ ɔ sù nukún mǐtɔn mɛ gbɔn é ka ɖó na sísɛ́ mǐ bɔ mǐ na wà ?
( kpɔ́n gbàví “ mi nú mǐ ni kpó ðò mɛ e jɛxa lɛ é ba wɛ . ” ) ( b ) gbɛxixɔ ɔ sín akpáxwé tɛ jí mǐ ka na ɖɔ xó dó ɖò xota e bɔ ɖ’ewu é mɛ ?
"19 lee gbɛxixɔ ɔ sù nukún mǐtɔn mɛ gbɔn é ɖó na sísɛ́ mǐ , bɔ mǐ na bló nǔ e wu mǐ kpé lɛ é bǐ bo na ɖɔ nú mɛ ɖevo lɛ ɖɔ ye sixu ɖu nùnina xɔ akwɛ enɛ sín lè ."
gbɛtɔ́ lɛ ɖó na tuùn ɖɔ gbɛxixɔ ɔ wɛ nyí wlɛnwín e jehovah zán gbɔn wanyiyi gblamɛ bo na nukúnɖiɖo gbɛ̀ mavɔmavɔ tɔn gbɛtɔ́ lɛ bǐ é .
"amɔ̌ , gbɛxixɔ ɔ tlɛ lɛ́ wà nǔ hú mɔ̌ ."
xota e bɔ d’ewu é na ɖɔ xó dó lee vɔsisa jezu tɔn na xósin nú nùkanbyɔ walɔ ɖagbe tɔn ɖěɖee satáan fɔ́n nyite ɖò jikpá edɛni tɔn mɛ gbɔn é wu .
mi nú mǐ ni kpó ðò mɛ e jɛxa lɛ é ba wɛ
mɛylɔwema flín kú jezu tɔn tɔn wɛ nyí wema e è nɔ má hugǎn bɔ mǐ nɔ zín é .
"ðò xwè e wá yì é mɛ ɔ , mǐ zín mɛylɔwema ɔ 440 000 000 mɔ̌ , dó gbè 530 jɛji mɛ ."
mɛylɔwema ɔ ɖě ka kpó ɖò así towe bɔ a na má jɛ nukɔn nú flǐn ɔ à ?
"è nɔ nywɛ ǎ , mɛylɔwema enɛ lɛ e kpó ɖò así towe é ɖokpo sixu d’alɔ mɛ e jɛxa é ɖé bɔ é na wá gbeta ɔ kɔn ɖɔ emi na wá flǐn ɔ tɛn mɛ . — mat . 10 : 11 ."
"gbɛxixɔ ɔ , “ nùnamɛ e nǔ vɔ ð’ewu ” é ɖé sín mawu gɔ́n"
"“ nùnina ɖagbeɖagbe bǐ , kpo nùnamɛ e nǔ vɔ ɖ’ewu ɔ bǐ kpo . . . nɔ jɛte sín mawu . . . gɔ́n . ” — ja ."
1 : 17 .
"han lɛ : 148 , 109"
azɔ̌ tɛ gbɛxixɔ ɔ ka wà ðò . . .
nyikɔ jehovah tɔn ni nyí nǔ mimɛ̌ mɛ ?
acɛkpikpa axɔsuɖuto mawu tɔn tɔn mɛ ?
linlin mawu tɔn sín jijɛ mɛ ?
nyɔna tɛ lɛ tuto gbɛxixɔ tɔn ɔ ka hɛn wá ?
nyɔna gègě wɛ vɔsisa gbɛxɔnumɛ tɔn jezu klisu tɔn zɔ́n bɔ è sixu mɔ .
"tuto gbɛxixɔ ɔ tɔn hun ali nú vǐ adamu tɔn ɖěɖee yí wǎn nú hwɛjijɔ lɛ é bǐ , bɔ ye na wá huzu xwédo mawu tɔn sín hagbɛ̌ ."
gbɛxixɔ ɔ lɛ́ hun ali nú mǐ bɔ mǐ na nɔ gbɛ̀ kaka sɔyi ɖò awǎjijɛ mɛ .
"amɔ̌ , gbɛxixɔ klisu tɔn ɔ wà nǔ zɛ nyɔna sɔgudo tɔn ɔ hinhɛn wá nú gbɛtɔ́ tónúsétɔ́ lɛ wu ."
"gbesisɔmɛ e jezu ɖè bo kú hwenu e é jɛhun dó hwɛjijɔ jehovah tɔn jí é na xósin nú nǔ taji ɖěɖee kàn gbɛ̀ ɔ bǐ lɛ é . — ebl . 1 : 8 , 9 ."
2 . ( a ) nǔ taji e kàn gbɛ̀ ɔ bǐ é tɛ lɛ ka ɖò ɖɛ jezu tɔn mɛ ?
( kpɔ́n ɖiɖe e ɖò bǐbɛ̌mɛ é . ) ( b ) etɛ mǐ ka na gbéjé kpɔ́n ɖò xota elɔ mɛ ?
"2 xwè wè jɛ nukɔn nú kú jezu tɔn ee sɔnǔ nú vɔsisa gbɛxixɔ tɔn ɔ é ɔ , é kplɔ́n ahwanvu tɔn lɛ ɖɔ ye ni nɔ xoɖɛ ɖɔ : “ tɔ́ mǐtɔn e ɖò [ jixwé ] ɔ , nyikɔ towe ni nyí nǔ sísí [ alǒ nǔ mímɛ́ ] ."
"axɔsuɖuɖu towe ni wá ; jlǒ towe ni nyí wiwa ɖò ayikúngban jí fí , lee é nɔ nyí wiwa ɖò [ jixwé ] ɔ ɖɔhun . ”"
"( mat . 6 : 9 , 10 ) bonu gbɛxixɔ ɔ na dó sù nukún mǐtɔn mɛ gɔ́ na ɔ , mi nú mǐ ni gbéjé lee é kúnkplá nǔ mímɛ́ e nyikɔ mawu tɔn nyí é gbɔn é , acɛkpikpa axɔsuɖuto mawu tɔn tɔn gbɔn é kpo linlin mawu tɔn sín jijɛnu gbɔn é kpo kpɔ́n ."
nǔ ɖětɛ lɛ ka ɖò nyikɔ jehovah tɔn mɛ ? nɛ̌ satáan ka kɔn cí dó nyikɔ mímɛ́ enɛ wu gbɔn ?
3 nyikɔ mawu tɔn ni nyí nǔ mímɛ́ wɛ nyí nǔ nukɔntɔn e jezu byɔ ɖò ɖɛ sín kpɔ́ndéwú tɔn mɛ é .
"nyikɔ jehovah tɔn ɔ , nǔ elɔ lɛ bǐ sín doyidoslɔ́ wɛ ɖ’emɛ : gǎnhúnǔ tɔn , agbadido tɔn kpo mimɛ̌ tɔn kpo ."
"ðò ɖɛ ɖevo mɛ ɔ , jezu ylɔ jehovah ɖɔ “ tɔ́ mímɛ́ . ”"
"( jaan 17 : 11 ) ðó jehovah nyí mimɛ̌ wutu ɔ , nugbodòdó kpo sɛ́n ɖěɖee gosin gɔ̌n tɔn lɛ é bǐ kpo nyí nǔ mimɛ̌ ."
"nǔ ɖò mɔ̌ có , ɖò jikpá edɛni tɔn mɛ ɔ , satáan hɛn ayi bo mɔ xó ɖɔ dó acɛ e mawu ɖó bo na na sɛ́n gbɛtɔ́ lɛ é wu ."
"ee satáan ɖó adingban dó jehovah kɔ é ɔ , é kɔn cí dó nyikɔ mímɛ́ tɔn wu . — bǐb . 3 : 1 - 5 ."
nɛ̌ jezu ka ɖ’alɔ ɖò nyikɔ mawu tɔn na nyí nǔ mímɛ́ mɛ gbɔn ?
"4 amɔ̌ , jezu ɔ , éyɛ yí wǎn nú nyikɔ jehovah tɔn tawun ."
"( jaan 17 : 25 , 26 , nwt ) é ɖ’alɔ ɖò nyikɔ mawu tɔn na nyí nǔ mímɛ́ mɛ ."
"gbɔn gbɛ̀ maɖóblɔ̌ e jezu zán ɖò ayikúngban jí é gblamɛ ɔ , é ɖexlɛ́ ɖɔ é sɔgbe bo lɛ́ ɖò sɛ́n xwi jí ɖɔ jehovah ni na nugbodòdó lɛ kpo sɛ́n lɛ kpo nùɖíɖó tɔn e nùnywɛ kpé lɛ é ."
"hwenu e satáan tlɛ bló bɔ jezu kú kú yadonumɛ tɔn ɖé é ɔ , jezu nɔ gbeji bǐ mlɛ́mlɛ́ nú tɔ́ tɔn jixwé tɔn ɔ ."
gbejininɔ jezu tɔn xlɛ́ ɖɔ gbɛtɔ́ maɖóblɔ̌ ɖé sixu setónú nú nugbodòdó jlɔjlɔ mawu tɔn lɛ bɔ nǔ bǐ na vɔ ɖ’ewu .
nɛ̌ mǐ ka sixu ɖ’alɔ ɖò nyikɔ mawu tɔn ni nyí nǔ mímɛ́ mɛ gbɔn ?
5 nɛ̌ mǐ ka sixu xlɛ́ ɖɔ mǐ yí wǎn nú nyikɔ jehovah tɔn gbɔn ?
gbɔn nǔwiwa mǐtɔn lɛ gblamɛ .
jehovah byɔ mǐ ɖɔ mǐ ni nyí mɛ mímɛ́ .
"é tlɛ nyí hwenu e è klán gbè xá mǐ é ɔ , mǐ nɔ wà nǔ e wu mǐ kpé é bǐ bo nɔ zán gbɛ̀ sɔgbe xá nugbodòdó jlɔjlɔ tɔn lɛ kpo sɛ́n tɔn lɛ kpo ."
"gbɔn nǔ jlɔjlɔ lɛ wiwa gblamɛ ɔ , mǐ nɔ bló bɔ weziza mǐtɔn nɔ hɔ́n , bɔ mɔ̌ mɛ ɔ , mǐ nɔ kpa susu nú nyikɔ jehovah tɔn ."
"( mat . 5 : 14 - 16 ) ði togun mímɛ́ ɖé ɔ , mǐ nɔ xlɛ́ ɖò ali e nu mǐ nɔ zán gbɛ̀ mǐtɔn ɖè é ɖɔ sɛ́n jehovah tɔn lɛ nyɔ́ bɔ hwɛdómɛ satáan tɔn lɛ nyí adingban ."
"enyi mǐ wà nǔ nyì dò lee é nɔ nyí gbɔn nú mǐ bǐ é ɔ , nùwanyido mǐtɔn lɛ nɔ vɛ́ nú mǐ nugbǒ nugbǒ tɔn bɔ mǐ nɔ lɛkɔ sín nùwalɔ ɖěɖee nɔ kɔn cí dó jehovah wu lɛ é gudo . — ðɛh . 79 : 9 ."
6 jehovah nɔ sɔ́ hwɛ kɛ mɛ ɖěɖee ɖè nùɖiɖi xlɛ́ lɛ é gbɔn vɔsisa klisu tɔn gblamɛ .
"jehovah ylɔ klisanwun yí ami dó ɖè hwɛjijɔnɔ lɛ ɖɔ vǐ emitɔn lɛ , bo ylɔ “ lɛngbɔ̌ ɖevo ” hwɛjijɔnɔ “ lɛ ” ɖɔ xɔ́ntɔn emitɔn lɛ ."
"( jaan 10 : 16 ; hlɔ . 5 : 1 , 2 ; ja . 2 : 21 - 25 ) é na bo tlɛ nyí ɖò dìn ɔ , gbɛxixɔ ɔ zɔ́n bɔ mǐ nyí hwɛjijɔnɔ ɖò tɔ́ mǐtɔn nukɔn , bo na ɖ’alɔ ɖò blòbló bonu nyikɔ tɔn ni nyí nǔ mímɛ́ mɛ ."
“ axɔsuðuðu towe ni wá ”
axɔsuɖuto ɔ sín nyɔna tɛ lɛ gbɛxixɔ ɔ ka zɔ́n bɔ mǐ na mɔ ?
"7 ðò ɖɛ sín kpɔ́ndéwú ɔ mɛ ɔ , nǔ wegɔ e jezu byɔ mawu é wɛ nyí “ axɔsuɖuɖu towe ni wá . ”"
azɔ̌ tɛ gbɛxixɔ ɔ ka wà ɖò axɔsuɖuto mawu tɔn mɛ ?
"gbɛxixɔ ɔ zɔ́n bɔ è ɖò gbɛtɔ́ 144 000 lɛ xokplé wɛ bonu ye na ɖu axɔsu , bo lɛ́ wà vɔsanúxwlémawutɔ́zɔ́ xá klisu ɖò jixwé ."
"( nǔɖe . 5 : 9 , 10 ; 14 : 1 ) jezu kpo mɛ ɖěɖee na ɖu axɔsu xá ɛ bɔ ye nɔ kpɔ́ bo nyí axɔsuɖuto mawu tɔn lɛ é kpo na kɔn nyɔna gbɛxixɔ ɔ tɔn lɛ dó gbɛtɔ́ tónúsétɔ́ lɛ jí ɖò xwè afatɔ́n vlamɛ ."
"ayikúngban ɔ na huzu palaɖisi ɖé , bɔ kpɛɖé kpɛɖé ɔ gbɛtɔ́ gbejinɔtɔ́ lɛ bǐ na wá huzu mɛ maɖóblɔ̌ , bɔ xwédo mawu tɔn sín akpáxwé e ɖò jixwé é kpo ee ɖò ayikúngban jí é kpo na nɔ bǔ bǐ mlɛ́mlɛ́ . ( nǔɖe ."
"5 : 13 ; 20 : 6 ) jezu na nyínyɛ́ dan ɔ sín ta , bo na súnsún gǔfínfɔ́n satáan tɔn sín wuntun lɛ bǐ sín wɛkɛ ɔ mɛ . — bǐb ."
3 : 15 nwt . 8 . ( a ) nɛ̌ jezu ka d’alɔ ahwanvu tɔn lɛ bɔ ye mɔ lee axɔsuɖuto mawu tɔn nyí nǔ taji sɔ́ é gbɔn ? ( b ) nɛ̌ mǐ ka nɔ xlɛ́ ɖɔ mǐ ɖò gudo nú axɔsuɖuto ɔ gbɔn égbé ?
"8 hwenu e jezu ɖò ayikúngban jí é ɔ , é d’alɔ ahwanvu tɔn lɛ bɔ ye mɔ lee axɔsuɖuto mawu tɔn nyí nǔ taji sɔ́ é ."
"ðò baptɛm jezu tɔn gudo tlolo ɔ , é jla “ axɔsuɖuɖu mawu tɔn [ sín ] wɛnɖagbe ” gbɔn fí bǐ ."
"( luk . 4 : 43 ) . ðò xó gudogudo tɔn e jezu ɖɔ nú ahwanvu tɔn lɛ cobo lɛkɔ yì jixwé lɛ é mɛ ɔ , é kplɔ́n ye ɖɔ ye ni nyí kúnnuɖetɔ́ emitɔn lɛ “ kaka yì jɛ fí e gbɛ̀ ɔ kponu ɖó é . ”"
"( mɛ . 1 : 6 - 8 ) gbɔn axɔsuɖuto jijlazɔ́ ɔ gblamɛ ɔ , ali hun nú gbɛtɔ́ e ɖò ayikúngban ɔ jí lɛ é bǐ , bɔ ye na kplɔ́n nǔ dó gbɛxixɔ ɔ wu bo na wá huzu mɛ e jí axɔsuɖuto mawu tɔn na kp’acɛ dó lɛ é ."
"ðò égbé ɔ , mǐ nɔ xlɛ́ ɖɔ mǐ ɖò gudo nú axɔsuɖuto ɔ gbɔn alɔ e mǐ nɔ dó nɔví klisu tɔn e ɖò ayikúngban jí lɛ é gblamɛ , bonu ye na jla wɛnɖagbe axɔsuɖuto ɔ tɔn gbɔn gbɛ̀ ɔ bǐ mɛ . — mat . 24 : 14 ; 25 : 40 ."
“ jlǒ towe ni nyí wiwa ”
etɛwu mǐ ka sixu ganjɛwu ɖɔ linlin jehovah tɔn nú gbɛtɔ́ lɛ na wá jɛnu ?
9 etɛ ɖɔ gbé jezu ka ja hwenu e é ɖɔ gɔ́ na ɖɔ : “ jlǒ towe ni nyí wiwa ” é ?
jehovah wɛ nyí gbɛɖotɔ́ ɔ .
"é nyí xó ɖé tɔ́n sín nu tɔn mɛ ɔ , é nɔ cí ɖɔ é ko bló wɛ ɖɔhun ."
( eza . 55 : 11 ) é na tin bonu gǔfínfɔ́n satáan tɔn na lilɛ jɔ nú linlin tɔn ǎ .
nǔ e jehovah ba nú ayikúngban ɔ sín bǐbɛ̌mɛ é wɛ nyí ɖɔ vǐ maɖóblɔ̌ adamu kpo ɛvu kpo tɔn lɛ ni gɔ́ jí .
"( bǐb . 1 : 28 ) enyi adamu kpo ɛvu kpo nɔ vǐ ma jì bo kú ɔ , linlin e mawu ɖó ɖɔ kúnkan yetɔn na gɔ́ ayikúngban ɔ jí é na jɛnu ǎ ."
"enɛ wu ɔ , ee adamu kpo ɛvu kpo hu hwɛ gudo é ɔ , jehovah jó ye dó bɔ ye jì vǐ lɛ ."
"gbɔn gbɛxixɔ ɔ gblamɛ ɔ , mawu hun ali nú mɛ ɖěɖee ɖè nùɖiɖi xlɛ́ lɛ é bɔ ye na wá nyí mɛ maɖóblɔ̌ bo na nɔ gbɛ̀ kaka sɔyi ."
"jehovah yí wǎn nú gbɛtɔ́ lɛ , bɔ jlǒ tɔn wɛ nyí ɖɔ mɛ ɖěɖee setónú lɛ é ni nɔ gbɛ̀ lee é lin gbɔn é ."
10 bɔ gbɛtɔ́ liva mɔkpan e ko kú bɔ ali ma hun nú ye bonu ye tuùn jehovah bo sɛ̀n ɛ ǎ lɛ é ka ló ?
gbɛxixɔ ɔ zɔ́n bɔ fínfɔ́n sín kú tíìn .
"tɔ́ mǐtɔn jixwé tɔn wanyiyinɔ ɔ na lɛ́ na gbɛ̀ ye , bo na hun ali nú ye bɔ ye na kplɔ́n nǔ dó linlin tɔn wu , bo na mɔ gbɛ̀ mavɔmavɔ . ( mɛ ."
"24 : 15 ) jehovah jló ɖɔ gbɛtɔ́ lɛ ni nɔ gbɛ̀ , é jló ɖɔ ye ni kú ǎ ."
"ðó é wɛ nyí jɔtɛn gbɛ̀ tɔn wutu ɔ , é na huzu tɔ́ nú mɛ ɖěɖee na fɔ́n sín kú lɛ é bǐ ."
"( ðɛh . 36 : 10 ) enɛ wu ɔ , é sɔgbe tawun ɖɔ jezu kplɔ́n mǐ ɖɔ mǐ ni xoɖɛ ɖɔ : “ tɔ́ mǐtɔn e ɖò [ jixwé ] ɔ . ”"
( mat . 6 : 9 ) jehovah jɔwu jezu bɔ é na w’azɔ̌ taji ɖé ɖò mɛ fínfɔ́n sín kú xó ɔ mɛ .
"( jaan 6 : 40 , 44 ) ðò palaɖisi mɛ ɔ , jezu na wà azɔ̌ e wu é nyí “ fínfɔ́n sín kú , bo lɛ́ nyí gbɛ̀ ” é . — jaan 11 : 25 ."
etɛ ka nyí jlǒ mawu tɔn nú “ mɛ wɔbuwɔbu ” ɔ ?
"11 jehovah sín xomɛnyínyɔ́ nɔte ɖó gbɛtɔ́ klewun ɖé kpowun jí ǎ , ɖó jezu ɖɔ : “ mɛɖebǔ e ko sixu bló jlǒ mawu tɔn ɔ , mɛ enɛ ɔ wɛ nyí nɔví ce sunnu , bo nyí nɔví ce nyɔnu , bo nyí nɔ ce . ”"
"( mak . 3 : 35 ) jlǒ mawu tɔn wɛ nyí ɖɔ “ mɛ wɔbuwɔbu ” e è ma sixu xà ǎ , b’ɛ gosin tò lɛ bǐ , akɔta lɛ bǐ , kpo gbè lɛ bǐ kpo mɛ é ni wá huzu mɛsɛntɔ́ tɔn lɛ ."
"mɛ ɖěɖee ɖi nǔ nú gbɛxixɔ klisu tɔn ɔ , bo nɔ wà jlǒ mawu tɔn lɛ é sixu nɔ mɛ e na súxó ɖɔ : “ hwlɛngán mǐtɔn gosin mawu mǐtɔn e jinjɔn axɔsuzinkpo jí ɔ gɔ́n , bo gosin lɛngbɔví ɔ gɔ́n ” lɛ é mɛ . — nǔɖe . 7 : 9 , 10 ."
nɛ̌ linlin jehovah tɔn nú gbɛtɔ́ tónúsétɔ́ lɛ ka tɔ́n ɖò ɖɛ sín kpɔ́ndéwú ɔ mɛ gbɔn ?
12 linlin jehovah tɔn nú gbɛtɔ́ tónúsétɔ́ lɛ tɔ́n ɖò nǔ e jezu byɔ ɖò ɖɛ sín kpɔ́ndéwú ɔ mɛ lɛ é mɛ .
"sɔgbe kpo ɖɛ enɛ kpo ɔ , mǐ jló na wà nǔ e wu mǐ kpé é bǐ bo na bló bɔ nyikɔ jehovah tɔn na nyí nǔ mímɛ́ ."
"( eza . 8 : 13 ) jezu ɖesunɔ sín nyikɔ sín tinmɛ wɛ nyí ɖɔ “ jehovah nyí hwlɛngán , ” bɔ hwlɛngán e mǐ mɔ gbɔn gbɛxixɔ ɔ gblamɛ é nɔ na yɛ̌yi kpo susu kpo jehovah sín nyikɔ ."
è na zán axɔsuɖuto mawu tɔn dó kɔn nyɔna gbɛxixɔ ɔ tɔn dó gbɛtɔ́ tónúsétɔ́ lɛ jí .
"nugbǒ ɔ , ɖɛ sín kpɔ́ndéwú ɔ na ganjɛwu mǐ ɖɔ nǔ ɖebǔ kún sixu ɖó jlǒ mawu tɔn wiwa te ó . — ðɛh . 135 : 6 ; eza . 46 : 9 , 10 ."
xlɛ́ ðɔ gbɛxixɔ ɔ sù nukún towe mɛ
etɛ mǐ ka nɔ ɖexlɛ́ gbɔn baptɛm mǐtɔn gblamɛ ?
"13 ali taji e nu mǐ sixu xlɛ́ ɖɔ gbɛxixɔ ɔ sù nukún mǐtɔn mɛ ɖè é ɖokpo wɛ nyí ɖɔ mǐ ni zé mǐɖée jó nú jehovah , ɖó nùɖiɖi e mǐ ɖó nú gbɛxixɔ ɔ bo bló baptɛm é wu ."
baptɛm mǐtɔn xlɛ́ ɖɔ “ aklunɔ tɔn wɛ mǐ nyí . ”
( hlɔ . 14 : 8 ) é nɔte nú ayixa mímɛ́ ɖé e mǐ byɔ mawu é .
( 1 pi . 3 : 21 ) jehovah na sìnkɔn nú nǔ enɛ e mǐ byɔ é bo bló bɔ mǐ ɖu lè hun vɔsisa klisu tɔn tɔn e nɔ klɔ́ nǔ b’ɛ nɔ mɛ́ é tɔn .
mǐ ɖeji bǐ mlɛ́mlɛ́ ɖɔ é na na mǐ nǔ e sín akpá é dó lɛ é bǐ . — hlɔ . 8 : 32 .
ali tɛ lɛ nu mǐ ka nɔ xlɛ́ ɖɔ gbɛxixɔ ɔ sù nukún mǐtɔn mɛ ɖè ?
( kpɔ́n akpáxwé 13 kpo 14gɔ́ ɔ kpo )
etɛwu è ka ɖegbe nú mǐ ɖɔ mǐ ni yí wǎn nú nɔzo mǐtɔn lɛ ?
14 ali ɖevo tɛ nu mǐ ka nɔ xlɛ́ ɖɔ gbɛxixɔ ɔ sù nukún mǐtɔn mɛ ɖè ?
"ðó wanyiyi wɛ nɔ sísɛ́ jehovah b’ɛ nɔ wà nǔ lɛ bǐ wutu ɔ , jlǒ tɔn wɛ nyí ɖɔ mɛsɛntɔ́ tɔn lɛ bǐ ni ɖè wanyiyi xlɛ́ bonu é ni nyí jijɔ yetɔn taji bǐ ɔ ."
"( 1 jaan 4 : 8 - 11 ) gbɔn wanyiyi ɖiɖó nú nɔzo mǐtɔn lɛ gblamɛ ɔ , mǐ nɔ ɖexlɛ́ ɖɔ mǐ jló bo na nyí “ tɔ́ m [ ǐ ] tɔn e ɖò [ jixwé ] ɔ sín vǐ . ”"
( mat . 5 : 43 - 48 ) sɛ́n e ɖɔ ɖɔ mǐ ni yí wǎn nú nɔzo mǐtɔn lɛ é jɛn bɔ dó ee ɖɔ ɖɔ mǐ ni yí wǎn nú jehovah é wu .
( mat . 22 : 37 - 40 ) ali taji e nu mǐ nɔ ɖexlɛ́ ɖɔ mǐ ɖó wanyiyi mɔhun nú nɔzo mǐtɔn lɛ ɖè é wɛ nyí tónúsíse nú gbeɖiɖe e ɖɔ ɖɔ è ni jla wɛnɖagbe axɔsuɖuto mawu tɔn tɔn é .
"enyi mǐ ɖè wanyiyi xlɛ́ gbɛtɔ́ hàtɔ́ mǐtɔn lɛ hǔn , mǐ ɖè susu mawu tɔn xlɛ́ nɛ ."
"nugbǒ ɔ , wǎn yíyí nú mawu nɔ “ sɔgbe ɖò mǐ mɛ bɔ nǔ bǐ [ nɔ ] vɔ ɖ’ewu ” hwenu e mǐ nɔ setónú nú sɛ́n e ɖɔ ɖɔ è ni yí wǎn nú mɛ ɖevo lɛ é , ɖò taji ɔ , nɔví mǐtɔn lɛ é . — 1 jaan 4 : 12 , 20 ."
gbɛxixɔ ɔ nɔ zɔ́n bɔ jehovah nɔ sɛ́ “ fífá sín hwenu lɛ ” dó
15 . ( a ) nyɔna tɛ lɛ mǐ ka nɔ mɔ sín jehovah sí dìn ? ( b ) nyɔna tɛ lɛ ka ɖò te kpɔ́n mǐ ?
15 mǐ nɔ mɔ hwɛsɔkɛ yí mlɛ́mlɛ́ hwenu e mǐ ɖó nùɖiɖi ɖò gbɛxixɔ ɔ mɛ é .
xó mawu tɔn na mǐ ganjɛwu ɖɔ è sixu “ súnsún ” hwɛ mǐtɔn lɛ .
( xà mɛsɛ́dó 3 : 19 - 21 . )
"lee mǐ ko ɖɔ gbɔn wá yì é ɔ , jehovah sɔ́ mɛ yí ami dó ɖè lɛ dó ɖó vǐ tɔn lɛ , ɖó gbɛxixɔ ɔ wu . ( hlɔ ."
"8 : 15 - 17 ) nú nǔ e kàn mǐ mɛ e nyí “ lɛngbɔ̌ ɖevo lɛ ” é ɔ , è na ɖɔ ɔ jehovah nɔ bló kúnnuɖewema mɛ sísɔ́ dó ɖó vǐ tɔn ɖé ɖ’ayǐ bɔ nyikɔ mǐtɔn nɔ ɖ’eji ."
"enyi mǐ ko huzu mɛ maɖóblɔ̌ bo xò mɛtɛnkpɔn gudogudo tɔn ɔ zlɛ gudo ɔ , jehovah na d’alɔ kúnnuɖewema ɔ mɛ kpo awǎjijɛ kpo , nú è na ɖɔ ɔ nɛ , bo na sɔ́ mǐ dó ɖó vǐ vívɛ́ná tɔn ayikúngban jí tɔn lɛ ."
"( hlɔ . 8 : 20 , 21 ; nǔɖe ."
20 : 7 - 9 ) wanyiyi e jehovah ɖó nú vǐ vívɛ́ná tɔn lɛ é ɖò ayǐ sɔyi .
( ebl . 9 : 12 ) akwɛ e nùnina enɛ xɔ é na bú gbeɖé ǎ .
gbɛtɔ́ ɖebǔ alǒ hlɔnhlɔn ɖebǔ sixu yí sín mǐ sí ǎ .
nɛ̌ gbɛxixɔ ɔ ka ɖè mǐ sín kannumɔgbenu nugbǒ nugbǒ gbɔn ?
"16 awovi sixu bló nǔ ɖebǔ bo na sú ali dó mɛ ɖěɖee lɛkɔ sín hwɛ yetɔn lɛ gudo nugbǒ nugbǒ lɛ é bǐ , bonu ye na gɔn hagbɛ̌ xwédo jehovah tɔn tɔn huzu ǎ ."
jezu wá ayikúngban jí bo kú “ azɔn ɖokpo géé . . . bɔ xó fó . ”
"enɛ wu ɔ , è sú gbɛxixɔ kwɛ ɔ azɔn ɖokpo bɔ xó fó ."
( ebl . 9 : 24 - 26 ) é súnsún hwɛɖónúmɛ e sín gǔ mǐ ɖu ɖò adamu gɔ́n é bǐ mlɛ́mlɛ́ .
"gbɔn vɔsisa klisu tɔn gblamɛ ɔ , mǐ sɔ́ nyí kannumɔ nú gbɛ̀ elɔ e ɖò satáan sín acɛ glɔ é ǎ , mǐ ka sɔ́ nɔ lɛ́ ɖi xɛsi nú kú ǎ . — ebl . 2 : 14 , 15 ."
etɛ wanyiyi jehovah tɔn ka na hɛn wá nú we ?
17 mǐ sixu ɖeji dó akpá jehovah tɔn lɛ wu bǐ mlɛ́mlɛ́ .
"lee sɛ́n nùɖíɖó tɔn jehovah tɔn lɛ ma nɔ huzu ǎ gbɔn é ɔ , mɔ̌ jɛn jehovah ma na flú mǐ gbeɖé ǎ é nɛ ."
é nɔ huzu ǎ .
( mal . 3 : 6 ) nǔ e jehovah na mǐ é zɛ nùnina gbɛ̀ tɔn wu flàflá tɔn .
é yí wǎn nú mǐ .
"mawu ɔ , wanyiyi wɛ é nyí . ” ( 1 jaan 4 : 16 ) ayikúngban ɔ bǐ na huzu palaɖisi ɖagbeɖagbe ɖé , bɔ gbɛtɔ́ lɛ bǐ na nɔ ɖè wanyiyi mawu tɔn xlɛ́ ."
"mi nú mǐ ni gɔ́ nú nùɖíɖó jixwé tɔn gbejinɔtɔ́ mawu tɔn lɛ bo ɖɔ : “ kpikpa , susu , nùnywɛ , kúdidó , yɛ̌yi , acɛ , kpodo hlɔnhlɔn kpan ni nyí mawu mǐtɔn tɔn kaka sɔyi ! amǐ ! ” — nǔɖe ."
7 : 12 .
"gbexosin - alijitɔ́ george rollston kpo arthur willis kpo nɔte bo ɖò sìn kɔn dó mɔ̌to yetɔn sín hladiatɛ́ɛ mɛ wɛ . — ayikúngban totaligbé tɔn lɛ , 1933"
‘ ali ðebǔ nɔ gblé dín alǒ lín dín ǎ ’
"ðò 26 mars 1937 ɔ , tomɛyitɔ́ e nǔ ko cikɔ na é wè kun mɔ̌to yetɔn e afúntúntún vunbla é dɛ̌dɛ̌ byɔ sydney ɖò australie ."
"ee ye gosin toxo ɔ mɛ ɖò xwè ɖokpo ɖíe é ɔ , ye bló kilomɛtlu 19 300 jɛji gbɔn fí ɖěɖee lín tawun lɛ é kpo xá ɖěɖee nyí kpó ɖě dò ɖě ɖò océanie gbéjí lɛ é kpo mɛ ."
nya enɛ lɛ nyí nǔdobatɔ́ e nɔ yì tomɛ lɛ é ǎ .
gbexosin - alijitɔ́ kanɖodonǔwutɔ́ ɖěɖee kanɖeji bo na jla wɛnɖagbe axɔsuɖuto mawu tɔn tɔn ɖò gletoxo ɖaxó australie tɔn lɛ mɛ é wè kpowun wɛ arthur willis kpo bill newlands kpo nyí .
"kaka wá jɛ vivɔnu 1920 jɛ 1929 tɔn ɔ , biblu kplɔntɔ́ * klewun e ɖò australie lɛ é jla mawuxó ɔ hwɛhwɛ gbɔn toxo ɖěɖee ɖò xutó lɛ é kpo ɖěɖee yá dó finɛ lɛ é kpo mɛ ."
"mɛ nabi ɖé ɖò gletoxo e ɖò tò ɔ mɛ é mɛ ǎ , xá ɖé mɛ wɛ bo ɖò axékó jí bo d’agba hú wèvlɔɖó états - unis tɔn ."
"é ɖò mɔ̌ có , nɔví lɛ tuùn céɖécéɖé ɖɔ ahwanvu jezu tɔn lɛ ɖó na ɖekúnnu dó wǔ tɔn “ kaka yì jɛ fí e gbɛ̀ ɔ kponu ɖó é , ” gletoxo australie tɔn ɖěɖee jɛ gblolo lɛ é lɔ ka ɖ’emɛ . ( mɛ ."
"1 : 8 ) amɔ̌ , nɛ̌ ye ka sixu wà azɔ̌ kpligidi mɔhun gbɔn ?"
"ðó ye ɖeji ɖɔ jehovah na dó nú gǎndido yetɔn lɛ wu ɔ , ye kanɖeji bo na bló nǔ e wu ye kpé lɛ é bǐ ."
gbexosin - alijitɔ́ lɛ bɛ́ wɛnðagbejijlazɔ́ ɔ
"ðò 1929 ɔ , agun ɖěɖee ɖò queensland kpo gbadahweji australie tɔn kpo lɛ é bló mɔ̌to ɖěɖee è sɔnǔ na ganji é ɖé lɛ bo na dó gbɔn toxo e ɖò tò ɔ tɛntin lɛ é bǐ mɛ ."
gbexosin - alijitɔ́ ɖěɖee dó hlɔnhlɔn bo sixu kun mɔ̌to gbɔn fí ɖěɖee gbingbɔn tɔn nɔ vɛwǔ lɛ é lobo lɛ́ sixu bló ye ɖó hwenu e ye na gblé é wɛ nɔ kun mɔ̌to lɛ .
gbexosin - alijitɔ́ enɛ lɛ gbɔn fí ɖěɖee è ma ko ɖekúnnu ɖè kpɔ́n gbeɖé ǎ lɛ é gègě .
gbexosin - alijitɔ́ ɖěɖee ma sixu xɔ mɔ̌to ǎ lɛ é nɔ kun kɛkɛ hɛn yì gletoxo lɛ mɛ .
"ði kpɔ́ndéwú ɔ , ɖò 1932 ɔ , bennett brickell e ɖó xwè 23 é sɛ̀ tɛn sín rockhampton ɖò queensland , bo yì jla wɛnɖagbe ɔ nú sun atɔ́ɔ́n ɖò fí e lín tawun ɖò totaligbé tò enɛ tɔn é ."
"é bɛ́ wǔcyɔn , nǔzinzan , nùɖuɖu kpo wema gègě kpo dó kɛkɛ tɔn sín agbanhɛnnú jí ."
"enyi penɛ́ɛ ɔ gbà ɔ , é nɔ blí kɛkɛ ɔ bo nɔ ɖó jiɖe ɖɔ jehovah na gɔ́ alɔ nú emi ."
é blí kɛkɛ ɔ kaka nú kilomɛtlu 320 gbɔn fí e kɔ ko xú mɛ lɛ bɔ ye ko kú ɖé kpɔ́n é .
"ðò xwè 30 e bɔ d’ewu lɛ é mɛ ɔ , nɔví brickell zán kɛkɛ , zokɛkɛ , kpo mɔ̌to kpo dó bló kilomɛtlu afatɔ́n donu kanweko mɔkpan gbɔn australie tò ɔ mɛ ."
"é hun nǔ sín wɛnɖagbejijlazɔ́ ɔ nu ɖò aborigène lɛ sín xá mɛ bo gɔ́ alɔ bɔ è ɖó agun yɔyɔ̌ lɛ ayǐ , lobɔ è wá tuùn i tawun bo nɔ ɖó sísí n’i ɖò gletoxo lɛ mɛ ."
ye ðu ðò wuvɛ̌ lɛ jí
"australie nyí ɖokpo ɖò fí ɖěɖee gbɛtɔ́ ma sukpɔ́ ɖè sɔmɔ̌ ǎ ɖò gbɛ̀ ɔ mɛ lɛ é mɛ , bɔ ɖò taji ɔ , gbɛtɔ́ nɔ sukpɔ́ sɔmɔ̌ ɖò gletoxo lɛ mɛ ǎ ."
"é ɖò mɔ̌ có , mɛ jehovah tɔn lɛ kanɖeji bo na mɔ gbɛtɔ́ lɛ ɖò fí ɖěɖee lín tawun ɖò gbě ɔ jí lɛ é ."
stuart keltie kpo william torrington kpo e nyí gbexosin - alijitɔ́ lɛ é kanɖeji bo wà mɔ̌ .
"ðò 1933 ɔ , ye gbɔn gbetótló simpson tɔn e nyí gbetótló ɖé bɔ kɔgudu sukpɔ́ ɖ’emɛ tawun é mɛ , bo jla wɛnɖagbe ɔ ɖò toxo alice springs tɔn e ɖò tò ɔ tɛntin é mɛ ."
"hwenu e mɔ̌to kpɛví e ye hɛn é gblé bɔ ye ɖó na jó dó é ɔ , nɔví keltie e nyí afɔtɔ́nɔ é gbɛ̀ kàn dó wɛnɖagbejijla ɔ nu , amɔ̌ lakunmi wɛ é wá zán !"
gǎndido gbexosin - alijitɔ́ enɛ lɛ tɔn na sínsɛ́n hwenu e ye xò gò gǎn otɛli ɖé tɔn ɖò william creek e nyí pipaangáa ɖé bo jɛ gblolo é .
"charles bernhardt wɛ nyí gǎn otɛli ɔ tɔn , é wá yí nugbǒ ɔ ɖò nukɔnmɛ bo sà otɛli tɔn lobo wà gbexosin - alijitɔ́zɔ́ éɖokpo nú xwè 15 ɖò fí ɖěɖee nyí axékó jí tawun , bo lɛ́ jɛ zɔ tawun ɖò australie é ɖé lɛ ."
"arthur willis ɖò nǔ sɔ́ wɛ bo na yì wɛnɖagbe jla gbé ɖò gletoxo ɖaxó australie tɔn mɛ . — perth , gbadahweji australie tɔn , 1936"
é ɖò wɛn ɖɔ gbexosin - alijitɔ́ nukɔntɔn lɛ ɖó hudo akɔnkpinkpan kpo didɛ kpo tɔn bo na dó ɖu ɖò wuvɛ̌ tobutobu e ye ɖí xwi xá lɛ é jí .
"hwenu e arthur willis kpo bill newlands kpo e sín xó mǐ ko ɖɔ ɖò bǐbɛ̌mɛ é ɖò wɛnɖagbe jla wɛ ɖò gletoxo australie tɔn lɛ mɛ é ɔ , é wá yá ɖokpo bɔ ye xò kàn tawun nú aklunɔzán gblamɛ wè cobo bló kilomɛtlu 32 , ɖó jǐ ɖaxó ɖé ja bɔ gbetótló ɔ bǐ nyí adu ɖaxó wutu ."
"ðò hweɖelɛnu ɔ , yǒzo nɔ hɛn ye tawun bɔ ye nɔ ɖò dɛ̌n jɛ wɛ lobo nɔ ɖò mɔ̌to yetɔn kun gbɔn kɔgudu ɖaxó lɛ mɛ wɛ ; ye nɔ gbɔn tɔdo e mɛ sókan ɖè lɛ é kpo tɔzán e jí kɔgudu ɖè lɛ é kpo ."
"enyi mɔ̌to yetɔn gblé lee é nɔ nyí gbɔn hwɛhwɛ é ɔ , ye nɔ ɖi zɔnlin alǒ kun kɛkɛ nú azǎn mɔkpan yì toxo e sɛkpɔ finɛ é ɖé mɛ bo nɔ nɔte nú aklunɔzán gbla mɔkpan bo na dó xɔ nǔ ɖěɖee gblé lɛ é ."
ye mɔ wuvɛ̌ enɛ lɛ bǐ cobo ka ɖó linlin ɖagbe .
"ðò nukɔnmɛ ɔ , arthur willis wá ɖè xó sín xó e xójlawema l’âge d’or ko ɖɔ kpɔ́n é ɖé mɛ bo ɖɔ : “ ali ɖebǔ nɔ gblé dín alǒ lín dín nú kúnnuɖetɔ́ tɔn lɛ ǎ . ”"
charles harris e nyí gbexosin - alijitɔ́ nú hwenu gègě é tinmɛ ɖɔ gblolo mɛ ninɔ kpo wuvɛ̌ e emi mɔ ɖò gletoxo lɛ mɛ lɛ é kpo zɔ́n bɔ emi sɛkpɔ jehovah tawun .
é ɖɔ gɔ́ na ɖɔ : “ nǔɖokan kpɛɖé ɖiɖó nɔ zɔ́n bɔ gbɛzán mɛtɔn nɔ kpɔ́n te tawun .
"enyi jezu sɔ́ jlǒ dó dɔ́ jɔhɔn nu hwenu e é byɔ ɖó mɔ̌ é ɔ , kpo awǎjijɛ kpo wɛ mǐ lɔ ɖó na wà nǔ ɖokpo ɔ enyi azɔ̌ mǐtɔn byɔ ɖó mɔ̌ ɔ nɛ . ”"
nǔ e gbexosin - alijitɔ́ gègě ka wà é nɛ .
gǎn e ye dó bɔ nǔ ma cikɔ nú ye ǎ é zɔ́n bɔ wɛnɖagbe ɔ gbakpé fí lɛ bǐ ɖò gbě ɔ jí bo d’alɔ gbɛtɔ́ wɔbuwɔbu lɛ bɔ ye yí axɔsuɖuto mawu tɔn .
biblu kplɔntɔ́ lɛ sɔ́ nyikɔ kúnnuɖetɔ́ jehovah tɔn lɛ ɖò 1931 . — eza . 43 : 10 .
3 tan gbɛzán tɔn : zɔnlin e un ði xá nùnywɛtɔ́ lɛ é ðó lè nú mì
1 - 7 mai 2017
8 wlǐ yɛ̌yi nú mɛ e é jɛxa ðɔ è ni wlí na é
klisanwun lɛ ɖó na ɖó linlin e sɔgbe é dó lee è sixu ɖó sísí nú mɛ bo wlí yɛ̌yi nú mɛ gbɔn é wu .
mɛ̌ è ka ɖó na wlí yɛ̌yi na ?
"xota elɔ na d’alɔ mǐ bɔ mǐ na mɔ xósin nú nùkanbyɔ enɛ lɛ , é lɛ́vɔ tɛɖɛ̌ lè ɖěɖee è nɔ mɔ ɖò yɛ̌yi wlíwlí nú mɛ ɖěɖee jɛxa bɔ è na wlí yɛ̌yi na lɛ é mɛ é ."
8 - 14 mai 2017
13 ði nǔ — wà nǔ kpo nùnywɛ kpo !
"sɔgbe kpo biblu kpo ɔ , mǐ ɖó na ɖò gbesisɔmɛ bo na wá gbeta ɖagbe lɛ kɔn ."
"amɔ̌ , etɛwu mǐ ka ɖó na nɔ wá gbeta e nùnywɛ kpé lɛ é kɔn ?"
etɛ ka na d’alɔ mǐ bɔ mǐ na wà mɔ̌ ?
15 - 21 mai 2017
18 sɛ̀n jehovah kpo ayi towe bǐ kpo !
22 - 28 mai 2017
23 a ka na hɛn nǔ e è wlan ð’ayǐ lɛ é dó ayi mɛ à ?
"ðó mǐ nyí hwɛhutɔ́ wutu ɔ , mǐ bǐ wɛ nɔ wà nǔ nyì dò ."
"é ɖò mɔ̌ có , enɛ xlɛ́ ɖɔ mǐ kún sɔ́ sixu nyɔ́ jehovah nukúnmɛ ó wɛ à ?"
"ðò xota wè elɔ lɛ mɛ ɔ , mǐ na ɖɔ xó dó axɔsu judáa tɔn ɛnɛ sín kpɔ́ndéwú jí , bo lɛ́ ɖɔ xó dó nǔ e ye wà nyì dò lɛ é kaka bɔ ɖé lɛ tlɛ syɛn tawun lɛ é jí ."
28 nyǐ xɔ́ntɔn ɖé hwenu e xɔ́ntɔn nyínyí ɖé jló na gblé é
32 nyikɔ biblu tɔn ɖé ðò zɛ̌n hwexónu tɔn ɖé jí
zɔnlin e un ði xá nùnywɛtɔ́ lɛ é ðó lè nú mì
mɛ e tɔn wɛ é william samuelson
"ayǐ mɛ fá tawun ɖò zǎnzǎn gbè ɖokpo ɖò brookings , tɔfɔligbé dakota tɔn ɖò états - unis ."
enɛ xlɛ́ ɖɔ laglasi na ja ɖò malin - malin mɛ .
"amɔ̌ , é sixu kpaca we ɖɔ ɖò azǎn enɛ gbè ɔ , mǐ mɛ ɖé lɛ ɖò avivɔ sísɔ́ wɛ ɖò kanlinkpo e ma xlá yǒzo ǎ é ɖé mɛ ."
"bonu mi na tuùn nǔ e wu wɛ é ɔ , mi nú ma kpi tan ce kpɛɖé nú mi ."
hwenu e un ðò vǔ é
atagán alfred kpo tɔ́ ce kpo
è jì mì ɖò 7 mars 1936 . vǐ ɛnɛ wɛ mɛjitɔ́ ce lɛ jì bɔ nyɛ wɛ nyí mɛ kpɛví bǐ ɔ .
"gle lilɛ kpo kanlin nyinyi kpo nyí nǔ taji ɖé ɖò xwédo mǐtɔn mɛ , amɔ̌ , ye wɛ ka nyí nǔ taji hugǎn ɔ ǎ ."
mɛjitɔ́ ce lɛ bló baptɛm bo huzu kúnnuɖetɔ́ jehovah tɔn lɛ ɖò 1934 .
"ye ko sɔ́ yeɖée jó nú jehovah , tɔ́ mǐtɔn jixwé tɔn ɔ ; enɛ wu ɔ , jlǒ mawu tɔn wiwa wɛ nyí nǔ e nɔ mya nukún nú ye jɛ nukɔn é ."
nǔ e mɛ xwédo mǐtɔn nɔ ɖ’alɔ ɖè hwɛhwɛ lɛ é wɛ nyí kplé klisanwun tɔn lɛ yiyi kpo nukúnɖiɖo jiwǔ sɔgudo tɔn e ɖò biblu mɛ é sín xó ɖiɖɔ nú mɛ ɖevo lɛ sín xwé ɖé gbè jɛ xwé ɖé gbè kpo .
kpɔ́ndéwú mɛjitɔ́ ce lɛ tɔn kpo kplɔ́n e ye na mǐ é kpo wà ɖagbe nú mǐ vǐ lɛ tawun .
"ee wemaxɔmɛ azɔ̌ yɛhwexɔsuɖuto ɔ tɔn huzu akpáxwé ɖé ɖò kplé mǐtɔn lɛ mɛ ɖò 1943 é ɔ , tlolo jɛn un na nyikɔ na ."
ðò gbexosin - alijitɔ́zɔ́ wà wɛ ɖò 1952
un kpò ɖò xóɖiɖɔ tɔn e xota tɔn nyí “ il est plus tard que vous ne le pensez ! ” é flín wɛ .
é tɛɖɛ̌ jí ɖɔ klisanwun e ko sɔ́ yeɖée jó nú mawu lɛ é ɖó na zán gbɛzán yetɔn bǐ mlɛ́mlɛ́ dó jla wɛnɖagbe axɔsuɖuto mawu tɔn e ko ɖò acɛ kpa wɛ é tɔn .
enɛ sísɛ́ mì bɔ un sɔ́ nyiɖée jó nú jehovah .
"ðò kpléɖókpɔ́ lɛdo tɔn e bɔ d’ewu é hwenu ɖò brookings é ɔ , un wá ɖò kanlinkpo e ma xlá yǒzo ǎ bɔ un ɖɔ xó tɔn nú mi ɖò bǐbɛ̌mɛ é mɛ , bo ɖò te bo na bló baptɛm ."
nǔ e mɛ kanlin lɛ nɔ nu sìn ɖè bɔ è sɔ́ gan dó bló na é wɛ nyí nǔ e mɛ mǐ mɛ ɛnɛ bló baptɛm ɖè ɖò 12 novembre 1949 é .
"enɛ gudo ɔ , un sɔ́ sinsɛnzɔ́ gbexosin - alijitɔ́ tɔn dó ɖó nǔ e gbé un ɖó na nya jɛ nukɔn é ."
"un bɛ́ gbexosin - alijitɔ́zɔ́ ɖò 1er janvier 1952 , hwenu e un ɖó xwè 15 é ."
13 : 20 ) atagán ce julius e ɖó xwè 60 é wá huzu mɛ e kpo nyì kpo nɔ wà azɔ̌ ɖó kpɔ́ ɖò sinsɛnzɔ́ ɔ mɛ é .
"é wà ɖaxó mì tawun có , mǐ ɖu hwenu ɖagbe lɛ sín vivǐ ɖò sinsɛnzɔ́ ɔ mɛ ɖó kpɔ́ ."
nǔ e é mɔ kpɔ́n ɖò gbɛzán tɔn mɛ é na mì nùnywɛ gègě .
é lín ǎ bɔ dorothy lɔmɔ̌ huzu gbexosin - alijitɔ́ .
nukúnkpénuwutɔ́ lɛdo tɔn lɛ sɔ́ ayi ðó jǐ ce
"ðò winnyawinnya ce hwenu ɔ , mɛjitɔ́ ce lɛ yí jonɔ nukúnkpénuwutɔ́ lɛdo tɔn gègě kpo asì yetɔn lɛ kpo tɔn bɔ ye nɔ nɔ mǐ gɔn ."
asú kpo asì kpo e d’alɔ mì tawun é ɖokpo wɛ nyí jesse kpo lynn cantwell kpo .
wusyɛn e ye dó lanmɛ nú mì é zɔ́n bɔ un bɛ́ gbexosin - alijitɔ́zɔ́ ɔ .
ayi e ye sɔ́ ɖó jǐ ce é zɔ́n bɔ un jɛ yɛhwexɔsuɖuto ɔ sín nǔ lɛ gbé nyinya jló jí .
nǔ enɛ víví bo lɛ́ dó wusyɛn lanmɛ nú mì kpɔ́n !
"hwenɛnu ɔ , xwè 18 ɖó wɛ un ɖè bɔ ahwan mɛ byɔbyɔ sín xó ɔ bá mì ."
gbɛ̌ta e nɔ yí mɛ dó ahwan mɛ ɖò xá ce mɛ é wlan nùɖé dó nyikɔ ce jí bɔ un mɔ ɖɔ é kún sɔgbe xá gbeɖiɖe jezu tɔn e ɖɔ ɖɔ ahwanvu emitɔn lɛ ni nɔ zɔ nú toxóɖiɖɔ é ó .
bɔ un jló na jla wɛnɖagbe axɔsuɖuto ɔ tɔn .
( jaan 15 : 19 ) un yì mɔ gbɛ̌ta e nɔ yí mɛ dó ahwan mɛ é bo ɖɔ nú ye ɖɔ sinsɛnzɔ́watɔ́ lɛ sín ahwan mɛ wɛ è ɖó na xwè mì dó .
"ee nɔví miller ɖɔ ɖɔ emi na xwedó mì yì gbɛ̌ta ɔ nukɔn é ɔ , é byɔ lanmɛ nú mì tawun ."
é nyɔ́ kpɔ́jɛji tawun bɔ nǔ ɖě nɔ dó xɛsi n’i ǎ .
nùɖitɔ́ éɖɔhun e ɖò akpá ce é na mì jiɖe tawun !
"wǎgbɔ tɔn ɔ , ɖò zǒsun 1954 tɔn sín vivɔnu ɔ , gbɛ̌ta ɔ yì gbè bo xwè mì dó sinsɛnzɔ́watɔ́ lɛ sín ahwan mɛ ."
enɛ hun ali nú mì nú ma nya yɛhwexɔsuɖuto ɔ sín nǔ ɖevo gbé .
"ðò hwe ɖokpo ɔ nu ɔ , è ylɔ mì ɖɔ ma wá wà sinsɛnzɔ́ ɖò betɛli , ɖò fí e è nɔ ylɔ ɖɔ gle watchtower tɔn ɖò staten island , ɖò new york é ."
è jɔwu mì bɔ un wà azɔ̌ ɖò finɛ nú xwè atɔn mɔ̌ .
nùnywɛtɔ́ mɔkpan e un xò gò bo w’azɔ̌ xá lɛ é zɔ́n bɔ un kplɔ́n nǔ gègě d’eji .
sinsɛnzɔ́wiwa ðò betɛli
un ɖò hladio xwè wbbr kpo nɔví franz kpo
kúnnuɖetɔ́ jehovah tɔn lɛ wɛ zán sín 1924 jɛ 1957 .
"amɔ̌ , eldon woodworth ɖò mǐ mɛ , nɔví mɛxomɔ yí ami dó ɖè ɖé wɛ ."
nùnywɛtɔ́ ɖé wɛ n’i nugbǒ nugbǒ .
lee é wà nǔ kpo mǐ kpo tɔ́ ɖé ɖɔhun gbɔn é zɔ́n bɔ mǐ lidǒ ɖò gbigbɔ lixo .
"enyi mɛ ɖevo lɛ sín nùwanyido lɛ wá zɛkpá ɔ , nɔví woodworth nɔ ɖɔ , “ nǔ e aklunɔ ko wà kpo mɛ e é dó ɖò azɔ̌ wà na wɛ é kpo é jiwǔ tawun . ”"
harry peterson ɖókan dó sinsɛnzɔ́ ɔ wu tawun
wǔjɔmɛ bunɔ ɖé wɛ mǐ ɖó bɔ nɔví frederick w . franz lɔ wá nɔ kpɔ́ xá mǐ .
"nùnywɛ e é ɖó é kpo mawuxówema ɔ e é tuùn ganji é kpo wà ɖagbe nú mǐ mɛ bǐ , bɔ mǐ mɛ ɖokpo ɖokpo sín nǔ nɔ ɖu ayi mɛ n’i ."
"mɛ e nɔ ɖa nùɖuɖu nú mǐ é wɛ nyí harry peterson ; nyikɔ enɛ ylɔylɔ bɔwǔ nú mǐ hú nyikɔ tɔn tawun ɔ ylɔylɔ , é wɛ nyí papargyropoulos ."
mɛ yí ami dó ɖè wɛ é lɔmɔ̌ nyí bo nɔ ɖó kàn dó sinsɛnzɔ́ ɔ wu tawun .
é nɔ jó xójlawema mǐtɔn kanweko mɔkpan dó ɖò kúnnuɖegbe ɖò sun ɖokpo ɖokpo mɛ .
"é lɔmɔ̌ tuùn mawuxówema ɔ ganji , bo nɔ na xósin nú nùkanbyɔ mǐtɔn gègě ."
nɔví nyɔnu nùnywɛtɔ́ lɛ sín lè ðuðu
azɔ̌xɔsa e mɛ è nɔ sú nǔ e tɔn sín gle ɔ mɛ lɛ é dó gò alǒ gannu mɛ ɖè bonu è na zán hweɖevonu é ɖokpo ɖò gle ɔ jí .
atín sínsɛ́n alǒ mǎ litli 42 600 mɔ̌ wɛ è nɔ dó gò nú xwédo betɛli tɔn ɔ bǐ ɖò xwè ɖokpo ɖokpo mɛ .
"ðò ali enɛ nu ɔ , è jɔwu mì bɔ un wà azɔ̌ xá etta huth , nɔví nyɔnu nùnywɛtɔ́ ɖé wɛ n’i ."
é wɛ nɔ kpé nukún dó lee è na dó nǔ lɛ gò ɔ mɛ gbɔn é wu .
"nú nǔ dó gò mɛ hwenu sù ɔ , nɔví nyɔnu e ɖò xá ɔ mɛ lɛ é nɔ wá d’alɔ mǐ , bɔ etta nɔ tò lee ye na wà azɔ̌ ɔ gbɔn é ."
"etta nɔ wà azɔ̌ taji ɖé ɖò nǔ dó gò mɛ ɔ hwenu có , é nɔ sɔ́ kpɔ́ndéwú sísí ɖiɖó nú nɔví sunnu e ɖò nukún kpé dó gle ɔ wu lɛ é tɔn ɖ’ayǐ ."
kpɔ́ndéwú ɖagbe mɛɖée hwíhwɛ́ dó acɛkpikpa yɛhwexɔsuɖuto ɔ tɔn glɔ wɛ un sɔ́ ɛ dó mɔ .
"angela kpo nyɛ kpo , kpodo etta huth kpan"
angela romano nyí ɖokpo ɖò nɔví nyɔnu winnyawinnya e nɔ wá d’alɔ mǐ lɛ é mɛ .
etta ko d’alɔ ɛ hwenu e é mɔ nugbǒ ɔ é .
"enɛ wu ɔ , hwenu e un ɖò sinsɛnzɔ́ wà wɛ ɖò betɛli é ɔ , un xò gò nùnywɛtɔ́ ɖevo , bɔ nyɛ kpo é kpo ɖò zinzɔn wɛ sín xwè 58 ɖíe ."
"angie kpo nyì kpo wlí alɔ ɖò avril 1958 , bɔ mǐ ɖu vivǐ wǔjɔmɛ sinsɛnzɔ́ ɔ tɔn gègě tɔn ɖó kpɔ́ ."
"ðò xwè enɛ lɛ mɛ ɔ , gbejininɔ angie tɔn nú jehovah e ma kán tó ǎ é nyí nǔ e hɛn alɔwliwli mǐtɔn lidǒ lɛ é ɖokpo ."
"un sixu ɖeji dó wu tɔn bǐ mlɛ́mlɛ́ , nú mǐ na bo ɖò wuvɛ̌ ɖebǔ mɛ ɔ nɛ ."
mɛsɛ́dózɔ́ kpo tomɛyiyizɔ́ kpo
"hwenu e è sà hladio xwé wbbr e ɖò staten island ɖò 1957 gudo é ɔ , un wà azɔ̌ ɖò betɛli brooklyn tɔn nú táan klewun ɖé ."
"enɛ gudo ɔ angie kpo nyì kpo wlí alɔ ; enɛ wu ɔ , un gosin betɛli , bɔ nú xwè atɔn mɔ̌ ɔ , mǐ wà gbexosin - alijitɔ́zɔ́ ɖò staten island ."
"un tlɛ wà azɔ̌ nú mɛ e ɖó hladio xwé ɔ dìn lɛ é nú táan ɖé , bɔ hladio xwé ɔ sín nyikɔ nɔ nyí wpow ."
angie kpo nyì kpo kudeji bo na hɛn gbɛzán mǐtɔn bɔkun bo na dó sixu ɖò gbesisɔmɛ bo na yí wà sinsɛnzɔ́ ɖò fí ɖebǔ e è na ɖó hudo mǐtɔn ɖè é .
"enɛ wu ɔ , ɖò 1961 sín bǐbɛ̌mɛ ɔ , mǐ ɖò gbesisɔmɛ bo na yí gbè nú gbexosin - alijitɔ́ titewungbe sín azɔ̌ e è ɖè nú mǐ ɖò falls city ɖò nebraska é ."
"mǐ bló huzuhuzu enɛ b’ɛ nɔ zaan é ɔ , è ylɔ mǐ nú wemaxɔmɛ sinsɛnzɔ́ axɔsuɖuto ɔ tɔn , sun ɖokpo wɛ nùkplɔnkplɔn ɔ nɔ xɔ hwenɛnu ɖò south lansing ɖò new york ."
"mǐ ɖu vivǐ wemaxɔmɛ ɔ tɔn tawun bo lin ɖɔ hwenu e mǐ na lɛkɔ wá nebraska é ɔ , mǐ na zán nǔ e mǐ kplɔ́n lɛ é ."
"enɛ wu ɔ , é kpaca mǐ ɖɔ è ɖè azɔ̌ yɔyɔ̌ ɖé nú mǐ : mǐ na nyí mɛsɛ́dó lɛ ɖò cambodge !"
"tò ɖagbeɖagbe enɛ e ɖò tofɔligbé - zǎnzǎnhweji nú asie é ɖó ayǐ ɖɛkpɛɖɛkpɛ e mɛɖé ma ko hɛn gblé ǎ lɛ é , nùxixo kpo wǎn ɖagbeɖagbe e gbɔn vo nú nǔ ɖebǔ e mǐ ko tuùn ɖ’ayǐ lɛ é kpo ."
mǐ jló kpo akpàkpà sɔ mɛ kpo bo na jla wɛnɖagbe ɔ ɖò finɛ .
"amɔ̌ , ninɔmɛ toxóɖiɖɔ tɔn ɖò tò ɔ mɛ wá huzu , bɔ mǐ ɖó na sɛtɛn yì viêt nam du sud ."
"é blawu ɖɔ ɖò xwè wè vlamɛ ɔ , lanmɛ ce wá gblé bǐ , enɛ wu ɔ , è ɖɔ nú mǐ ɖɔ mǐ ni lɛkɔ yì xwè ."
"é byɔ hwenu kpɛɖé bonu lanmɛ ce na dó jɛmɛ , amɔ̌ , ee un wá mɔ hlɔnhlɔn é ɔ , mǐ lɛ́vɔ bɛ́ sinsɛnzɔ́ hwebǐnu tɔn ."
"ðò mars 1965 ɔ , è jɔwu mǐ bɔ mǐ na jɛ agun lɛ ba kpɔ́n jí ɖò tomɛyiyizɔ́ mɛ ."
"nú xwè 33 ɔ , angie kpo nyì kpo ɖu vivǐ lɛdo lɛ kpo agbegbe lɛ kpo biba kpɔ́n sín azɔ̌ tɔn , kaka jɛ tuto lɛ biblo jɛ nukɔn nú kpléɖókpɔ́ lɛ kpo kpléɖókpɔ́ ɖaxó lɛ ɖesu kpo jí ."
"kpléɖókpɔ́ ɖaxó lɛ ko nɔ sɔ́ akpàkpà mì ɖ’ayǐ , enɛ wu ɔ , awǎjijɛ sín nǔ wɛ é nɔ nyí nú mì ɖɔ má ɖ’alɔ ɖò tuto biblo nú nǔwiwa enɛ lɛ mɛ ."
"mǐ nɔ xá ɖěɖee lɛlɛ̌ dó toxo new york city tɔn mɛ lɛ é mɛ nú xwè ɖé lɛ , bɔ è bló kpléɖókpɔ́ ɖaxó lɛ gègě ɖò yankee stadium ."
kɔlilɛ yì betɛli kpo wemaxɔmɛ yɛhwexɔsuðuto ɔ tɔn lɛ mɛ kpo
"lee é ko nɔ nyí nú mɛ ɖěɖee ɖò sinsɛnzɔ́ hwebǐnu tɔn bunɔ ɖé mɛ gbɔn é ɔ , azɔ̌ ɖè nú mɛ e sɔ́ akpàkpà mɛ bo lɛ́ vɛwǔ lɛ é wɛ ɖò te kpɔ́n angie kpo nyì kpo ."
"ði kpɔ́ndéwú ɔ , ɖò 1995 ɔ , è byɔ mì ɖɔ má kplɔ́n nǔ mɛ ɖò wemaxɔmɛ devizɔ́ kplɔnkplɔn tɔn ."
é hun xomɛ nú mì tawun ɖɔ má lɛkɔ wá fí e un bɛ́ sinsɛnzɔ́ hwebǐnu tɔn bunɔ ce ɖè ɖò xwè 40 jɛji ɖíe é .
"nú hwenu ɖé ɔ , un wà azɔ̌ ɖò azɔ̌xɔsa sinsɛnzɔ́wiwa tɔn bo lɛ́vɔ nyí nùkplɔnmɛtɔ́ ɖé ɖò wemaxɔmɛ gègě mɛ ."
"ðò 2007 ɔ , hagbɛ̌ alixlɛ́mɛtɔ́ ɔ sɔ́ nùkplɔnmɛ wemaxɔmɛ lɛ tɔn dó azɔ̌xɔsa wemaxɔmɛ yɛhwexɔsuɖuto ɔ tɔn lɛ tɔn yɔyɔ̌ ɔ glɔ ɖò betɛli , bɔ è jɔwu mì bɔ un nyí nukúnkpénuwutɔ́ na nú xwè nabi ɖé ."
mǐ mɔ huzuhuzu yaɖeyaɖe gègě ɖò mɛkplɔnkplɔn wemaxɔmɛ yɛhwexɔsuɖuto ɔ tɔn mɛ .
è hun nǔ sín wemaxɔmɛ mɛxo agun tɔn lɛ tɔn nu ɖò 2008 .
"ðò xwè wè e bɔ d’ewu lɛ é mɛ ɔ , mɛxo agun tɔn 12 000 jɛji wɛ è kplɔ́n nǔ ɖò patterson kpo betɛli brooklyn tɔn kpo ."
wemaxɔmɛ enɛ ɔ kpó ɖò yiyi wɛ ɖò tò vovo mɛ kpo mɛ̌si ɖěɖee è kplɔ́n azɔ̌ ɖò tò ɔ mɛ lɛ é kpo .
"ðò 2010 ɔ , wemaxɔmɛ devizɔ́ kplɔnkplɔn tɔn wá huzu wemaxɔmɛ biblu kpinkplɔn tɔn nú nɔví sunnu tlɛnnɔ lɛ , bɔ è ɖó wemaxɔmɛ yɔyɔ̌ ɖé ayǐ , wemaxɔmɛ biblu kpinkplɔn tɔn nú asú kpo asì kpo lɛ ."
"bɛ́sín xwè sinsɛnzɔ́ tɔn 2015 tɔn ɔ , è xò wemaxɔmɛ wè enɛ lɛ kplé bɔ é huzu wemaxɔmɛ nú wɛnɖagbejlatɔ́ axɔsuɖuto ɔ tɔn lɛ ."
"mɛ e è nɔ kplɔ́n nǔ lɛ é sixu nyí asú kpo asì kpo lɛ , alǒ nɔví sunnu kpo nɔví nyɔnu tlɛnnɔ lɛ kpo ."
é hun xomɛ nú mɛ gègě gbɔn ayikúngban ɔ bǐ jí hwenu e ye sè ɖɔ alaxɔ gègě na ɖó wemaxɔmɛ enɛ é .
"mɔ e un mɔ bɔ wemaxɔmɛ yɛhwexɔsuɖuto ɔ tɔn lɛ gbló ada é hun xomɛ nú mì tawun , bɔ mɛ ɖěɖee sɔ yeɖée jó nú wemaxɔmɛ enɛ bɔ un xò gò lɛ é sù nukún ce mɛ tawun ."
"enyi un kpɔ́n gudo sɛ́dó sín hwenu e un bló baptɛm ɖò nǔ e mɛ kanlin lɛ nɔ nu sìn ɖè é kaka wá jɛ dìn ɔ , un nɔ dokú nú jehovah nú nùnywɛtɔ́ ɖěɖee d’alɔ mì ɖò nugbǒ ɔ li jí lɛ é ."
ye bǐ wɛ ɖó xwè ce alǒ yí kplɔ́n ɖokpo ɔ xá mì ǎ .
"amɔ̌ , gbɛtɔ́ nùɖitɔ́ lɛ wɛ nú ye ɖò ayi mɛ ."
wǎn e ye yí nú jehovah é ɖò wɛn ɖò walɔ yetɔn kpo zinzan yetɔn lɛ kpo mɛ .
"ðò tutoblonunu jehovah tɔn mɛ ɔ , mǐ ɖó nùnywɛtɔ́ e mǐ sixu yì xá é gègě ."
nǔ e un wà é nɛ bɔ é wà ɖagbe nú mì tawun .
kpɔ́ninɔ kpo wemaxɔmɛvi e gosin akpáxwé gbɛ̀ ɔ tɔn vovo lɛ é kpo nɔ víví nú mì
wlǐ yɛ̌yi nú mɛ e é jɛxa ðɔ è ni wlí na é
"“ kpikpa , yɛ̌yi , susu , kpodo hlɔnhlɔn kpo ni nyí mɛ e ɖò ayijinjɔn ɖò axɔsuzinkpo ɔ jí é kpodo lɛngbɔví ɔ kpo tɔn kaka sɔyi ! ” — nǔðe ."
5 : 13 .
"han : 9 , 108"
gbɛtɔ́ ɖětɛ lɛ é ka jɛxa ɖɔ è ni wlí yɛ̌yi na ?
"etɛwu ? enyi mǐ wlí yɛ̌yi nú mɛ e é jɛxa lɛ ɔ , lè tɛ lɛ ka ɖ’emɛ ?"
etɛwu è ka sixu wlí yɛ̌yi nú mɛɖé lɛ ? etɛ jí mǐ ka na ɖɔ xó dó dìn ?
è ni wlí yɛ̌yi nú mɛɖé sín tinmɛ wɛ nyí ɖɔ è ni keya bunɔ ɖé nú mɛ ɔ kpo sísí kpo .
é ɖò gaàn ɖɔ mǐ na ɖó nukún ɖɔ mɛ e é jɛxa ɖɔ è ni keya mɔhun na bo ɖó sísí mɔhun na é na ko wà nǔ e jɛxa yɛ̌yi alǒ tɛn bunɔ ɖé mɛ ninɔ é .
"enɛ wu ɔ , mǐ sixu kanbyɔ mǐɖée ɖɔ , mɛ̌ mǐ ka ɖó na wlí yɛ̌yi na ?"
"2 , 3 . ( a ) etɛwu yɛ̌yi ka jɛxa jehovah tawun ?"
"( kpɔ́n ɖiɖe e ɖò bǐbɛ̌mɛ é . ) ( b ) ðò nǔɖexlɛ́mɛ 5 : 13 mɛ ɔ , mɛ ka nyí lɛngbɔví ɔ ?"
"etɛwu yɛ̌yi ka jɛxa ɛ ? 2 lee nǔɖexlɛ́mɛ 5 : 13 xlɛ́ gbɔn é ɔ , é ɖò wɛn ɖɔ è ɖó na wlí yɛ̌yi nú “ mɛ e ɖò ayijinjɔn ɖò axɔsuzinkpo ɔ jí é kpodo lɛngbɔví ɔ kpo . ”"
"ðò wemata 4gɔ́ wema biblu tɔn ɖokpo ɔ mɛ ɔ , mǐ mɔ hwɛjijɔ e wu é jɛxa ɖɔ è ni wlí yɛ̌yi nú jehovah é ɖokpo ."
"nǔɖògbɛ e ɖò jixwé lɛ é nɔ sɔ́ gbè dó jǐ dó kpa susu nú jehovah , “ mɛ e ɖò . . . gbɛ̀ kaka sɔyi é . ”"
"ye nɔ ɖɔ : “ aklunɔ mǐtɔn , mawu mǐtɔn , susu , yɛ̌yi kpo hlɔnhlɔn kpo jɛxa we , ɖó a bló nǔ bǐ ; hwi wɛ jló bɔ ye tíìn ; hwi wɛ jló bɔ ye ɖò gbɛ̀ . ” — nǔɖe . 4 : 9 - 11 ."
"3 jezu klisu wɛ nyí lɛngbɔví ɔ , “ lɛngbɔví mawu tɔn e nɔ sɔ́ hwɛ kɛ gbɛtɔ́ lɛ ɔ . ”"
( jaan 1 : 29 ) biblu ɖɔ nú mǐ ɖɔ é ɖó acɛ hú gbɛtɔ́ e ɖò axɔsu ɖu wɛ dìn kpo ee ko nyí axɔsu kpɔ́n lɛ é kpo bǐ fláflá .
"é tinmɛ ɖɔ : “ é wɛ nyí axɔsu nú mɛ ɖěɖee ɖò axɔsu ɖu wɛ lɛ é , bo lɛ́ nyí aklunɔ nú mɛ ɖěɖee nyí aklunɔ lɛ é , éɖokponɔ wɛ ma nɔ kú ǎ , bo ɖò weziza e mɛɖé ma sixu sɛkpɔ ǎ é mɛ , mɛɖebǔ ko mɔ ɛ kpɔ́n ǎ , mɛɖé ka sixu mɔ ɛ lɔ ǎ . ” ( 1 tim . 6 : 14 - 16 , nwt ) nugbǒ ɔ , axɔsu ɖevo tɛ́ ka sɔ́ jlǒ dó kú dó ta mǐtɔn mɛ dó xɔ gbɛ̀ nú mǐ kpɔ́n ?"
"a ba na xò kpó ɖó nú nǔɖògbɛ wɔ̌bliwɔ̌va e ɖò jlajla wɛ ɖò jixwé wɛ ɖɔ : “ lɛngbɔví e è hu ɔ wɛ nyí mɛ e é jɛxa bɔ é na yí acɛ , dɔkun , nùnywɛ , hlɔnhlɔn , yɛ̌yi , susu kpo kpikpa kpo é ” à cé ? — nǔɖe . 5 : 12 ."
etɛwu yɛ̌yi wlíwlí nú jehovah kpo klisu kpo ma ka nyí é jló mɛ sín nǔ ǎ ?
4 è ɖó na wlí yɛ̌yi nú jehovah kpo klisu kpo dandan .
mɔ̌ wiwa wɛ na zɔ́n bɔ mǐ na mɔ gbɛ̀ mavɔmavɔ .
etɛwu mǐ ka ɖó na wlí yɛ̌yi nú mɛ lɛ lobo ɖó sísí nú ye ɖó bǎ ɖé mɛ ɖò kpaà mɛ ?
5 ‘ akpajlɛ mawu tɔn ’ mɛ wɛ è dá gbɛtɔ́ lɛ ɖè .
"( bǐb . 1 : 27 ) mɔ̌ mɛ ɔ , gègě yetɔn nɔ ɖè jijɔ mawu tɔn lɛ xlɛ́ , enyi é ma tlɛ nyí dó bǎ ɖokpo ɔ mɛ ǎ ɔ nɛ ."
"gbɛtɔ́ lɛ ɖó nǔwukpikpé bo na ɖè wanyiyi , xomɛnyínyɔ́ xlɛ́ yeɖée lɛ bo lɛ́ sè wuvɛ̌ xá yeɖée lɛ ."
"2 : 14 , 15 ) nǔ e mɛ́ lɛ é kpo nǔ e nyɔ́ ɖɛkpɛ lɛ é kpo nɔ dɔn mɛ gègě ."
"ye nɔ ɖè susu jehovah tɔn xlɛ́ dó bǎ ɖé mɛ , ye ɖ’ayi wu kpo ye gbɔ kpo ɔ nɛ ."
"enɛ wu ɔ , é jɛxa ɖɔ è ni wlí yɛ̌yi nú ye bo lɛ́ ɖó sísí nú ye dó bǎ ɖé mɛ . — ðɛh . 8 : 6 ."
jlɛjininɔ ðò yɛ̌yi wlíwlí nú mɛ ðevo lɛ mɛ
"ðò yɛ̌yi wlíwlí nú gbɛtɔ́ lɛ mɛ ɔ , nɛ̌ klisanwun nugbǒ lɛ ka gbɔn vo nú mɛ gègě gbɔn ?"
6 è ɖó jlɛjininɔ sín hudo bo na dó sixu tuùn yɛ̌yi alɔkpa e è na wlí nú mɛ ɖevo lɛ é kpo bǎ e mɛ è ɖó na wlí nú ye yí jɛ é kpo .
gbigbɔ gbɛ̀ satáan tɔn nɔ wà nǔ dó gbɛtɔ́ hwɛhutɔ́ lɛ wu tawun .
"nǔ e wu mɛ lɛ nɔ ba na sɔ́ sunnu ɖé lɛ alǒ nyɔnu ɖé lɛ ɖó mawu há jí é nɛ , ganji ka wɛ ɔ yɛ̌yi kpo sísí kpo e sɔgbe é wɛ è na ɖexlɛ́ ye kpowun ."
"mɔ̌ mɛ ɔ , yɔkpɔvu kpo mɛxo kpo bǐ nɔ kpɔ́n ye dó mɔ kpɔ́ndéwú lɛ , vlafo bo nɔ jló na vlɛ́ walɔ yetɔn lɛ , lee ye nɔ sɔ́ nǔ gbɔn é , alǒ zinzan yetɔn lɛ ."
7 klisanwun nugbǒ lɛ nɔ nyì alɔ nú yɛ̌yi wlíwlí nú mɛ agɔ mɔhun .
"( 1 pi . 2 : 21 ) enyi mǐ wlí yɛ̌yi nú gbɛtɔ́ lɛ zɛ ee sín acɛ ye ɖó é wu ɔ , é na hun xomɛ nú mawu ǎ ."
"3 : 23 ) nugbǒ ɔ , gbɛtɔ́ ɖě jɛxa ɖɔ è ni wlí yɛ̌yi n’i sɔmɔ̌ b’ɛ na cí ɖi sinsɛn ɛ wɛ è ɖè ɖɔhun ǎ ."
"8 , 9 . ( a ) etɛ kúnnuɖetɔ́ jehovah tɔn lɛ ka nɔ lin dó axɔsuzɔwatɔ́ acɛkpikpa ɔ tɔn lɛ wu ? ( b ) bǎ tɛ mɛ mǐ sixu nɔ gudo nú ye yí jɛ ?"
"8 ðò tò ɖokpo ɖokpo mɛ ɔ , mɛ ɖé lɛ nɔ ɖò gǎn tɛnmɛ ."
"è nɔ ɖó nukún ɖò axɔsuzɔwatɔ́ acɛkpikpa ɔ tɔn lɛ sí ɖɔ ye ni bló bonu è na nyì sɛ́n lɛ bɔ ayijayǐ na tíìn , bɔ nǔ e nyí hudo toví yetɔn lɛ tɔn é ɔ , ye na kpé nukún d’ewu ."
enɛ nɔ wà ɖagbe nú mɛ bǐ .
"enɛ wu ɔ , mɛsɛ́dó pɔlu ɖè wě xá klisanwun lɛ ɖɔ ye ni nɔ kpɔ́n axɔsuzɔwatɔ́ acɛkpikpa ɔ tɔn mɔhun lɛ dó mɔ “ acɛkpikpa e ɖò tò ɔ nu lɛ ” , bɔ ye ɖó na hwíhwɛ́ yeɖée dó glɔ yetɔn lɛ é ."
"mi sú kuzu mɛ e mi ɖu kuzu sín axɔ dó lɛ ; mi sú tokwɛ mɛ e mi ɖu tokwɛ sín axɔ dó lɛ . . . mi wlí yɛ̌yi nú mɛ [ e ] mi ɖó na wlí yɛ̌yi na é . ” — hlɔ . 13 : 1 , 7 ."
"9 sɔgbe xá xó enɛ ɔ , kúnnuɖetɔ́ jehovah tɔn lɛ nɔ sɔ́ jlǒ dó wlí yɛ̌yi nú tòzɔwatɔ́ mɔhun lɛ , lee è sixu ɖó nukún gbɔn é kpo lee é nɔ nyí gbɔn ɖò xá e mɛ ye ɖè é kpo é ."
mǐ nɔ wà nǔ ɖó kpɔ́ xá ye hwenu e ye ɖò azɔ̌ yetɔn lɛ wà wɛ é .
"amɔ̌ , yɛ̌yi e mǐ nɔ wlí nú ye é kpo gudo e mǐ nɔ nɔ nú ye é kpo nɔ zɛ dogbó e mawuxówema ɔ na b’ɛ ɖò jlɛ̌ ji lɛ é wu ǎ ."
mǐ sixu wà nǔ kaka bo wá tlitó nú mawu alǒ t’afɔ wǔ e mǐ nɔ ɖó zɔ nú toxóɖiɖɔ alǒ ahwanfunfun é jí ǎ . — xà 1 piyɛ́ɛ 2 : 13 - 17 .
nɛ̌ jehovah sɛntɔ́ hwexónu tɔn lɛ ka zé kpɔ́ndéwú ɖ’ayǐ nú mǐ ɖò lee ye wà nǔ xá acɛkpikpa lɛ kpo axɔsuzɔwatɔ́ acɛkpikpa ɔ tɔn lɛ kpo gbɔn é mɛ gbɔn ?
10 jehovah sɛntɔ́ hwexónu tɔn lɛ zé kpɔ́ndéwú ɖ’ayǐ nú mǐ ɖò lee ye wà nǔ xá acɛkpikpa lɛ kpo axɔsuzɔwatɔ́ acɛkpikpa ɔ tɔn lɛ kpo gbɔn é mɛ .
"hwenu e acɛkpikpa hlɔma tɔn ɔ byɔ mɛ lɛ ɖɔ ye ni yì dó nyikɔ wema mɛ é ɔ , jozɛfu kpo mali kpo wà mɔ̌ ."
"vǐjiji hwenu mali tɔn ko sɛya bǐ có , ye sɔnǔ bo wá yì bɛteleyɛmu ."
"( luk . 2 : 1 - 5 ) nukɔnmɛ ɔ , hwenu e è dóhwɛ pɔlu ɖɔ é wà nǔ nyanya é ɔ , é jɛhun dó éɖée jí kpo sísí kpo , bo wlí yɛ̌yi e jɛxa é nú axɔsu elodu aglipa kpo fɛsitusi e nyí tokpɔngán nú tokpɔn hlɔma tɔn judée tɔn é kpo . — mɛ ."
"25 : 1 - 12 ; 26 : 1 - 3 . 11 , 12 . ( a ) etɛwu yɛ̌yi e mǐ nɔ wlí nú axɔsuzɔwatɔ́ acɛkpikpa ɔ tɔn lɛ ka nɔ gbɔn vo nú ee mǐ nɔ na sinsɛngán lɛ é ? ( b ) hwenu e kúnnuɖetɔ́ autriche tɔn ɖé wlí yɛ̌yi nú toxóɖɔtɔ́ ɖé é ɔ , ɖagbe tɛ mɛ é ka tɔ́n kɔ dó ?"
"11 amɔ̌ , kúnnuɖetɔ́ jehovah tɔn lɛ nɔ sɔ́ sinsɛngán lɛ dó mɔ mɛ e é jɛxa ɖɔ è ni wlí yɛ̌yi bunɔ ɖé na é ǎ , enyi sinsɛngán enɛ lɛ tlɛ nɔ ɖó nukún nǔ mɔhun ɔ nɛ ."
sinsɛn nùvú nɔ ɖɔ nǔ e ma sɔgbe ǎ é dó mawu wu bo nɔ lɛ́ sló kɔ nú nùkplɔnmɛ e ɖò xó tɔn mɛ lɛ é .
"enɛ wu ɔ , mǐ nɔ ɖó sísí nú sinsɛngán lɛ mɛ bǐ ɖɔhun , amɔ̌ , mǐ nɔ wlí yɛ̌yi bunɔ ɖé nú ye ǎ ."
mǐ flín ɖɔ jezu ɖè mɛ mɔhun lɛ gbà ɖò hwetɔnnu bo ɖɔ ye nyí yɛmɛnuwatɔ́ kpo alixlɛ́mɛtɔ́ nukúntíntɔ́nnɔ lɛ kpo .
"( mat . 23 : 23 , 24 ) ðò alɔ ɖevo mɛ ɔ , sísí e mǐ nɔ ɖó nú axɔsuzɔwatɔ́ acɛkpikpa ɔ tɔn lɛ bo nɔ wlí yɛ̌yi nú ye é sixu tɔ́n kɔ dó ɖagbe e mǐ ma tlɛ ɖó nukún tɔn ǎ é mɛ hweɖelɛnu ."
"12 leopold engleitner nyí kúnnuɖetɔ́ kanɖodonǔwutɔ́ ɖé bo gosin autriche , bɔ kponɔ nazi tɔn lɛ wlí i bo sɔ́ ɛ dó pínpan mɛ sɛ́dó yadonumɛkpá buchenwald tɔn mɛ ."
dr . heinrich gleissner lɔ nyí gantɔ́ ɖé ɖò pínpan ɖokpo ɔ mɛ .
toxóɖɔtɔ́ autriche tɔn ɖé wɛ n’i .
"é ɖò mɔ̌ có , kponɔ nazi tɔn lɛ wlí yɛ̌yi ɖebǔ n’i ǎ ."
"hwenu e ye ɖò ali jí xwè yadonumɛkpá ɔ mɛ é ɔ , nɔví engleitner tinmɛ nǔ e é ɖi nǔ na lɛ é nú gleissner kpo sísí kpo b’ɛ ɖótó è ganji ."
"ðò wɛkɛ hwan wegɔ ɔ gudo ɔ , gleissner zán tɛn e mɛ é ɖè é dó d’alɔ kúnnuɖetɔ́ lɛ ɖò autriche hwɛhwɛ ."
"a sixu ko flín kpɔ́ndéwú e mɛ kúnnuɖetɔ́ lɛ ɖó sísí e jɛxa é nú tòzɔwatɔ́ lɛ sɔgbe kpo yɛ̌yi e biblu ɖɔ klisanwun lɛ ɖó na ɖó nú ye é kpo , bɔ é tɔ́n kɔ dó ɖagbe mɛ é ɖevo lɛ ."
mɛ ðevo e é jɛxa ðɔ è ni wlí yɛ̌yi na lɛ é
mɛ̌ mɛ̌ e ka jɛxa tawun ɖɔ mǐ ɖó sísí na bo lɛ́ wlí yɛ̌yi na ?
etɛwu ? 13 é ɖò wɛn ɖɔ mǐ ɖó na wlí yɛ̌yi nú nùɖitɔ́ hàtɔ́ mǐtɔn lɛ bo lɛ́ ɖó sísí nú ye .
"ðò taji ɔ , è ɖó na wà mɔ̌ nú mɛxo agun tɔn lɛ ɖó ye ɖò nukún kpé dó nǔ wu wɛ wutu ."
"mǐ nɔ wlí yɛ̌yi nú nɔví sunnu enɛ lɛ enyi ye na bo tlɛ gosin tò ɖebǔ mɛ , kplɔ́n wema gbɔn ɖebǔ , nyí dɔkunnɔ alǒ wamamɔnɔ ɔ nɛ ."
"biblu ylɔ ye ɖɔ “ nùnina ɖò gbɛtɔ́ lɛ mɛ , ” bɔ ye nyí akpáxwé taji ɖé ɖò tuto e mawu bló bo na dó kpé nukún dó togun tɔn wu é mɛ ."
"( efɛ . 4 : 8 , nwt ) lin tamɛ dó mɛxo agun tɔn lɛ , nukúnkpénuwutɔ́ lɛdo tɔn lɛ , wěɖegbɛ́ alaxɔ tɔn sín hagbɛ̌ lɛ kpo mɛ e ɖò hagbɛ̌ alixlɛ́mɛtɔ́ ɔ mɛ lɛ é kpo jí ."
"nɔví sunnu kpo nɔví nyɔnu mǐtɔn xwè kanweko nukɔntɔn ɔ tɔn lɛ kpo ɖó sísí tawun nú mɛ enɛ lɛ e è ɖè bonu ye na kpé nukún dó nǔ wu lɛ é , bɔ mǐ lɔ ka nɔ wà nǔ ɖokpo ɔ ɖò égbé ."
mǐ nɔ sɛ̀n afɔsɔ́ɖótetɔ́ agun klisanwun tɔn tɔn lɛ alǒ wà nǔ cí ɖɔ wɛnsagun lɛ lɛlɛ̌ dó ye wɛ ɖɔhun ǎ .
"é ɖò mɔ̌ có , mǐ nɔ ɖó sísí nú nɔví sunnu enɛ lɛ bo nɔ wlí yɛ̌yi nú ye ɖó azɔ̌ syɛnsyɛn e wà wɛ ye ɖè é kpo mɛɖesɔhwe yetɔn kpo wu . — xà 2 kɔlɛntinu 1 : 24 , nwt ; nǔɖexlɛ́mɛ 19 : 10 ."
sɔ́ klisanwun lɛngbɔnyitɔ́ adodwé lɛ jlɛ́ dó ye mɛ e nɔ ɖɔ ɖɔ emi nyí mɔ̌ kpowun lɛ é wu .
14 lɛngbɔnyitɔ́ mɛɖesɔhwetɔ́ ɖò gbigbɔ lixo lɛ wɛ mɛxo mɔhun lɛ nyí .
nǔ e ɖè mɛɖesɔhwe yetɔn xlɛ́ é wɛ nyí ɖɔ ye nɔ lɔn bonu mɛɖé nɔ sɔ́ ye ɖó ajo ǎ .
"ðò ali enɛ nu ɔ , ye gbɔn vo nú sinsɛngán égbé tɔn gègě kpo xwè kanweko nukɔntɔn ɔ tɔn lɛ kpo ; jezu ɖɔ dó ye wu ɖɔ : “ ye nɔ ba na jinjɔn tɛn nukɔntɔn lɛ mɛ ɖò jǒnɔgbé , bo nɔ lɛ́ jló na jinjɔn zinkpo nukúnɖeji lɛ mɛ ɖò kplɔ́ngbasá jwifu lɛ tɔn . è ni dó gbè ye ɖò tokplétɛn lɛ wɛ ye yí wǎn na . ” — mat . 23 : 6 , 7 ."
"15 klisanwun lɛngbɔnyitɔ́ adodwé lɛ nɔ setónú nú xó elɔ lɛ e jezu ɖɔ é : “ midɛɛ lɛ ɔ , mi ma lɔn nú mɛɖé ylɔ mi ɖɔ : ‘ mɛ̌si ’ ó , ɖó nɔví nɔví wɛ mi bǐ nyí ɖò nùɖiɖi mɛ , bo ɖó mɛ̌si ɖokpo géé ."
"mɛ e nɔ sɔ́ éɖée sù ɔ , mawu na sɔ́ ɛ hwe ; mɛ e ka nɔ sɔ́ éɖée hwe ɔ , mawu na sɔ́ ɛ sù . ” ( mat . 23 : 8 - 12 ) nǔ e wu kúnnuɖetɔ́ lɛ nɔ yí wǎn nú mɛxo e ɖò agun lɛ mɛ ɖò ayikúngban ɔ bǐ jí , bo nɔ sí ye lobo nɔ wlí yɛ̌yi nú ye ɔ nɛ ."
"ðó mɛxo agun tɔn lɛ nɔ w’azɔ̌ kpo mɛɖesɔhwe kpo wutu ɔ , è nɔ yí wǎn nú ye , nɔ sí ye , bo nɔ lɛ́ wlí yɛ̌yi nú ye ( kpɔ́n akpáxwé 13 - 15 )"
etɛwu a ka ɖó na kpó ɖò gǎn dó wɛ bo na mɔ nukúnnú jɛ nǔ e biblu ɖɔ dó yɛ̌yi wlíwlí nú mɛ é wu lobo bló ɖ’eji ?
16 nugbǒ wɛ ɖɔ é na byɔ hwenu cobɔ mǐ na kplɔ́n jlɛjininɔ ɖò lee mǐ na wlí yɛ̌yi nú mɛ gbɔn é kpo mɛ e mǐ na wlí na é kpo mɛ .
mɔ̌ wɛ é nyí nú klisanwun nukɔntɔn lɛ lɔ nɛ .
"( mɛ . 10 : 22 - 26 ; 3 jaan 9 , 10 ) amɔ̌ , enyi mǐ dó gǎn bo bló ɖó nǔ e biblu ɖɔ dó yɛ̌yi wlíwlí nú mɛ é jí ɔ , é na lá mǐ kpɔ́n ǎ ."
jlɛjininɔ ɖò ali enɛ nu nɔ hɛn lè gègě wá .
lè e ðò yɛ̌yi e jɛxa é wlíwlí nú mɛ mɛ lɛ é
lè tɛ lɛ ka ɖò yɛ̌yi wlíwlí nú mɛ e ɖò gǎn tɛnmɛ lɛ é mɛ ?
"17 enyi mǐ ɖó sísí nú mɛ e ɖò gǎn tɛnmɛ lɛ é , bo wlí yɛ̌yi nú ye ɔ , ye sixu jɛhun dó acɛ e mǐ ɖó bo na vo bo ɖɔ mawuxó é jí ."
"hwɛhwɛ ɔ , nǔ e mɛ é nɔ tɔ́n kɔ dó é wɛ nyí ɖɔ è nɔ sɔ́ nukún ɖagbe dó kpɔ́n azɔ̌ mǐtɔn ɔ na ."
é ko bló xwè nabi ɖé dìn bɔ birgit e nyí gbexosin - alijitɔ́ ɖò allemagne é yì vǐ nyɔnu tɔn sín kúnnuɖewema nina tɛnmɛ .
mɛ̌si lɛ ɖɔ nú birgit ɖɔ é hun xomɛ nú emi ɖɔ emi wà azɔ̌ xá kúnnuɖetɔ́ lɛ sín vǐ lɛ sín xwè mɔkpan ɖíe .
"ye ɖɔ ɖɔ enyi vǐ kúnnuɖetɔ́ lɛ tɔn ɖě ma ko ɖò azɔ̌ emitɔn mɛ ǎ wɛ ɔ , winnyanú wɛ é na nyí ."
"birgit tinmɛ ɖɔ , “ mǐ kplɔ́n vǐ mǐtɔn lɛ ɖɔ ye ni nɔ xwedó nugbodòdó mawu tɔn e kúnkplá walɔ lɛ é , bɔ sísí ɖiɖó nú mɛ̌si lɛ kpo yɛ̌yi wlíwlí nú ye kpo lɔ ɖ’emɛ . ”"
"mɛ̌si ɖokpo ɖɔ jí , “ enyi vǐ lɛ bǐ cí mitɔn lɛ ɖɔhun wɛ ɔ , wemaxɔmɛ na cí palaɖisi ɖɔhun . ”"
"ðò aklunɔzán gbla mɔkpan gudo ɔ , mɛ̌si lɛ ɖokpo wá kpléɖókpɔ́ ɖaxó ɖé ɖò leipzig ."
etɛwu yɛ̌yi e jɛxa é wlíwlí nú mɛxo agun tɔn lɛ ka ɖó na nɔ ɖu ayi mɛ nú mǐ ?
18 é ɖò wɛn ɖɔ yɛ̌yi e jɛxa é wlíwlí nú mɛxo agun tɔn lɛ ɖó na sɔgbe xá nugbodòdó xó mawu tɔn tɔn e nùnywɛ kpé bɔ nǔ bǐ vɔ ɖ’ewu lɛ é .
"mǐ sixu kpa ye nú azɔ̌ syɛnsyɛn e wà wɛ ye ɖè é bo ka ɖó na wà mɔ̌ , bo lɛ́ tɛnkpɔn bo xwedó alixlɛ́mɛ e ye nɔ na lɛ é ."
"enyi mǐ nɔ wà mɔ̌ ɔ , é sixu d’alɔ ye bɔ ye na kpó ɖò azɔ̌ yetɔn wà wɛ kpo awǎjijɛ kpo ."
"amɔ̌ , mɔ̌ biblo sín tinmɛ wɛ nyí ɖɔ mǐ na tɛnkpɔn bo vlɛ́ mɛxo agun tɔn “ nukúnɖeji ” ɖé ɖò lee é nɔ sɔnǔ gbɔn bo nɔ ba acɔ́ gbɔn é mɛ pɛ́ɛ́ , lee é nɔ kpé nukún dó xóɖiɖɔ nú mɛ bǐ wu gbɔn é alǒ lee é tlɛ nɔ ɖɔ xó gbɔn ɖò kpaà mɛ é ǎ ."
"enyi mǐ wà mɔ̌ ɔ , nǔ ɖevo wɛ mɛ lɛ na lin dó mǐ wu ."
mǐ ɖó na wɔn gbeɖé ɖɔ gbɛtɔ́ hwɛhutɔ́ wɛ nú é lɔmɔ̌ ǎ .
mɛ e nyí kpɔ́ndéwú mǐtɔn bɔ mǐ na nɔ xwedó é wɛ nyí klisu .
"19 enyi mǐ nɔ wlí yɛ̌yi e é jɛxa é nú mɛxo agun tɔn lɛ , bo nɔ ɖó sísí e é jɛxa é nú ye , lobo ma ka nɔ sɔ́ ye ɖó ajo ǎ ɔ , mǐ nɔ d’alɔ ye ."
"mǐ nɔ d’alɔ ye bɔ ye nɔ nyì alɔ nú goyiyi , bo nɔ mɔ ɖɔ emi hugǎn mɛ ɖevo lɛ alǒ ɖɔ hwɛ emitɔn jɛn nyí hwɛ jlɔjlɔ ǎ ."
nɛ̌ yɛ̌yi wlíwlí nú mɛ ɖevo lɛ ka nɔ d’alɔ mǐ gbɔn ?
"20 yɛ̌yi wlíwlí nú mɛ e è ɖó na wlí na lɛ é nɔ wà ɖagbe nú mǐɖesunɔ , é nɔ zɔ́n bɔ mǐ nɔ nyì alɔ nú cejɛnnabi ."
é nɔ d’alɔ mǐ bɔ mǐ nɔ gɔn mǐɖée mɔ zɛ xwé wu hwenu e è na wlí yɛ̌yi nú mǐ ɖò ali ɖé nu é .
"é nɔ lɛ́ d’alɔ mǐ bɔ mǐ nɔ wà nǔ sɔgbe xá tutoblonunu jehovah tɔn , éyɛ nɔ nyì alɔ nú yɛ̌yi e zɛ́ jlɛ̌ wu é alǒ ee ma jɛxa ǎ é wlíwlí nú gbɛtɔ́ lɛ , ye ɖi nǔ kpo ye gbɔ kpo ɔ nɛ ."
"hú mɔ̌ ɔ , nùnywɛnú wɛ é nyí , ɖó nú mɛ e mǐ nɔ wlí yɛ̌yi na é ɖé wá wà nǔ nyì dò ɔ , é nɔ d’alɔ mǐ bɔ mǐ nɔ klɛ́n afɔ ǎ ."
lè taji hugǎn tɛ yɛ̌yi wlíwlí nú mɛ e é jɛxa ɖɔ è ni wlí na lɛ é ka nɔ hɛn wà ?
21 lè taji e yɛ̌yi wlíwlí nú mɛ e é jɛxa ɖɔ è ni wlí na lɛ é nɔ hɛn wà hugǎn é wɛ nyí ɖɔ nǔ mǐtɔn nɔ nyɔ́ jehovah nukúnmɛ .
"mǐ nɔ wà nǔ lee é jló ɖɔ mǐ ni bló gbɔn é , bɔ mɔ̌ mɛ ɔ , mǐ nɔ kpó ɖò gbeji n’i ."
enɛ na nyí xósin ɖé bɔ é na na mɛ ɖebǔ e na ba nǔɖɔ ɛ é .
( nùx . 27 : 11 ) gbɛtɔ́ ɖěɖee ma sɔ́ tuùn lee ye na nɔ wlí yɛ̌yi nú mɛ gbɔn ǎ lɛ é wɛ gɔ́ gbɛ̀ ɔ mɛ .
é sù nukún mǐtɔn mɛ tawun ɖɔ mǐ tuùn lee jehovah jló ɖɔ mǐ ni nɔ wlí yɛ̌yi nú mɛ gbɔn é .
ði nǔ — wà nǔ kpo nùnywɛ kpo !
“ byɔ kpo nùɖiɖi kpo ma xò nǔ kpɔ́n . ” — ja .
1 : 6 .
"han lɛ : 81 , 70"
etɛwu mǐ ka ɖó na yí gbè ɖɔ mǐ ɖó na wá gbeta lɛ kɔn ɖò gbɛ̀ mɛ ?
etɛwu mǐ ka sixu ɖyɔ gbeta e kɔn mǐ ko wá é hweɖelɛnu ?
etɛ ka zɔ́n bɔ kanyɛ́ɛ ma wá gbeta e nùnywɛ kpé é ɖé kɔn ǎ ?
"etɛ mɛ e ka tɔ́n kɔ dó ? kanyɛ́ɛ ɖó na wá gbeta ɖé kɔn , é ɖó na site dó nùɖé jí : ðu ɖò nǔ baɖabaɖa sín zɛn e ɖò sísɔ́ ɛ wɛ é jí , alǒ jó lee nǔ cí gbɔn n’i é dó b’ɛ na sísɛ́ ɖò nǔwiwa tɔn lɛ mɛ ."
gbeta ɖebǔ e kɔn é na wá é na wà nǔ dó gbɛzán tɔn e kpò é bǐ wu .
a tuùn gbeta e kɔn kanyɛ́ɛ wá é ; ɖɔ é kún nyí ɖagbe ɔ wɛ ó .
gbeta e kɔn é wá é kpo nǔ e gbeta enɛ sisɛ ɛ bɔ é wà é kpo wɛ zɔ́n bɔ nɔví tɔn abɛli e nyí nùɖitɔ́ é dó nyí matíìntɔ́ .
bɔ gbeta e kɔn é wá é d’akpà kancica e ɖò é kpo gbɛɖotɔ́ tɔn kpo tɛntin é wu . — bǐb . 4 : 3 - 16 .
etɛwu nǔwukpikpé e mǐ ɖó bo na wá gbeta e nùnywɛ kpé lɛ é kɔn é ka ɖò taji tawun ?
2 mǐ lɔmɔ̌ ɖó na wá gbeta ɖé lɛ kɔn lobo site dó nùɖé lɛ jí .
gbeta e kɔn mǐ nɔ wá lɛ é bǐ wɛ nɔ sɔ́ gbɛ̀ ɖó axɔ nu ǎ .
"é ɖò mɔ̌ có , gbeta e kɔn mǐ nɔ wá lɛ é , nǔ e jí mǐ nɔ site dó lɛ é sixu wà nǔ dó mǐ wu tawun ."
"enɛ wu ɔ , nǔwukpikpé e mǐ ɖó bo na wà gbeta ɖagbe lɛ kɔn é sixu d’alɔ mǐ bɔ mǐ na zán gbɛ̀ e bɔkun bɔ fífá gɔ́ é ɖé dó bǎ ɖé mɛ , hú ɖɔ mǐ ni zán ee tagba , nǔdindon , kpo nǔmaɖónukún lɛ kpo gɔ́ é . — nùx . 14 : 8 ."
"3 . ( a ) bo na dó wá gbeta e nùnywɛ kpé lɛ é kɔn ɔ , etɛ mǐ ka ɖó na ɖi nǔ na ? ( b ) nùkanbyɔ tɛ lɛ mǐ ka na ba dò kpɔ́n na ?"
3 etɛ ka na d’alɔ mǐ bɔ mǐ na wá gbeta e nùnywɛ kpé lɛ é kɔn ?
"mǐ ɖó na ɖi nǔ nú mawu , bo na xò nǔ kpɔ́n dó jlǒ kpo nǔwukpikpé kpo e é ɖó bo na d’alɔ mǐ bɔ mǐ na huzu nùnywɛtɔ́ é wu ǎ ."
"mǐ ɖó na lɛ́ ɖi nǔ nú xó jehovah tɔn kpo lee é nɔ wà nǔ gbɔn é kpo wu , gbɔn jiɖiɖe dó wěɖexámɛ e gosin gɔn tɔn lɛ é gblamɛ ."
( xà jaki 1 : 5 - 8 . )
"ee mǐ na ɖò sisɛ kpɔ́ ɛ wɛ , bo na ɖò wǎn yí nú xó tɔn d’eji wɛ é ɔ , mǐ nɔ wá ɖeji dó linlin tɔn lɛ wu ."
"mɔ̌ mɛ ɔ , mǐ nɔ wá ɖó aca bo nɔ ba dò nú xó mawu tɔn cobo nɔ wá gbeta lɛ kɔn ."
"amɔ̌ , nɛ̌ mǐ ka sixu hɛn nǔwukpikpé e mǐ ɖó bo na wá gbeta lɛ kɔn é kpɔ́n te d’eji gbɔn ?"
mǐ na wá gbeta lɛ kɔn sín tinmɛ wɛ ka nyí ɖɔ mǐ na zunfan gbeta e kɔn mǐ wá é majomajo enyi nùɖé na bo tlɛ ɖò jijɛ wɛ ɔ wɛ à ?
é nɔ byɔ ðɔ è ni wá gbeta lɛ kɔn ðò gbɛ̀ mɛ
gbeta tɛ kɔn adamu ka ɖó na wá ? etɛ lɛ mɛ gbeta e kɔn é wá é ka tɔn kɔ dó ?
"4 sín hwenu e gbɛ̀ ɔ jɔ dó é wɛ mɛ bǐ , sunnu kpo nyɔnu kpo ɖó na wá gbeta taji lɛ kɔn ."
adamu ɖó na wá gbeta ɖé kɔn : é na setónú nú gbɛɖotɔ́ tɔn alǒ setónú nú ɛvu tɔn .
"é ɖò gbesisɔmɛ bo na wá gbeta ɖé kɔn , amɔ̌ , etɛ a ka lin dó gbeta e kɔn é wá é wu ?"
"asì tɔn e è flú é sisɛ ɛ bɔ é wá gbeta é nyla tawun é ɖé kɔn , b’ɛ zɔ́n bɔ palaɖisi e mɛ é nɔ nɔ é kpo gbɛ̀ éɖesunɔ tɔn kpo bú dó è ."
bǐbɛ̌ wuvɛ̌ lɛ tɔn kpowun jɛn nɛ .
"kaka jɛ égbé ɔ , mǐ kpó ɖò gbeta baɖabaɖa e kɔn adamu wá é sín xɔxɔ sè wɛ ."
nukún tɛ mǐ ka ɖó na nɔ dó kpɔ́n dandannú e gbeta lɛ kɔn wiwa nyí é na ?
"5 mɛɖé lɛ sixu lin ɖɔ enyi mǐ ma ɖó gbeta lɛ kɔn bo na wá ǎ ɔ , gbɛ̀ ninɔ na víví hugǎn ."
mɔ̌ wɛ hwi lɔ ka nɔ lin à ?
flín ɖɔ jehovah kún bló gbɛtɔ́ lɛ bonu ye na cí macinu e ma sixu lin tamɛ bo site dó nùɖé jí yeɖesunɔ ǎ lɛ é ɖɔhun ó .
"nugbǒ ɔ , biblu kplɔ́n mǐ lee mǐ na nɔ wá gbeta e nùnywɛ kpé lɛ é kɔn gbɔn é ."
"jehovah jló ɖɔ mǐ ni wá gbeta lɛ kɔn miɖesunɔ có , é jló ɖɔ gbeta enɛ kɔn wiwa ni hɛn nǔ gblé dó mǐ wu ǎ ."
lin tamɛ dó kúnnuɖenú e ɖè enɛ xlɛ́ é ɖé lɛ jí .
gbeta tɛ kɔn izlayɛli - ví hwexónu tɔn lɛ ka ɖó na wá ? etɛwu é ka vɛwǔ nú ye ɖɔ ye ni wá gbeta e nùnywɛ kpé lɛ é kɔn ?
"6 ee izlayɛli - ví hwexónu tɔn lɛ wá jɛ akpádídó yikúngban ɔ jí é ɔ , ye ɖó na wá gbeta vlɛkɛsɛ e ka ɖò taji é ɖé kɔn : sɛ̀n jehovah alǒ sɛ̀n mawu ɖevo ( alǒ mawu ɖevo lɛ ) ."
gbeta enɛ kɔn wiwa sixu cí nǔ e bɔkun é ɖé ɖɔhun .
"amɔ̌ , ee kɔn ye na wá é sixu sɔ́ gbɛ̀ yetɔn ɖó axɔ nu ."
"ðò hwɛɖɔtɔ́ lɛ sín táan mɛ ɔ , hwɛhwɛ wɛ izlayɛli - ví lɛ wá gbeta nyanya lɛ kɔn ."
ye lɛkɔ sín jehovah gudo bo sɛ̀n vodun lɛ . ( hwɛ .
"2 : 3 , 11 - 23 ) lɛ́vɔ lin tamɛ kpɔ́n dó hweɖevonu e ye ɖó na wá gbeta ɖé kɔn ɖò hwenuxó togun mawu tɔn tɔn mɛ é jí ."
gbeyiɖɔ elíi ɖɔ gbeta e kɔn ye ɖó wá é nyì wɛn nú ye : ye na sɛ̀n jehovah alǒ sɛ̀n vodun baalu . ( 1 axɔ .
18 : 21 ) elíi gbɛ́ nǔ nú togun ɔ ɖó nǔxokpɔ́n yetɔn wu .
"a sixu lin ɖɔ gbeta enɛ kɔn wiwa kún vɛwǔ ó , ɖó nùnywɛnú wɛ jehovah sinsɛn nyí hwebǐnu bo lɛ́ ɖó lè ."
"nugbǒ ɔ , mɛ e ɖò ganji é ɖé sixu yí wǎn nú baalu bo sɛ̀n ǎ ."
"é ɖò mɔ̌ có , izlayɛli - ví enɛ lɛ xò nǔ kpɔ́n dó mɛ e ye na sɛ̀n é wu ."
"elíi dó wusyɛn lanmɛ nú ye kpo nùnywɛ kpo ɖɔ ye ni sɔ́ sinsɛn - biblo e hugǎn bǐ é , é wɛ nyí sinsɛn - biblo sɛ́dó jehovah ."
7 etɛwu é ka sixu ko vɛwǔ nú izlayɛli - ví enɛ lɛ sɔmɔ̌ ɖɔ ye ni wá gbeta e nùnywɛ kpé é ɖé kɔn ?
"è na ɖɔ kpowun ɔ , ye sɔ́ ɖi nǔ nú jehovah ǎ bo gbɛ́ ɖɔ emi kún na setónú n’i ó ."
ye ɖó nùtuùntuùn e sɔgbe alǒ nùnywɛ e gosin mawu gɔn é ǎ ; mɔ̌ jɛn ye ma ɖeji dó jehovah wu ǎ é nɛ .
"enyi nǔwiwa yetɔn lɛ ko jinjɔn nùtuùntuùn e sɔgbe é jí wɛ ɔ , é na ko d’alɔ ye bɔ ye na wá gbeta e nùnywɛ kpé lɛ é kɔn . ( ðɛh ."
"25 : 12 ) gɔ́ na ɔ , ye jó mɛ ɖevo lɛ dó bɔ ye wà nǔ dó ye wu alǒ tlɛ wá gbeta lɛ kɔn dó tɛn yetɔn mɛ ."
"tò ɔ mɛ nu ɖěɖee ma nɔ sɛ̀n jehovah ǎ lɛ é d’akpà linlin izlayɛli - ví lɛ tɔn wu , bo sísɛ́ ye bɔ ye xwedó ahwan pagáwùn enɛ ɔ ."
jehovah ka ko gb’akpá nú ye sín xwè mɔkpan ɖíe ɖɔ nǔ mɔhun sixu jɛ . — tín . 23 : 2 .
mɛ ðevo lɛ ka ðó na wá gbeta lɛ kɔn nú mǐ wɛ à ?
8 kpɔ́ndéwú e xó mǐ ɖɔ wá yì lɛ é kplɔ́n nǔ e zawě é ɖé mǐ .
galatinu lɛ 6 : 5 flín mǐ ɖɔ : “ mɛ ɖokpo ɖokpo ɖó na wà azɔ̌ e nyí é tɔn é . ”
mǐ ɖó na sɔ́ gbeta lɛ kɔn wiwa sín azɔ̌ e nyí mǐtɔn é jó nú mɛ ɖevo lɛ ǎ .
"é nyɔ́ wà ɔ , mǐ ɖó na tuùn nǔ e sɔgbe ɖò mawu nukúnmɛ é mǐɖesunɔ lobo jló bo wà ɖ’eji ."
"enyi mǐ jó mɛ ɖevo lɛ dó bonu ye wá gbeta lɛ kɔn nú mǐ ɔ , etɛwu é ka sixu nyí awovinú ?"
9 nɛ̌ mǐ ka sixu jɛ mɔ mɛ ɖevo lɛ jijodo bonu ye wá gbeta lɛ kɔn dó tɛn mǐtɔn mɛ é tɔn mɛ gbɔn ?
kɔgbidinúmɛ hagbɛ̌ lɛ tɔn sixu sísɛ́ mǐ bɔ mǐ na wá gbeta e ma sɔgbe ǎ é ɖé kɔn .
"( nùx . 1 : 10 , 15 ) é ɖò mɔ̌ có , nú mɛ ɖevo lɛ na bo gbidi kɔ nú mǐ gbɔn ɖebǔ ɔ , azɔ̌ mǐtɔn wɛ é nyí bɔ mǐ na xwedó ayixa mǐtɔn e biblu kplɔ́n é ."
"ðò ali gègě nu ɔ , enyi mǐ nɔ jó mɛ ɖevo lɛ dó bɔ ye nɔ wá gbeta lɛ kɔn nú mǐ ɔ , mǐ nɔ jló bo nɔ “ xwedó mɛ mɔhun lɛ ” nɛ ."
"gbeta ɖé wɛ nugbǒ , amɔ̌ , é sixu jì nǔ nyanya nú mǐ ."
etɛ wu pɔlu ka mɔ ɖɔ emi ɖó na gb’akpá nú galatinu lɛ dó ?
10 mɛsɛ́dó pɔlu gb’akpá nú galatinu lɛ dó awovinú e ɖò mɛ ɖevo lɛ jijodo bonu ye ni wá gbeta mɛɖesunɔ tɔn kɔn nú ye lɛ é jí céɖécéɖé .
( xà galatinu lɛ 4 : 17 . )
mɛɖé lɛ ɖò agun ɔ mɛ bo jló na wá gbeta lɛ kɔn nú mɛ ɖevo lɛ bo na dó klán ye sín mɛsɛ́dó lɛ wu .
tɛn ɖaxó ɖaxó lɛ mɛ ninɔ ba wɛ cejɛnnabinɔ enɛ lɛ ɖè .
ye nɔ zɛ dogbó e sɔgbe lɛ é wu bo nɔ ɖó sísí ɖebǔ nú acɛ e klisanwun hàtɔ́ yetɔn lɛ ɖó bo na wá gbeta lɛ kɔn nú yeɖesunɔ lɛ é ǎ .
nɛ̌ mǐ ka sixu d’alɔ mɛ ɖevo lɛ hwenu e ye ɖò gbeta yeɖesunɔ tɔn lɛ kɔn wá wɛ é gbɔn ?
11 pɔlu sɔ́ kpɔ́ndéwú ɖagbe ɖé ɖ’ayǐ ɖò sísí ɖó nú acɛ e nɔví lɛ ɖó bo na wá gbeta lɛ kɔn nú yeɖée é mɛ .
"égbé ɔ , enyi mɛxo agun tɔn lɛ jló na ɖè wě xá mɛ dó nǔ e kúnkplá gbeta mɛɖesunɔ tɔn lɛ kɔn wiwa jí ɔ , ye ɖó na xwedó kpɔ́ndéwú enɛ ."
nǔ e jinjɔn biblu jí lɛ é mímá xá mɛ ɖevo lɛ nɔ víví nú ye .
"é ɖò mɔ̌ có , mɛxo agun tɔn lɛ nɔ cɔ́ yeɖée bo nɔ jó nɔví sunnu kpo nɔví nyɔnu ɖokpo ɖokpo dó bɔ ye nɔ wá gbeta lɛ kɔn yeɖesunɔ ."
mɔ̌ wiwa sɔgbe ɖó mɛ ɖokpo ɖokpo wɛ na kpan nǔ e gbeta e kɔn é wá é na jì lɛ é .
nùkplɔnmɛ taji ɖokpo ɖíe : mǐ sixu keya nú mɛ ɖevo lɛ bo lɛ́ dɔn ayi yetɔn wá nugbodòdó alǒ wěɖexámɛ mawuxówema ɔ tɔn lɛ jí .
"amɔ̌ , ye ɖó acɛ bo na wá gbeta yeɖesunɔ tɔn lɛ kɔn bɔ ye wɛ ɖó na bló mɔ̌ ."
"enyi ye wà mɔ̌ kpo nùnywɛ kpo ɔ , ye nɔ ɖu lè tɔn ."
é ɖò wɛn ɖɔ mǐ kún ɖó na lin gbeɖé ɖɔ mǐ ɖó acɛ bo na wá gbeta lɛ kɔn nú nɔví sunnu lɛ kpo nɔví nyɔnu lɛ kpo ó .
gbeta lɛ kɔn wiwa hwenu e è ma sixu ðu ðò mɛðée jí a é
etɛwu é ka nyí awovinú ɖɔ mǐ ni xwedó nǔ e ayi mǐtɔn ɖɔ nú mǐ é kpowun hwenu e mǐ ɖò xomɛsin jí alǒ hwenu e awakanmɛ kú mǐ é ?
12 acagbè e mɛ lɛ nɔ dó hwɛhwɛ é wɛ nyí ɖɔ : xwedó nǔ e ayi towe ɖɔ hwi ni wà é .
"amɔ̌ , nǔwiwa gbɔn mɔ̌ sixu nyí awovinú , bɔ ɖò ali ɖé nu ɔ , é sɔgbe kpo mawuxówema ɔ kpo ǎ ."
biblu gb’akpá nú mǐ ɖɔ mǐ ni má nɔ jó hwɛhuhu sín ayi mǐtɔn alǒ lee nǔ cí nú mǐ é dó b’ɛ ɖu ɖò mǐ jí hwenu e mǐ nɔ ɖò gbeta lɛ kɔn wá wɛ é ó . ( nùx .
28 : 26 ) tan biblu tɔn lɛ xlɛ́ nǔ nyanya e nɔ jɛ hwenu e è xwedó nǔ e ayi mɛtɔn ɖɔ nú mɛ é .
nǔ e wu wɛ é wɛ nyí ɖɔ “ gbɛtɔ́ sín ayixa hizi ; ayixa tɔn dá hú nǔ bǐ . ”
"( jel . 3 : 17 ; 13 : 10 ; 17 : 9 ; 1 axɔ . 11 : 9 ) enɛ wu ɔ , enyi mǐ nɔ xwedó nǔ e ayi mǐtɔn ɖɔ nú mǐ é kpowun dó wá gbeta lɛ kɔn ɔ , etɛ é ka sixu jì ?"
"13 nǔ titewungbe ɖé wɛ ayi klisanwun tɔn nyí , ɖó è ɖè gbè nú mǐ ɖɔ mǐ ni yí wǎn nú jehovah kpo ayi mǐtɔn bǐ kpo bo lɛ́ yí wǎn nú nɔzo mǐtɔn mǐɖesunɔ ɖɔhun ."
"( mat . 22 : 37 - 39 ) amɔ̌ , mawuxówema ɔ sín akpáxwé e jí mǐ ɖɔ xó dó wá yì lɛ é tɛɖɛ̌ jí ɖɔ awovinú wɛ é nyí ɖɔ mǐ ni jó lee nǔ nɔ ci nú mǐ lɛ é dó bonu ye ni xlɛ́ lee mǐ na lin nǔ gbɔn lobo wà nǔ gbɔn é mǐ ."
"ði kpɔ́ndéwú ɔ , enyi mǐ wá gbeta lɛ kɔn hwenu e mǐ ɖò xomɛsin jí ɔ , etɛ ka sixu jɛ ?"
"enyi mǐ ko wà mɔ̌ wá yì ɔ , xósin ɔ na ko ɖò wɛn ."
( nùx . 14 : 17 ; 29 : 22 ) alǒ mǐ ka sixu wá gbeta ɖagbe lɛ kɔn hwenu e awakanmɛ kú mǐ é à ? ( kɛ́n .
32 : 6 - 12 ; nùx . 24 : 10 ) flín ɖɔ xó mawu tɔn xlɛ́ ɖɔ nùnywɛnú wɛ é nyí ɖɔ è ni nyí “ kannumɔ nú mawusɛ́n ɔ . ”
( hlɔ . 7 : 25 ) é ɖò wɛn ɖɔ lee nǔ nɔ cí mǐ lɛ é sixu flú mǐ enyi mǐ jó ye dó bɔ ye ɖu ɖò mǐ jí hwenu e mǐ ɖò gbeta taji lɛ kɔn wá wɛ é .
nɛ̌ mǐ ka wà gbɔn bo tuùn ɖɔ é sixu sɔgbe ɖɔ mǐ ni huzu gbeta e kɔn mǐ ko wá é ɖé ?
14 mǐ ɖó na wá gbeta e nùnywɛ kpé lɛ é kɔn .
"amɔ̌ , enɛ xlɛ́ ɖɔ mǐ kún sɔ́ sixu ɖyɔ linlin mǐtɔn hwenu e mǐ ko wá gbeta ɖé kɔn é ó ǎ ."
"é nɔ byɔ ɖɔ mǐ ni vɔ́ gbeta ɖé gbéjé kpɔ́n hweɖelɛnu , bɔ tlɛ sixu huzu i ."
ðǒ ayi lee jehovah wà nǔ xá ninivunu lɛ gbɔn ɖò jonasi hwenu é wu .
"“ mawu mɔ lee wà nǔ gbɔn wɛ ye ɖè ɔ , bo mɔ ɖɔ ye jó jijɔ nyanya yetɔn lɛ dó . enɛ ɔ wutu ɔ , é lɛ́ lɛkɔ wá gbeta e é ko ɖè tɔ́n ɔ jí , bɔ nǔ nyanya e dán é gblɔ́n nú ye ɔ , é sɔ́ bló ǎ . ”"
"( jona . 3 : 10 ) hwenu e jehovah mɔ ɖɔ ninivunu lɛ lɛkɔ sín hwɛ yetɔn lɛ gudo bo lɛ́ huzu jijɔ é ɔ , é ɖyɔ gbeta tɔn ."
"mɔ̌ mɛ ɔ , é ɖè jlɛjininɔ , mɛɖesɔhwe , kpo wuvɛ̌sexámɛ kpo xlɛ́ ."
"hú mɔ̌ ɔ , mawu nɔ sɔ́ lee é na wà nǔ gbɔn é jinjɔn xomɛsin syɛnsyɛn táan klewun ɖé tɔn jí lee mɛ gègě nɔ bló gbɔn é ǎ ."
etɛ ka sixu zɔ́n bɔ mǐ huzu gbeta e kɔn mǐ ko wá é ɖé ?
15 ninɔmɛ ɖé lɛ sixu wá b’ɛ na byɔ ɖɔ mǐ ni vɔ́ gbeta e kɔn mǐ ko wá wá yì e ɖé gbéjé kpɔ́n .
nǔ sixu nyí mɔ̌ hwenu e ninɔmɛ lɛ ɖyɔ é .
"hweɖelɛnu ɔ , jehovah huzu gbeta tɔn hwenu e ninɔmɛ lɛ ɖyɔ é . ( 1 axɔ ."
"21 : 20 , 21 , 27 - 29 ; 2 axɔ . 20 : 1 - 5 ) nukúnnúmɔjɛnǔmɛ yɔyɔ̌ ɖé sixu na mǐ hwɛjijɔ jɔ hwɛjijɔ e wu mǐ ɖó na huzu gbeta ɖé é ."
"è hɛn mɛfibáalu , sawulu vivǔ ɔ gblé ɖò axɔsu davidi gɔn ."
"hwenu e davidi wá sè xó jɔ xó lɛ ɖò nukɔnmɛ é ɔ , é vɔ́ gbeta e kɔn é ko wá é jlaɖó ."
"( 2 sam . 16 : 3 , 4 ; 19 : 25 - 30 ) hweɖelɛnu ɔ , é sixu nyí nùnywɛnú ɖɔ mǐ lɔ ni wà nǔ ɖokpo ɔ ."
16 . ( a ) alixlɛ́mɛ ɖagbe tɛ lɛ ka sixu d’alɔ mɛ bɔ è na wá gbeta e nùnywɛ kpé lɛ é kɔn ? ( b ) etɛwu mǐ ka ɖó na vɔ́ gbeta xóxó lɛ gbéjé kpɔ́n ? nɛ̌ mǐ ka ɖó na wà mɔ̌ gbɔn ?
16 xó mawu tɔn ɖè wě xá mǐ ɖɔ mǐ ni ma nɔ zɔn kplakpla jí dó wá gbeta taji lɛ kɔn ó ( nùx .
"21 : 5 ) enyi mǐ ɖè hwenu ɖó vo bo da nǔ e gbeta e kɔn mǐ na wá é ɖé na jí é kpɔ́n ɔ , mǐ na ɖibla mɔ nu tɔn . ( 1 tɛ ."
"5 : 21 ) cobonu tatɔ́ xwédo tɔn ɖé na wá gbeta lɛ kɔn ɔ , é ɖó na zán hwenu dó ba dò nú nǔ ɖò mawuxówema ɔ kpo wema junjɔn biblu jí lɛ kpo mɛ hwɛ̌ , é ka ɖó na lɛ́ gbéjé nǔ e hagbɛ̌ xwédo ɔ tɔn lɛ lɔmɔ̌ lin dó nǔ ɔ wu é kpɔ́n ."
mǐ ni flín ɖɔ mawu byɔ ɖò ablaxamu sí ɖɔ é ni ɖótó nǔ e asì tɔn ɖò ɖiɖɔ wɛ é . ( bǐb .
21 : 9 - 12 ) mɛxo agun tɔn lɛ lɔ ɖó na zán hwenu dó ba dò nú nǔ .
"ye ɖó na ɖò gbesisɔmɛ bo na ɖyɔ linlin kpo gbeta e kɔn ye ko wá lɛ é kpo hwenu e é sɔgbe dó é , bɔ é na nyɔ́ ɖɔ mǐ mɛ bǐ ni xwedó kpɔ́ndéwú enɛ ."
mɔ̌ wiwa sixu zɔ́n bɔ fífá kpo tuto kpo na nɔ agun ɔ mɛ . — mɛ 6 : 1 - 4 .
ma dovɛ̌ nú gbeta e kɔn a wǎ lɛ ó
nɛ̌ gbeta lɛ kɔn wiwa ka sixu kpa mǐ hugǎn gbɔn ?
17 gbeta ɖé lɛ nɔ ɖò taji hú ɖevo lɛ .
"ðěɖee ɖò taji hugǎn lɛ é nɔ byɔ ɖɔ è ni lin tamɛ kpɔ́n d’eji ganji lobo xoɖɛ bo gbéjé kpɔ́n ganji , bɔ mɔ̌ wiwa ka nɔ byɔ hwenu gègě ."
gbeta taji ɖevo e nɔ hɛn nyɔna gègě wá nú mɛ é wɛ nyí lee è sixu byɔ sinsɛnzɔ́ hwebǐnu tɔn mɛ gbɔn é kpo hwenu e è sixu wà mɔ̌ gbɔn é kpo .
"ðò ali enɛ lɛ nu ɔ , é ɖò taji ɖɔ è ni ɖeji bǐ mlɛ́mlɛ́ dó jehovah wu ɖɔ é sixu xlɛ́ nùnywɛ li mɛ bo ka nɔ wà mɔ̌ nugbǒ ."
"( nùx . 1 : 5 ) enɛ wu ɔ , é ɖò taji ɖɔ è ni ba dò nú jɔtɛn wěɖexámɛ e nyɔ́ hugǎn lɛ e biblu nyí é tɔn bo lɛ́ xoɖɛ dó ba alixlɛ́mɛ jehovah tɔn ."
lɛ̌vɔ flín ɖɔ jehovah sixu na nǔwukpikpé e sín hudo mǐ ɖó bonu gbeta e kɔn mǐ wá b’ɛ sɔgbe kpo jlǒ tɔn kpo é ni dó kpà mǐ é mǐ .
18 jehovah nɔ gbidi kɔ nú mǐ bonu mǐ ni yí wǎn n’i lobo sɛ̀n ɛ ǎ .
mǐɖesunɔ wɛ nɔ wá gbeta enɛ kɔn .
"sɔgbe kpo mɛɖesúsínínɔ e é na mǐ é kpo ɔ , é nɔ ɖó sísí nú azɔ̌ kpo acɛ kpo e mǐ ɖó bo na ‘ ɖɔ ’ nú mǐ na sɛ̀n ɛ kpo mǐ na gbɔ kpo é . ( joz . 24 : 15 ; nùt ."
"5 : 3 ) amɔ̌ , é nɔ ɖó nukún ɖɔ mǐ na sɔ́ ayi ɖó gbeta e kɔn mǐ nɔ wá sɔgbe kpo alixlɛ́mɛ tɔn lɛ kpo é jí ."
"jiɖiɖe dó lee jehovah nɔ wà nǔ lɛ gbɔn é kpo nugbodòdó ɖěɖee é na kpo xomɛnyínyɔ́ kpo lɛ é wu sixu d’alɔ mǐ bɔ mǐ na wá gbeta e nùnywɛ kpé lɛ é kɔn , lobo na lidǒ ɖò ali e mǐ na mlɛ́ lɛ é bǐ jí . — ja . 1 : 5 - 8 ; 4 : 8 ."
mars 2017
xota nùkplɔnkplɔn tɔn lɛ nú : 1 - 28 mai 2017
roumanie
mɛxo agun tɔn elɔ kpo asì tɔn kpo mɔ ɖɔ kplé aklunɔzángbe tɔn gudo nyí hwenu ɖagbe ɖé bɔ è na dó ba gbɛtɔ́ lɛngbɔ̌ ɖɔhun lɛ kpɔ́n ɖò totaligbé roumanie tɔn .
nɔzo wè elɔ lɛ e sɔ́ gbɔ̌fun dó ɖò avɔkan lɔn na wɛ ɖò xá ɔ mɛ é lɔmɔ̌ ɖò mɛ enɛ lɛ mɛ .
40 575
25 623
78 300
"asa , jozafati , ezekiyasi , joziyasi"
sɛ̀n jehovah kpo ayi towe bǐ kpo !
"“ óo ! mawu mavɔmavɔ , flín ɖɔ un nɔ gbeji ɖò nukɔn towe , bo wà azɔ̌ kpo ayi jlɔjlɔ [ alǒ ‘ ayi bǐ , ’ nwt ] kpo . ” — 2 axɔ ."
20 : 3 .
"han lɛ : 52 , 65"
etɛ ka jiwǔ nú we ɖò nukún ɖagbe e mawu dó kpɔ́n axɔsu judáa tɔn ɛnɛ lɛ é mɛ ?
etɛ jehovah sinsɛn kpo “ ayixa m [ ɛ ] tɔn bǐ ” kpo ka byɔ ?
na kpɔ́ndéwú ɖé .
"ðó mǐ nyí hwɛhutɔ́ wutu ɔ , mǐ nɔ yawu wà nǔ nyì dò ."
"amɔ̌ , mǐ dó kú ɖɔ jehovah kún nɔ “ kpɔ́n dó hwɛ e mǐ hu é wu , bo nɔ wà nǔ tɔn xá mǐ ” ó , nú mǐ lɛkɔ sín hwɛ mǐtɔn lɛ gudo bo sɛkpɔ ɛ kpo nùɖiɖi kpo , kpodo mɛɖesɔhwe kpan sɔgbe kpo vɔsisa gbɛxɔnumɛ tɔn e jezu bló é kpo ɔ nɛ ."
"( ðɛh . 103 : 10 ) é ɖò mɔ̌ có , lee davidi ɖɔ nú salomɔ́ɔ gbɔn é ɔ , enyi mǐ jló ɖɔ jehovah na yí gbè nú sinsɛn e mǐ nɔ bló sɛ́dó è ayihɔngbe ayihɔngbe é ɔ , mǐ ɖó na “ sɛ̀n éɖokponɔ géé , kpodo ayixa [ mǐtɔn ] bǐ kpo . ” ( 1 tan 28 : 9 ) nɛ̌ mǐ mɛ gbɛtɔ́ hwɛhutɔ́ lɛ ka sixu wà mɔ̌ gbɔn ?"
"2 bonu mǐ na mɔ nukúnnú jɛ mɛ ɔ , mǐ sixu sɔ́ gbɛzán axɔsu asa tɔn jlɛ́ dó axɔsu amasiyasi tɔn wu ."
"axɔsu judáa tɔn wè enɛ lɛ bǐ wɛ wà nǔ e nyɔ́ jehovah nukún mɛ é , amɔ̌ , asa sín ayi bǐ ɖò jehovah jí hú amasiyasi tɔn ."
"( 2 tan 15 : 16 , 17 ; 25 : 1 , 2 ; nùx ."
17 : 3 ) ye mɛ wè lɛ bǐ wɛ nyí gbɛtɔ́ hwɛhutɔ́ bo lɛ́ wà nǔ nyì dò .
"é ɖò mɔ̌ có , asa gosin ali mawu tɔn jí ǎ , ɖó é sɔ́ ayi tɔn bǐ jó nú mawu wutu ."
"ðò alɔ ɖevo mɛ ɔ , amasiyasi sɔ́ ayi tɔn bǐ jó nú jehovah ǎ ."
"ee é ɖu ɖò kɛntɔ́ mawu tɔn lɛ jí gudo é ɔ , é bɛ́ vodun yetɔn lɛ wá xwé bo jɛ ye sɛ̀n jí . — 2 tan 25 : 11 - 16 ."
3 mawu sínsɛ́n kpo “ ayi m [ ɛ ] tɔn bǐ ” kpo byɔ ɖɔ è ni sɔ mɛɖée bǐ jó n’i kpátákpátá .
"ðò biblu mɛ ɔ , è nɔ zán xókwin “ ayixa ” alǒ “ ayi ” bo nɔ dó dó gesí nǔ e mɛɖé nyí ɖò xomɛ é hwɛhwɛ ."
"nǔ e nɔ jló è lɛ é , linlin tɔn lɛ , jujɔ tɔn lɛ , nǔwiwa tɔn lɛ , nǔwukpikpé tɔn lɛ , nǔ e nɔ sísɛ́ ɛ lɛ é , kpo nǔ e gbé é nɔ nya lɛ é kpo wɛ ɖ’emɛ ."
"enɛ wu ɔ , mɛ e nɔ sɛ̀n jehovah kpo ayi tɔn bǐ kpo é nɔ sɛ̀n ɛ kpo yɛmɛnúwiwa kpo ǎ ."
jehovah sinsɛn nyí yɛsu kpowun bɔ é nɔ fɔ ǎ .
mǐdɛɛ lɛ ka lo ?
"mǐ nyí gbɛtɔ́ hwɛhutɔ́ lɛ có , mǐ na ɖò mawu sɛ̀n kpo ayi mǐtɔn bǐ kpo wɛ , enyi mǐ sɔ́ mǐɖée jó n’i bǐ bo ma nɔ wà yɛ mɛ nú ǎ ɔ nɛ . — 2 tan 19 : 9 ."
etɛ mǐ ka na ba dò kpɔ́n na dìn ?
"4 bonu mǐ na mɔ nukúnnú jɛ nǔ e mawu sinsɛn kpo ayi mɛtɔn bǐ kpo nyí é mɛ ganji ɔ , mǐ ni lin tamɛ kpɔ́n dó gbɛzán asa tɔn kpo axɔsu judáa tɔn e sɛ̀n mawu kpo ayi bǐ kpo e tɔn ɖé lɛ jí , ye wɛ nyí jozafati , ezekiyasi , kpo joziyasi kpo ."
"ye mɛ ɛnɛ lɛ bǐ wɛ wà nǔ nyì dò , amɔ̌ , ye mɛ bǐ sín nǔ wɛ nyɔ́ jehovah nukúnmɛ ."
etɛwu mawu ka mɔ ɖɔ ye sɛ̀n emi kpo ayi bǐ kpo ? nɛ̌ mǐ ka sixu wà nǔ ye ɖɔhun gbɔn ?
asa sín ayi “ bǐ nɔ mawu mavɔmavɔ jí ”
5 asa wɛ nyí axɔsu judáa tɔn atɔngɔ ɔ ɖò hwenu e axɔsuɖuto izlayɛli tɔn akɔta wǒ totaligbé tɔn lɛ klán gudo é .
"é tlɛ yí “ nyɔnu ɖaxó sín acɛ e tɔ́ tɔn nɔ maaka ɖó ɔ sín así tɔn , ɖó maaka kpà vodun acela sín bocyɔ bo nɔ sɛ̀n ” wutu ."
"( 1 axɔ . 15 : 11 - 13 ) hú mɔ̌ ɔ , asa dó wusyɛn lanmɛ nú togun tɔn ɖɔ ye ni “ sɛ̀n mawu mavɔmavɔ . . . ye ni nyì sɛ́n tɔn , lobo wà nǔ e é zɔ́n lɛ é . ”"
é jɛhun dó sinsɛn - biblo nugbǒ ɔ jí nugbǒ nugbǒ . — 2 tan 14 : 3 .
"hwenu e etiopíinu lɛ tɔn ahwan tò ɔ é ɔ , nɛ̌ asa ka wà nǔ gbɔn ?"
6 jehovah kɔn fífá sín nyɔna dó judáa jí ɖò xwè wǒ nukɔntɔn axɔsuɖuɖu asa tɔn tɔn mɛ .
"enɛ gudo ɔ , zelaxi etiopíinu ɔ hɛn ahwanfuntɔ́ 1 000 000 kpo ahwankɛkɛ 300 kpo bo wá tɔ́n ahwan judáa ."
"( 2 tan 13 : 23 ; 14 : 5 , 8 , 9 ) nɛ̌ asa ka wà nǔ gbɔn ɖò adǎngbomɛ enɛ nukɔn ?"
é ɖeji dó jehovah wu bǐ mlɛ́mlɛ́ .
"mawu sè ɖɛ vívɛ́ e asa xò sɛ́dó è é , bo na ɛ ɖuɖeji bǐ mlɛ́mlɛ́ bɔ é sú kún dó nú ahwangɔnu etiopíinu lɛ tɔn ."
"( 2 tan 14 : 11 , 12 ) enyi axɔsu lɛ na bo ma nɔ gbeji nú jehovah ǎ ɔ , é sixu bló bɔ ye ɖu ɖò kɛntɔ́ yetɔn lɛ jí ɖó nyikɔ tɔn wutu ."
"( 1 axɔ . 20 : 13 , 26 - 30 ) amɔ̌ , asa ɖeji dó jehovah wu , bɔ é sè ɖɛ tɔn ."
nugbǒ wɛ ɖɔ asa wà xlonɔnú ɖò hweɖelɛnu .
"ði kpɔ́ndéwú ɔ , é jó alɔdo jehovah tɔn biba dó , bo yì ba alɔdo axɔsu silíi tɔn tɔn ."
"( 1 axɔ . 15 : 16 - 22 ) é ɖò mɔ̌ có , linlin e jehovah ɖó dó asa wu é wɛ nyí ɖɔ ayi tɔn “ bǐ nɔ mawu mavɔmavɔ jí , ɖò gbɛzán tɔn bǐ mɛ . ”"
nɛ̌ mǐ ka sixu wà nǔ ɖagbe asa ɖɔhun gbɔn ? — 1 axɔ . 15 : 14 .
nɛ̌ a ka sixu sɛ̀n jehovah asa ɖɔhun gbɔn ?
7 mǐ mɛ ɖokpo ɖokpo ɖó na gbéjé ayi mǐtɔn kpɔ́n bo na kpɔ́n ɖɔ mǐ ka sɔ́ mǐɖée jó nú mawu bǐ mlɛ́mlɛ́ à jí .
"kanbyɔ hwiɖée ɖɔ : ‘ un ka kú d’eji bo na hɛn xomɛ jehovah tɔn hun , bo jɛhun dó sinsɛn - biblo nugbǒ ɔ jí , lobo cyɔn alɔ togun tɔn jí dó nǔ baɖabaɖa ɖebǔ e na wà nǔ dó wutu tɔn é wu à ? ’"
kpɔ́n akɔnkpinkpan e é byɔ asa ɖɔ é ni ɖó cobo sixu kpannukɔn maaka e nyí “ nyɔnu ɖaxó ” ɖò tò ɔ mɛ é !
"a sixu nɔ ma tuùn mɛɖé bɔ é wà nǔ maaka ɖɔhun pɛ́ɛ́ , amɔ̌ , ninɔmɛ ɖé sixu wá xwetɔ́n b’ɛ na byɔ ɖɔ a ni wà nǔ asa ɖɔhun bo ɖókan dó nǔ wu ."
"ði kpɔ́ndéwú ɔ , enyi hagbɛ̌ xwédo towe tɔn ɖé alǒ xɔ́ntɔn vívɛ́ towe ɖé hu hwɛ bo ma ka lɛkɔ sín hwɛ tɔn lɛ gudo ǎ , bɔ é byɔ ɖɔ è na ɖè è sín agun mɛ ɔ ka lo ?"
a ka na wà nǔ kpo kanɖodonǔwu kpo bo ɖó alɔ te nú kpɔ́ninɔ xá mɛ enɛ ɔ à ?
"8 asa ɖɔhun ɔ , a sixu ɖexlɛ́ ɖɔ emi sɔ́ ayi emitɔn bǐ jó nú mawu gbɔn jiɖiɖe dó wutu tɔn hwenu e gbeklanxamɛ kpannukɔn we é gblamɛ , bɔ ɖé lɛ tlɛ sixu cí nǔ e jí a ma sixu ɖu ɖè ǎ é ɖɔhun ."
"ðó a nyí kúnnuɖetɔ́ jehovah tɔn ɖé wutu ɔ , è sixu dó tagba nú we alǒ cá we ko ɖò wemaxɔmɛ ."
"alǒ azɔ̌gbɛ̌ towe lɛ sixu ɖɔ slamɛ wu we ɖó a nɔ yí azǎn ɖé lɛ ɖò azɔ̌ towe mɛ bo na dó ɖ’alɔ ɖò gbigbɔ sín nǔ lɛ mɛ , alǒ ɖɔ hwi kún nɔ wà gán gudo zɔ́ bo na dó mɔ akwɛ gègě d’eji ó wutu ."
"ðò ninɔmɛ mɔhun lɛ mɛ ɔ , xoɖɛ sɛ́dó mawu lee asa bló gbɔn é ɖɔhun ."
"ðeji dó jehovah wu kpo akɔnkpinkpan kpo , bo zunfan nǔ e a tuùn ɖɔ é nyí nǔ jlɔjlɔ bo lɛ́ nyí nùnywɛnú é gbánwún gbánwún ."
"flín ɖɔ mawu dó wusyɛn lanmɛ nú asa bo d’alɔ ɛ , é na dó wusyɛn lanmɛ nú hwi lɔmɔ̌ ."
nɛ̌ mǐ ka sixu jla mawuxó ɔ kpo ayi mǐtɔn bǐ kpo gbɔn ?
9 mawu sɛntɔ́ lɛ nɔ lin yeɖokponɔ kɛɖɛ tɔn kpɔ́n kpowun ǎ .
asa jɛhun dó sinsɛn - biblo nugbǒ ɔ jí .
mǐ lɔ nɔ d’alɔ mɛ ɖevo lɛ bɔ ye nɔ “ sɛ̀n mawu mavɔmavɔ . ”
"enyi mǐ nɔ ɖɔ xó dó jehovah wu nú nɔzo mǐtɔn lɛ , bo nɔ wà mɔ̌ ɖó mǐ yí wǎn n’i nugbǒ nugbǒ , bo lɛ́ ɖó jló bo na wà ɖagbe mavɔmavɔ nú mɛ lɛ wutu ɔ , é nɔ hun xomɛ nú jehovah kpɔ́n !"
jozafati ba jehovah bo sɛ̀n
nɛ̌ a ka sixu wà nǔ jozafati ɖɔhun gbɔn ?
"10 jozafati asa vǐ ɔ “ zán gbɛ̀ jlɔjlɔ tɔ́ tɔn asa ɖɔhun . ” ( 2 tan 20 : 31 , 32 ) gbɔn nɛ̌ é ?"
"é bló mɔ̌ gbɔn tuto biblo nú nǔwiwa nùkplɔnmɛ tɔn ɖé gblamɛ , bɔ “ sɛ́nwema mawu mavɔmavɔ tɔn ɔ ” wɛ ye zán dó kplɔ́n nǔ mɛ na ."
"( 2 tan 17 : 7 - 10 ) é tlɛ yì kaka axɔsuɖuto izlayɛli tɔn totaligbé tɔn yikúngban jí ɖò eflayimu sókan mɛ “ bo nɔ ɖɔ nú izlayɛli - vǐ lɛ ɖɔ ye ni lɛkɔ wà mawu mavɔmavɔ , mawu tɔ́gbó yetɔn lɛ tɔn ɔ gɔn . ” ( 2 tan 19 : 4 ) jozafati nyí axɔsu e “ sɛ̀n mawu mavɔmavɔ kpo ayixa tɔn bǐ kpo ɔ ” ɖé . — 2 tan 22 : 9 ."
11 mǐ bǐ sixu ɖ’alɔ ɖò azɔ̌ mɛkplɔnkplɔn tɔn ɖaxó e jehovah ko ɖò wiwa wɛ ɖò égbé é mɛ .
a ka nɔ tɛnkpɔn bo na kplɔ́n xó mawu tɔn mɛ ɖevo lɛ sunmɛ sunmɛ bonu é na sísɛ́ ye nú ye na sɛ̀n mawu à ?
"gbɔn ada gbigbló nú sinsɛnzɔ́ towe kpo nyɔna mawu tɔn kpo gblamɛ ɔ , a na kpéwú bo jɛ biblu kplɔ́n xá mɛɖé jí ."
a ka nɔ xoɖɛ dó nǔ enɛ gbé nyinya wu à ?
"a ka jló na yí gbè nú wuvɛ̌ enɛ , bo tlɛ sɔ́ hwenu e mɛ gègě nɔ sɔ́ dó mɔ gbɔjɛ hwenu na lɛ é dó savɔ̌ na à ?"
"lee jozafati yì eflayimu yikúngban jí bo na d’alɔ mɛ lɛ bonu ye na lɛkɔ wá sinsɛn - biblo nugbǒ ɔ kɔn gbɔn é ɖɔhun ɔ , mǐ lɔ sixu yì ba mɛ ɖěɖee awakanmɛ gbɔjɔ na lɛ é mɔ ."
"gɔ́ na ɔ , mɛxo agun tɔn lɛ nɔ yì ba mɛ ɖěɖee è ɖè sín agun mɛ bɔ ye ɖò fí e agun ɔ nɔ wà azɔ̌ gbɔn lɛ é , bo ko sixu lɛkɔ sín hwɛ yetɔn gudo lɛ é mɔ , bo nɔ d’alɔ ye ."
"12 , 13 . ( a ) hwenu e ninɔmɛ e gbà hǔn dó nú mɛ é ɖé wá kpannukɔn jozafati é ɔ , nɛ̌ é ka wà nǔ gbɔn ? ( b ) etɛwu mǐ ka ɖó na nɔ yí gbè nú gǎnmaɖó mǐtɔn lɛ jozafati ɖɔhun ?"
"12 tɔ́ tɔn asa ɖɔhun ɔ , jozafati nɔ gbeji nú mawu hwenu e ahwangɔnu wɔbuwɔbu ɖé tlɛ tɔ́n ahwan ɛ é ."
( xà 2 tan 20 : 2 - 4 . )
"amɔ̌ , “ é ɖɔ emi na kàn nǔ byɔ mawu mavɔmavɔ . ”"
"ðò ɖɛ e é xó é mɛ ɔ , é sɔ́ éɖée hwe , bo yí gbè ɖɔ togun emitɔn kún “ kpé nǔ ɖebǔ wu ɖò ahwan wɔbuwɔbu enɛ ” nukɔn ó , ɖɔ emi kpo togun emitɔn kpo kún tuùn nǔ e emi na wà é ó ."
é ɖeji dó jehovah wu bǐ mlɛ́mlɛ́ bo ɖɔ : “ mǐ ɖò nukún ɖó we wɛ ɖɔ a na hwlɛn mǐ gán . ” — 2 tan 20 : 12 .
"13 hweɖelɛnu ɔ , nǔ e mǐ na wà é sixu bú vo dó mǐ lɔmɔ̌ , bɔ ado tlɛ sixu hu mǐ jozafati ɖɔhun ."
"( 2 kɔ . 4 : 8 , 9 ) amɔ̌ , flín ɖɔ jozafati yí gbè ɖò ɖɛ e é xò ɖò agbawungba é mɛ ɖɔ emi kpo togun emitɔn kpo kún ɖó hlɔnhlɔn ɖě ó ."
"( 2 tan 20 : 5 ) tatɔ́ xwédo tɔn lɛ sixu xwedó kpɔ́ndéwú jozafati tɔn bo nɔ ba alixlɛ́mɛ jehovah tɔn , kpodo hlɔnhlɔn e ye na ɖó bá dó ɖí xwi xá tagba e mɛ ye ɖè lɛ é kpan ."
winnya n’i ma hu we ɖɔ xwédo towe sè ɖɔ a ɖò vo mɔhun lɛ sà wɛ ó .
ye na mɔ ɖɔ a ɖeji dó jehovah wu .
"mawu d’alɔ jozafati , é na d’alɔ hwi lɔmɔ̌ ."
ezekiyasi kpò ðò nǔ e sɔgbe é wà wɛ
nɛ̌ ezekiyasi ka ɖeji bǐ mlɛ́mlɛ́ dó mawu wu gbɔn ?
14 ezekiyasi gbɔn vo nú jozafati .
"é tó ɖu ɖò linlin nyanya e tɔ́ tɔn vodun sɛntɔ́ ɔ jó dó lɛ é jí hwɛ , cobɔ è wà tuùn i ɖi axɔsu e “ zunfan mawu mavɔmavɔ syɛnsyɛn ” é ɖé ."
"dan e mɔyizi sɔ́ ganvɔ dó bló na ɔ , é gbà hánnyá , ” ɖó ye kpó ɖò dan enɛ sɛ̀n wɛ kaka jɛ hwenɛnu ."
"é sɔ́ éɖée jó nú jehovah bǐ mlɛ́mlɛ́ , ɖó “ é nɔ nyì sɛ̀n e mawu mavɔmavɔ dó nú mɔyizi lɛ é bǐ . ” — 2 axɔ ."
"18 : 1 - 6 . 15 é tlɛ nyí hwenu e asilíi e nyí acɛkpikpa ɖaxó bǐ ɖò gbɛ̀ ɔ mɛ hwenɛnu é wá tɔ́n ahwan judáa bo na sú kún dó nú jeluzalɛmu é ɔ , ezekiyasi ɖeji dó jehovah wu kpo ayi tɔn bǐ kpo ."
"asilíi xɔsu senakelibu zun jehovah , bo tɛnkpɔn bo na gbà hǔn dè nú ezekiyasi bonu é ni jó ta ma fun ahwan ."
"é ɖò mɔ̌ có , ezekiyasi ɖɔ jì e é ɖè dó hlɔnhlɔn mɛhwlɛngán tɔn jehovah tɔn wu é ɖò ɖɛ mɛ ."
( xà ezayíi 37 : 15 - 20 . )
"mawu sè ɖɛ tɔn bo sɛ́ wɛnsagun ɖokpo dó b’ɛ hu asilíinu 185 000 . — eza . 37 : 36 , 37 ."
nɛ̌ a ka sixu sɛ̀n mawu ezekiyasi ɖɔhun gbɔn ?
"16 nukɔnmɛ ɔ , ezekiyasi wá jɛ azɔn kaka bo ɖibla kú ."
é savo nú jehovah ɖɔ é ni flín lee emi wà nǔ gbɔn ɖò nukɔn tɔn é .
( xà 2 axɔsu lɛ 20 : 1 - 3 . )
"mawuxówema ɔ xlɛ́ mǐ ɖɔ mǐ kún ɖò hwenu e mǐ sixu ɖó nukún ɖɔ mawu na bló nùjiwǔ dó gbɔ azɔn nú mǐ , alǒ dó azǎn azǎn jí nú mǐ é ó ."
"é ɖò mɔ̌ có , ezekiyasi ɖɔhun ɔ , mǐ sixu ɖɔ nú jehovah ɖò ɖɛ mɛ ɖɔ : “ un nɔ gbeji ɖò nukɔn towe , bo wà azɔ̌ kpo ayi [ bǐ ] kpo . ”"
a ka ɖi nǔ ɖɔ jehovah ɖó nǔwukpikpé kpo jlǒ kpo bo na kpé nukún dó wǔ we hwenu e a tlɛ ɖò azɔnzanji é à ? — ðɛh .
"41 : 4 . 17 enyi mǐ lin tamɛ dó kpɔ́ndéwú ezekiyasi tɔn jí ɔ , mǐ sixu mɔ ɖɔ mǐ ɖó na jó nǔ e ɖò kancica e ɖò mǐ kpo mawu kpo tɛntin e hɛn gblé wɛ é ɖé dó , alǒ jó nǔ e ɖò ayi mǐtɔn fɛ́ sín sinsɛn - biblo nugbǒ ɔ jí wɛ é ɖé dó ."
"é ɖò wɛn ɖɔ , mǐ kún jló na wà nǔ mɛ ɖěɖee nɔ zán xɔ́ntɔn zunzun ɖò ɛntɛnɛti jí sín azɔwanú lɛ dó sɔ́ gbɛtɔ́ lɛ dó tɛn ɖé mɛ cí ɖɔ nǔmɛsɛn wɛ ye nyí ɖɔhun é ó ."
nugbǒ wɛ ɖɔ klisanwun ɖé lɛ sixu ɖu vivǐ xóɖɔɖókpɔ́ xá xwédo yetɔn alǒ xɔ́ntɔn vívɛ́ yetɔn lɛ tɔn gbɔn nǔ mɔhun lɛ gblamɛ .
"amɔ̌ , mɛ gègě ɖò gbɛ̀ ɔ mɛ nɔ zán nǔ e è nɔ dó zun xɔ́ntɔn na ɖò ɛntɛnɛti jí lɛ é nyì dò , bo nɔ ɖò sunnu kpo nyɔnu kpo e ye ma tlɛ tuùn kpɔ́n ǎ lɛ é xwedó wɛ ."
"ye nɔ lɛ́ zán hwenu gègě dó kpɔ́n fɔtóo mɛ mɔhun lɛ tɔn na , alǒ nɔ ɖò nǔ e è wlan dó mɛ mɔhun lɛ wu é xà wɛ ."
awovinú wɛ é nyí ɖɔ nǔmaɖinǔ lɛ ni gɔ́ gbɛzinzan mɛtɔn mɛ .
"klisanwun ɖé tlɛ sixu yí gò ɖó mɛ nabi e yí wǎn nú nǔ e é sɔ́ ɖó ɛntɛnɛti jí é wu , bo tlɛ sixu sìn xomɛ hwenu e ye na gɔ́n xwixwedó è é ."
"mǐ ka sixu lin ɖɔ mɛsɛ́dó pɔlu alǒ akilasi kpo plisilu kpo na hɛn alɔnu yetɔn ján ɖò fɔtóo lɛ sísɔ́ dó ɛntɛnɛti jí mɛ , alǒ ye na ɖò mɛ e ma ɖò kplékplé nɔví lɛ tɔn mɛ ǎ é ɖé xwedó wɛ à ?"
mǐ xà ɖɔ “ pɔlu jó éɖée dó nú mawuxó ɖiɖɔ kɛɖɛ . ”
bɔ akilasi kpo plisilu kpo zán hwenu yetɔn dó “ tín mawu sín ali ɔ mɛ ” nú mɛ ɖevo lɛ .
"( mɛsɛ́dó 18 : 4 , 5 , 26 ) mǐ sixu kanbyɔ mǐɖée ɖɔ , ‘ un ka nɔ nyì alɔ nú gbɛtɔ́ lɛ zízé dó mawu tɛnmɛ , alǒ hwenu xɔ akwɛ gègě zinzan dó nǔmaɖinǔ lɛ tamɛ à ? ’ — xà efɛzinu lɛ 5 : 15 , 16 ."
joziyasi nyì sɛ́n jehovah tɔn lɛ
ali tɛ lɛ nu a jló na wà nǔ joziyasi ɖɔhun ɖè ?
"18 axɔsu joziyasi , vìvúvivu ezekiyasi tɔn lɔmɔ̌ nyì sɛ́n jehovah tɔn lɛ ‘ kpo ayi tɔn bǐ kpo . ’ ( 2 tan 34 : 31 ) hwenu e é kpó ɖò winnyawinnya mɛ é ɔ , é “ jɛ mawu e tɔ́gbó tɔn davidi sɛ̀n ɔ sín jlǒ ba na tuùn jí , ” bɔ hwenu e é ɖò xwè ko ɖó wɛ é ɔ , é jɛ vodun e ɖò judáa lɛ é ɖé síìn jí ."
( xà 2 tan 34 : 1 - 3 . )
joziyasi ɖó kàn dó nǔ e nyɔ́ mawu nukúnmɛ é wiwa wu hugǎn axɔsu judáa tɔn gègě .
"é ɖò mɔ̌ có , hwenu e è mɔ nǔ e sixu ko nyí sɛ́n mɔyizi tɔn sín wema dòdó ɔ , lobo xà nú joziyasi é ɔ , é mɔ ɖɔ emi ɖó na wà jlǒ mawu tɔn bǐ mlɛ́mlɛ́ ."
é dó wusyɛn lanmɛ nú mɛ ɖevo lɛ ɖɔ ye ni sɛ̀n jehovah .
"wǎgbɔ tɔn ɔ , togun ɔ , “ sɔ́ lɛkɔ sín mawu mavɔmavɔ , mawu e tɔ́gbó yetɔn lɛ nɔ sɛ́n ɔ gudo ” kaka có nú joziyasi zán wá kú ǎ . — 2 tan 34 : 27 , 33 ."
axɔsu manasée e lɛkɔ sín hwɛ tɔn lɛ gudo é na ko kplɔ́n nǔ joziyasi dó nùblawukúnúmɛ mawu tɔn wu .
"mɛ winnyawinnya lɛ emi , mi sɛkpɔ mɛxomɔ gbejinɔtɔ́ e ɖò xwédo mitɔn kpo agun ɔ kpo mɛ lɛ é ba dó kplɔ́n lee jehovah nyɔ́ xomɛ dó ye wu gbɔn é ."
"gɔ́ na ɔ , mi flín ɖɔ mawuxówema ɔ xixa byɔ ayi mɛ nú joziyasi , bɔ é sísɛ́ ɛ b’ɛ wà nǔ e sɔgbe é ."
"xó mawu tɔn xixa sixu sísɛ́ mi bɔ mi na wà nǔ e na na mi awǎjijɛ d’eji lobo hɛn xɔ́ntɔn mi kpo mawu kpo tɔn syɛn d’eji é , é na lɛ́ sísɛ́ mi bɔ mi na d’alɔ mɛ ɖevo lɛ bɔ ye na ba na sɛ̀n mawu ."
biblu kpinkplɔn sixu lɛ́ d’alɔ mi bɔ mi na ɖ’ayi ali e nu mi sixu hɛn sinsɛnzɔ́ e bló nú mawu wɛ mi ɖè é kpɔ́n te d’eji ɖè lɛ é wu .
"enyi mi ɖ’ayi wu hǔn , mi wà nǔ joziyasi ɖɔhun ."
sɛ̀n jehovah kpo ayi towe bǐ kpo !
"20 , 21 . ( a ) nǔ ɖokpo ɔ tɛ axɔsu ɛnɛ e xó mǐ ɖɔ lɛ é ka wà ? ( b ) etɛ jí mǐ ka na ɖɔ xó dó ɖò xota e bɔ d’ewu é mɛ ?"
20 axɔsu judáa tɔn ɛnɛ e sɛ̀n jehovah kpo ayi yetɔn bǐ kpo e sín kpɔ́ndéwú e mǐ gbéjé kpɔ́n é ka hɛn lè wá nú we à ?
ye ɖó kàn dó jlǒ mawu tɔn wiwa wu kpo ayi yetɔn bǐ kpo .
ye ɖó jlǒ mawu tɔn wiwa te ǎ .
ye tlɛ wà mɔ̌ hwenu e kɛntɔ́ aditi lɛ kpannukɔn ye é .
"ðò taji hú bǐ ɔ , linlin e sísɛ́ ye bɔ ye sɛ̀n jehovah é mɛ́ ."
"21 lee mǐ na mɔ gbɔn ɖò xota e bɔ d’ewu é mɛ é ɔ , axɔsu ɛnɛ e xó mǐ ɖɔ lɛ é bǐ wɛ wà nǔ nyì dò ."
"é ɖò mɔ̌ có , hwenu e mɛ e nɔ mɔ nukúnnú jɛ ayi mɛ é gbéjé ye kpɔ́n é ɔ , é mɔ ɖɔ ye sɛ̀n emi kpo ayi yetɔn bǐ kpo ."
hwɛhutɔ́ wɛ mǐ lɔ nyí .
"ee jehovah na ɖò mǐ gbéjé kpɔ́n wɛ é ɔ , é ka na wá gbeta ɔ kɔn ɖɔ mǐ ɖò emi sɛ̀n wɛ kpo ayi mǐtɔn bǐ kpo à ?"
mǐ na ɖɔ xó dó xó enɛ wu ɖò xota e bɔ d’ewu é mɛ .
"“ è wlan nǔ enɛ lɛ . . . bo na dó kplɔ́n nǔ mǐ na ; ɖó hwenu e mǐ ɖè dìn ɔ , hwenu lɛ sín vivɔ ko sɛya . ” — 1 kɔ ."
10 : 11 .
"han lɛ : 11 , 61"
etɛ nùwanyido axɔsu elɔ lɛ tɔn ka sixu kplɔ́n we ?
asa kpo jozafati kpo
ezekiyasi
joziyasi
"enyi a mɔ bɔ mɛɖé ɖíɖí nǔ bo j’ayǐ ɖò ali ɖé jí ɔ , a na cɔ́ hwiɖée hwenu e a na ɖò ali ɖokpo ɔ jí gbɔn wɛ é à cé ?"
tamɛ linlin dó nùwanyido mɛ ɖevo lɛ tɔn jí sixu d’alɔ mǐ bɔ mǐ na nyì alɔ nú nùwanyido ɖokpo ɔ lɛ .
nǔ ɖokpo ɔ wɛ é nɔ nyí ɖò gbigbɔ lixo .
"mǐ sixu kplɔ́n nǔ gègě dó nùwanyido mɛ ɖevo lɛ tɔn wu , kaka jɛ ɖěɖee è wlan dó biblu mɛ lɛ é jí ."
2 axɔsu judáa tɔn ɛnɛ e wu è ɖɔ xó dó ɖò xota e wá yì é mɛ lɛ é sɛ̀n jehovah kpo ayi yetɔn bǐ kpo .
"é ɖò mɔ̌ có , ye wà nǔ syɛnsyɛn ɖé lɛ nyì dò ."
etɛ nǔ e gbò ye lɛ é ka sixu kplɔ́n mǐ ? nɛ̌ mǐ ka sixu nyì alɔ nú nùwanyido mɔhun ɖé gbɔn ?
tamɛ linlin dó kpɔ́ndéwú enɛ lɛ jí na d’alɔ mǐ bɔ mǐ na ɖu nǔ ɖěɖee è ko wlan ɖ’ayǐ xóxó nú kplɔ́n mǐtɔn lɛ é sín lè . — xà hlɔmanu lɛ 15 : 4 .
jiðiðe dó nùnywɛ gbɛtɔ́ tɔn wu nɔ dɔn awexomɛ wá
"3 - 5 . ( a ) asa sɛ̀n jehovah kpo ayi tɔn bǐ kpo có , tagba tɛ é ka mɔ ? ( b ) etɛ ka sixu ko zɔ́n bɔ asa ɖeji dó gbɛtɔ́ lɛ wu hwenu e baeca huzu kpannukɔn judáa é ?"
"3 mǐ nú mǐ ni gbéjé kpɔ́ndéwú asa tɔn kpɔ́n hwɛ̌ , ba kpɔ́n lee xó mawu tɔn sixu xlɛ́ ali mǐ gbɔn é ."
"asa ɖeji dó jehovah wu hwenu e etiopíinu livi ɖokpo wá tɔn ahwan judáa é , amɔ̌ , hwenu e baeca izlayɛli xɔsu ɔ jɛ ahoho mɛ̀ lɛlɛ̌ dó hlama e sɛkpɔ ayikúngban asa tɔn lɛ é jí é ɔ , é sɔ́ ɖeji dó jehovah wu ǎ ."
"( 2 tan 16 : 1 - 3 ) ðò ninɔmɛ ɖevo mɛ ɔ , asa ɖeji dó nùnywɛ éɖesunɔ tɔn wu bo dó akwɛ nu nú axɔsu silíi tɔn bɛni - hadadi bonu é ni tɔ́n ahwan baeca ."
asa sín wlɛnwín ka kpa ɛ à ?
"4 amɔ̌ , nǔ enɛ e asa wà é ɔ , nɛ̌ jehovah ka mɔ gbɔn ?"
mawu sɛ́ ɖɛ̌mɛnu tɔn hanani dó b’ɛ yí gbɛ́ nǔ nú asa ɖó jiɖe e é ma ɖó dó jehovah wu ǎ é wutu .
( xà 2 tan 16 : 7 - 9 . )
"hanani ɖɔ : “ enɛ wu ɔ , ahwan fun wɛ jɛn a na nɔ ɖè . ”"
"baeca lɛkɔ nugbǒ ; amɔ̌ , ahwanfunfun sɔ́ nɔ zɔ nú asa kpo togun tɔn kpo kaka cobonu gǎn ɖuɖu tɔn fó ǎ ."
"5 lee mǐ mɔ gbɔn ɖò xota e wá yì é mɛ é ɔ , mawu gbéjé ayi asa tɔn kpɔ́n bo wá gbeta ɔ kɔn ɖɔ é sɛ̀n emi kpo ayi tɔn bǐ kpo . ( 1 axɔ ."
"15 : 14 ) ðò mawu nukúnmɛ ɔ , sɔ́ e asa sɔ́ éɖée jó n’i é sɔgbe kpo nǔ e ba wɛ é ɖè ɖò gbɛtɔ́ sí é kpo ."
"é ɖò mɔ̌ có , é ɖó na sún xlonɔnú e é wà é sín sìn ."
"hwenu e asa kpé nǔ xá baeca é ɔ , etɛ ka sísɛ́ ɛ bɔ é ɖeji dó gbɛtɔ́ lɛ wu , é wɛ nyí bɛni - hadadi kpo éɖesunɔ kpo , b’ɛ ma nyí dó jehovah wu ǎ ?"
é na ko lin ɖɔ nǔwiwa dó nyanɛ́nyanɛ́ gbè mɛ alǒ wě ɖiɖe ahwanfunfun tɔn na w’azɔ̌ hú alɔdo biba ɖò jehovah gɔn wɛ à ?
mɛɖé wɛ na ko kplɔ́n ɛ nǔ nyanya wɛ zɔ́n bɔ é lin nǔ gbɔn mɔ̌ à ?
6 tan asa tɔn ka na sísɛ́ mǐ bɔ mǐ na gbéjé lee mǐ nɔ wà nǔ gbɔn é kpɔ́n à ?
"hwenu e tagba e sixu cí nǔ e hugǎn mǐ lɛ é ɖɔhun na kpannukɔn mǐ é ɔ , é sixu bɔwǔ bɔ mǐ na mɔ ɖɔ mǐ ɖó na ɖeji dó jehovah wu ."
"amɔ̌ , hwenu e mǐ ɖó na ɖí xwi xá tagba e hwe hú mɔ̌ lɛ é ayihɔngbe ayihɔngbe é ɔ , etɛ mǐ ka nɔ wà ?"
linlin gbɛtɔ́ lɛ tɔn wɛ mǐ nɔ xwedó bo nɔ ba na ɖeɖɛ tagba lɛ lee mǐɖesunɔ lin gbɔn é à ?
"alǒ mǐ nɔ ba nugbodòdó biblu tɔn lɛ , bo nɔ tɛnkpɔn bo nɔ xwedó ye dó ɖexlɛ́ gbɔn mɔ̌ ɖɔ mǐ ɖeji dó lee jehovah nɔ ɖeɖɛ tagba lɛ gbɔn é wu wɛ à ?"
"ði kpɔ́ndéwú ɔ , xwédo towe sixu klán gbè xá we dó kplé lɛ yiyi alǒ kpléɖókpɔ́ ɖé yiyi wu hweɖelɛnu ."
"a byɔ jehovah ɖɔ é ni xlɛ́ ali emi , bo d’alɔ emi bonu emi na mɔ nukúnnú jɛ lee emi sixu ɖeɖɛ tagba ɔ ɖò alixo e nyɔ́ hugǎn é mɛ gbɔn é ."
"enyi azɔ̌ gblé dó we , bɔ ɖevo mimɔ vɛwǔ nú we ɔ ka lo ?"
"hwenu e a na ɖò azɔ̌ xó ɖɔ xá mɛ e sixu yí we dó azɔ̌mɛ é ɖé wɛ é ɔ , a ka na ɖɔ n’i ɖɔ emi na kpó ɖò kplé lɛ yì wɛ ɖò aklunɔzán gbla ɖokpo ɖokpo mɛ à ?"
"ðebǔ wɛ tagba ɔ na bo nyí ɔ , é na nyɔ́ ɖɔ mǐ ni hɛn xó e ɖɛhan wlantɔ́ ɔ ɖɔ é ayi mɛ , é ɖɔ : “ sɔ́ gbɛ̀ towe jó nú mawu mavɔmavɔ , ganjɛ wu tɔn , é na wà azɔ̌ tɔn . ” — ðɛh . 37 : 5 ."
etɛ gbɛ̌ nyanya lɛ dido ka sixu wà dó wu we ?
etɛ lɛ jozafati ka wà nyì dò ? etɛ mɛ ye ka tɔ́n kɔ dó ?
é ɖó jujɔ ɖagbe gègě .
"ðó jozafati ɖeji dó jehovah wu wutu ɔ , é wà ɖagbe gègě ."
"é ɖò mɔ̌ có , é lɔmɔ̌ wá gbeta xlonɔ tɔn lɛ kɔn ."
"ði kpɔ́ndéwú ɔ , é jɛ akɔ xá akabu axɔsu nyanya axɔsuɖuto totaligbé tɔn ɔ tɔn gbɔn alɔwliwli gblamɛ ."
"gbeyiɖɔ micée gb’akpá nú jozafati có , é yí gɔ́ nú akabu bɔ ye yì fun ahwan xá silíinu lɛ ."
"ðò ahwangbenu ɔ , kpɛɖé wɛ kpò bɔ è na hu jozafati ."
"enɛ gudo ɔ , é lɛkɔ wá jeluzalɛmu ."
"( 2 tan . 18 : 1 - 32 ) enɛ wu ɔ , gbeyiɖɔ jehu kanbyɔ ɛ ɖɔ : “ etɛwu wɛ a yì gɔ́ alɔ nú nǔnyanyawatɔ́ ? è na yí wǎn nú mɛ e gbɛ́ wǎn nú mawu mavɔmavɔ lɛ wɛ à ? ” — xà 2 tan 19 : 1 - 3 ."
8 nǔ enɛ ka kplɔ́n nǔ jozafati à ?
"é kpó ɖò biba wɛ bo na nyɔ́ mawu nukúnmɛ có , é cí ɖɔ nǔ e gbò è ɖò gbɛ̌dido xá akabu mɛ é kpo akpágbánúmɛ jehu tɔn kpo kún kplɔ́n nǔ i ó ɖɔhun ."
jozafati lɛ́ jɛ akɔ xlonɔ tɔn ɖevo .
"dìn tɔn ɔ , é kpo akabu sín vǐ akaziasi e nyí kɛntɔ́ mawu tɔn é kpo wɛ ."
"jozafati kpo akaziasi kpo ɖó gbè kpɔ́ bo bló tɔjihun ɖaxó ɖaxó lɛ , amɔ̌ tɔjihun lɛ gbà bo sɔ́ sixu yì tomɛ lee ye jló gbɔn é ǎ . — 2 tan 20 : 35 - 37 ."
nɛ̌ gbɛ̌ nyanya dido ka sixu wà nǔ dó gbɛzán mǐtɔn bǐ wu gbɔn ?
9 tan jozafati tɔn lɛ xixa ɖó na sísɛ́ mǐ bɔ mǐ na gbéjé gbɛzán mǐɖesunɔ tɔn kpɔ́n .
axɔsu ɖagbe wɛ jozafati nyí .
"é wà nǔ e jlɔ́ é bo “ sɛ̀n mawu mavɔmavɔ kpo ayixa tɔn bǐ kpo . ” ( 2 tan 22 : 9 ) é ɖò mɔ̌ có , gbɛ̌ nyanya lɛ dido gɔn nǔ wá dó wǔ tɔn ǎ ."
"flín nùnywɛxó elɔ e gosin mawu gɔn é : “ a dó nùnywɛtɔ́ há ɔ , a na huzu nùnywɛtɔ́ ; a ka dó xlonɔ há ɔ , a na wà nǔ dó hwiɖée wu . ” ( nùx ."
"13 : 20 ) ðò ali ɖé nu ɔ , mǐ sixu ɖò tintɛnkpɔn wɛ bo na d’alɔ jlǒɖotɔ́ lɛ bonu ye na wá nugbǒ ɔ mɛ ."
"amɔ̌ , gbɛ̌dido e ma ɖò dandan ǎ é bɔ jozafati dó xá akabu é ɖibla dɔn kú wá n’i ."
"mɔ̌ ɖokpo ɔ , awovinú wɛ é nyí ɖɔ mǐ ni dó gbɛ̌ e ma ɖò dandan é xá mɛ e ma nɔ sɛ̀n jehovah ǎ lɛ é ."
"10 . ( a ) etɛ kpɔ́ndéwú jozafati tɔn ka sixu kplɔ́n mǐ dó alɔwliwli wu ? ( b ) hwenu e gbɛ̌ nyanya lɛ dido sín tagba wá kpannukɔn mǐ é ɔ , etɛ mǐ ka ɖó na hɛn dó ayi mɛ ?"
10 nùnywɛ e w’azɔ̌ é tɛ mǐ ka sixu sɔ́ ɖò nǔ e gbò jozafati é mɛ ?
"klisanwun ɖé sixu jɛ wǎn yí nú mɛ e ma nɔ sɛ̀n jehovah ǎ é ɖé jí , bo lin ɖɔ è kún sixu mɔ asú alǒ asì e jɛxa mɛ é ɖò klisanwun nugbǒ lɛ mɛ ó ."
alǒ hɛnnumɔ klisanwun ɖé tɔn lɛ sixu ɖò cɔcɔ dó n’i wɛ ɖɔ é ni wlí alɔ ‘ cobonu hwenu na dín . ’
"hú mɔ̌ ɔ , mɛɖé lɛ sixu mɔ ɖɔ emi ɖó “ hudo wanyiyi kpo xɔ́ntɔn zunzun kpo tɔn , ” lee nɔví nyɔnu ɖé ɖɔ gbɔn é ɖɔhun ."
etɛ klisanwun ɖé ka ɖó na wà ?
tamɛ linlin dó nǔ e gbò jozafati é jí sixu d’alɔ mɛ .
é nɔ ba alixlɛ́mɛ mawu tɔn hwɛhwɛ .
"( 2 tan 18 : 4 - 6 ) amɔ̌ , etɛ ka jɛ hwenu e jozafati dó gbɛ̌ xá akabu e ma yí wǎn nú jehovah ǎ é ?"
jozafati na ko hɛn dó ayi mɛ ɖɔ mɛ e sɔ́ ayi yetɔn bǐ jó nú jehovah é ba wɛ é ɖè .
"ðò égbé ɖesu ɔ , nukún mawu tɔn lɛ “ ɖò ayikúngban ɔ bǐ jí , ” bɔ é ɖò gbesisɔmɛ bo na “ dó wusyɛn lanmɛ ” nú mǐ ."
( 2 tan 16 : 9 ) é mɔ nukúnnú jɛ ninɔmɛ mǐtɔn mɛ lobo yí wǎn nú mǐ .
a ka ɖi nǔ ɖɔ mawu na sú wanyiyi kpo xɔ́ntɔn zunzun kpo sín hudo e a ɖó é sín dò ɖò ali e na jɛmɛ nú we é nu à ?
kanɖeji ɖɔ é na wà mɔ̌ ɖò hwetɔnnu .
cɔ́ hwiɖée dó awovinú e nùmaɖitɔ́ ɖé dida nyí é wu ( kpɔ́n akpáxwé 10gɔ́ ɔ )
ma jó ayi towe dó bonu é huzu goyitɔ́ sín ayi ó
"11 , 12 . ( a ) nɛ̌ ezekiyasi ka ɖè nǔ e ɖò ayi tɔn mɛ é xlɛ́ gbɔn ? ( b ) etɛ ka ɖè xomɛsin mawu tɔn sín ezekiyasi jí ?"
11 nǔ e kpɔ́ndéwú ezekiyasi tɔn sixu kplɔ́n mǐ é kúnkplá ayi .
"ðò hweɖenu ɔ , mɛ e nɔ mɔ nǔ jɛ ayi mɛ é ɖè nǔ e ɖò ezekiyasi sín ayi mɛ é gbà ."
"hwenu e ezekiyasi jɛ azɔn syɛnsyɛn é ɔ , mawu na ɛ kúnnuɖenú ɖé ɖɔ azɔn tɔn na xwɛ , é wɛ nyí yɛtɛn e wá yì gudo é ."
é ɖò wɛn ɖɔ nùjiwǔ enɛ wu kàn nǔ byɔ dó gbé wɛ mɛ e azaglɔ́gán babilɔnu tɔn lɛ sɛ́dó é tɔ́n .
"( 2 axɔ . 20 : 8 - 13 ; 2 tan 32 : 24 ) ezekiyasi ɖè nǔ e ɖò ayi tɔn mɛ é xlɛ́ hwenu e è “ jó [ éɖokponɔ ] dó ” é , bɔ é “ xlɛ́ dɔkun tɔn lɛ bǐ ” babilɔnunu enɛ lɛ ."
xlonɔnú enɛ e ezekiyasi wà é ɖè “ nǔ e ɖò ayi tɔn mɛ é bǐ ” xlɛ́ .
12 biblu ɖɔ nǔ e zɔ́n bɔ ezekiyasi sín ayi wá huzu goyitɔ́ sín ayi é lě tawun ǎ .
ðu e é ɖu ɖò asilíinu lɛ jí é alǒ azɔn tɔn e gbɔ gbɔn nùjiwǔ gblamɛ é wu wɛ à ?
"ðó é “ jɛ dɔkun ɖesu , bo xɔ susu tawun ” é wu wɛ à ?"
"ðebǔ wɛ é na bo nyí ɔ , ɖó é huzu goyitɔ́ wutu ɔ , “ ɖagbe e mawu mavɔmavɔ wà nú ezekiyasi é ɔ , é tuùn n’i ǎ . ”"
é blawu ɖesu !
"ezekiyasi sixu savo nú mawu ɖɔ emi sɛ̀n ɛ kpo ayi emitɔn bǐ kpo có , nú hwenu ɖé ɔ , é wà nǔ e ma nyɔ́ mawu nukúnmɛ ǎ é ."
"amɔ̌ , ɖò nukɔnmɛ ɔ , ‘ ezekiyasi sɔ́ éɖée hwe , ’ enɛ wu ɔ , mawu sɔ́ zé xomɛsin dó wà nǔ xá é kpo togun tɔn kpo ǎ . — 2 tan 32 : 25 - 27 ; ðɛh ."
"138 : 6 . 13 , 14 . ( a ) hwetɛnu mɔ̌ jehovah ka sixu ko ɖò mǐ ‘ jó dó wɛ bo na dó dó mǐ kpɔ́n ’ ? ( b ) nú mǐ wà nùɖé bɔ è kpa mǐ ɔ , nɛ̌ mǐ ka na yí gbè nú kpa e è kpa mǐ é gbɔn ?"
13 nɛ̌ mǐ ka sixu ɖu tan ezekiyasi tɔn xixa kpo tamɛ linlin d’eji kpo tɔn sín lè gbɔn ?
flín ɖɔ tlolo e jehovah ɖu ɖò senakelibu jí bo lɛ́ gbɔ azɔn syɛnsyɛn e jɛ wɛ ezekiyasi ɖè é n’i é jɛn wɛ goyiyi tɔn jɛ wě .
"égbé ɔ , enyi mǐ wà nǔ kpligidi ɖé ɔ , é sixu ko nyí ɖɔ jǒ wɛ jehovah ɖò mǐ ‘ jó dó wɛ bo na dó dó mǐ kpɔ́n ’ bonu nǔ e ɖò ayi mǐtɔn mɛ é na dó jɛ wě à ?"
"ði kpɔ́ndéwú ɔ , nɔví sunnu ɖé zán hwenu gègě dó sɔnǔ nú xóɖiɖɔ ɖé cobo wá xwlé mɛ ɖò agbawungba ."
nɛ̌ é ka na yí gbè nú kpa e è kpa ɛ é gbɔn ?
"14 enyi è kpa mǐ ɔ , é na nyɔ́ ɖɔ mǐ ni xwedó xó jezu tɔn elɔ lɛ : “ enyi mi lɔmɔ̌ mi wà nǔ e mawu zɔ́n mi lɛ bǐ hǔn , mi ɖɔ : ‘ mɛsɛntɔ́ kpowun wɛ mǐ nyí ; nǔ e mǐ ɖó na wà é jɛn mǐ wà . ’ ”"
"( luk . 17 : 10 ) fí elɔ lɔmɔ̌ ɔ , kpɔ́ndéwú ezekiyasi tɔn sixu kplɔ́n nǔ mǐ ."
"fí e goyiyi tɔn tɔ́n ɖè é wɛ nyí ɖɔ “ ɖagbe e mawu mavɔmavɔ wà nú ezekiyasi é ɔ , é tuùn n’i ǎ . ”"
tamɛ linlin dó nǔ tobutobu e mawu wà nú mǐ lɛ é jí na d’alɔ mǐ bɔ mǐ na nyì alɔ nú jijɔ e jehovah gbɛ́ wǎn na lɛ é .
mǐ sixu ɖɔ ɖagbe e jehovah wà nú mǐ é sín xó .
é na xó tɔn kpo gbigbɔ mímɛ́ tɔn kpo bɔ ye nɔ hɛn togun tɔn ɖó te .
cɔ́ hwiðée hwenu e a na ðò gbeta lɛ kɔn wá wɛ é
etɛwu joziyasi ka ba alɔcyɔnmɛji jehovah tɔn kpo gbɛ̀ tɔn kpo kpò ?
lin tamɛ kpɔ́n dó nǔ e wu é cí ahwan bo lɛ́ kú é jí .
( xà 2 tan 35 : 20 - 22 . )
"ejipu xɔsu nɛko ɖɔ nú joziyasi ɖɔ emi kún kpé nùɖé xá ɛ ó có , joziyasi “ yì gbò ali ” n’i ."
"biblu ɖɔ ɖɔ xó e nɛko ɖɔ lɛ é ɔ , “ mawu gɔn wɛ ye gosin . ”"
aniwu joziyasi ka tɔn bo na yì fun ahwan lo ?
16 nɛ̌ joziyasi ka sixu bló gbɔn bo tuùn ɖɔ nǔ e nɛko ɖɔ é gosin jehovah gɔ́n nugbǒ ?
é sixu ko kanbyɔ jelemíi e nyí ɖokpo ɖò gbeyiɖɔ gbejinɔtɔ́ lɛ mɛ é .
"( 2 tan 35 : 23 , 25 ) amɔ̌ , è wlan dó fí ɖé ɖɔ é wà mɔ̌ ǎ ."
"“ kɛntɔ́ ” [ alǒ “ xwé ɖevo , ” nwt ] na yì fun ahwan xá wɛ é ɖè , é nyí jeluzalɛmu ǎ ."
"hú mɔ̌ ɔ , nyikɔ mawu tɔn wɛ ɖò atɛ jí ǎ , ɖó nǔ ɖě xlɛ́ ɖɔ nɛko ɖò jehovah alǒ togun tɔn zun wɛ ǎ ."
"enɛ wu ɔ , gbeta nyanya kɔn wɛ joziyasi wá ɖɔ emi na fun ahwan xá nɛko ."
nùkplɔnmɛ ɖé ka ɖò fí nú mǐ à ?
"hwenu e tagba ɖé kpannukɔn mǐ é ɔ , é na nyɔ́ ɖɔ mǐ ni ba dò nú linlin jehovah tɔn lɛ dó ninɔmɛ ɔ wu ."
"hwenu e tagba ɖé wá xwetɔ́n é ɔ , nɛ̌ mǐ ka sixu nyì alɔ nú nǔ e joziyasi wà nyì dò é ɖɔhun wiwa gbɔn ?"
"17 enyi tagba ɖé wá xwetɔ́n ɔ , mǐ ɖó na lin tamɛ kpɔ́n dó nugbodòdó biblu tɔn e kúnkplá ninɔmɛ ɔ é wu , lobo xwedó ye kpo jlɛjininɔ kpo ."
"ðò ninɔmɛ ɖé lɛ mɛ ɔ , mǐ sixu ba alɔdo mɛxo agun tɔn lɛ tɔn ."
"mǐ sixu ko lin tamɛ kpɔ́n dó nǔ e mǐ tuùn dó xó ɔ wu é jí , bo tlɛ sixu ko ba dò nú nùɖé lɛ ɖò wema mǐtɔn lɛ mɛ ."
"é ɖò mɔ̌ có , nugbodòdó ɖevo lɛ sixu lɛ́ ɖè bɔ mǐ ɖó na zán , bɔ mɛxo agun tɔn ɖé sixu d’alɔ mǐ bɔ mǐ na gbéjé ye kpɔ́n ."
"ði kpɔ́ndéwú ɔ , nɔví nyɔnu ɖé tuùn ɖɔ azɔ̌ emitɔn wɛ é nyí ɖɔ emi ni jla wɛnɖagbe ɔ ."
"( mɛ . 4 : 20 ) amɔ̌ , mǐ ni ɖɔ ɖɔ é bló tuto bo na yì kúnnuɖegbe gbè ɖokpo bɔ asú tɔn e ma nyí klisanwun ǎ é ɖɔ é ni nɔ xwégbe ."
"é ɖɔ ɖɔ emi kún zán hwenu gègě dó kpɔ́ ɖò azǎnví elɔ lɛ mɛ ó , ɖɔ emi jló ɖɔ emi mɛ wè lɛ ni wà nùɖé dó kpɔ́ asú kpo asì kpo ɖɔhun ."
"nɔví nyɔnu ɔ sixu ko lin tamɛ kpɔ́n dó wemafɔ biblu tɔn taji ɖé lɛ jí , ɖi ee ɖɔ xó dó tónúsíse nú mawu wu kpo ee ɖɔ xó dó nǔ kpinkplɔn mɛ lɛ bonu ye huzu ahwanvu wu é kpo jí ."
"( mat . 28 : 19 , 20 ; mɛ . 5 : 29 ) amɔ̌ , é ɖó na lɛ́ lin tamɛ kpɔ́n dó hwìhwɛ́ e asì ɖé ɖó na hwìhwɛ́ éɖée dó asú tɔn glɔ kpo jlɛjininɔ kpo é jí ."
"( efɛ . 5 : 22 - 24 ; fili . 4 : 5 ) asú tɔn gbɛ́ gbídígbídí ɖɔ é kún na yì kúnnuɖegbe ó wɛ à ? alǒ , é ɖò byɔbyɔ ɛ wɛ ɖɔ é ni wà nùɖé gbè enɛ gbè kpowun ?"
mǐ ɖó na nɔ jlɛ̌ jí hwenu e mǐ ɖò biba wɛ bo na wà jlǒ mawu tɔn bo lɛ́ ɖó ayixa mímɛ́ é .
sɛ̀n mawu kpo ayi towe bǐ kpo lobo j’awǎ
nɛ̌ a ka sixu ɖu tan axɔsu ɛnɛ ɖěɖee wu mǐ ɖɔ xó dó ɖò xota elɔ mɛ lɛ é tɔn sín lè gbɔn ?
"18 ðó mǐ nyí hwɛhutɔ́ wutu ɔ , é sixu wá jɛ bɔ mǐ lɔmɔ̌ hu hwɛ ɖěɖee axɔsu ɛnɛ e jí mǐ ɖɔ xó dó ɖ’aga wá yì lɛ é hu é ."
"mǐ sixu ( 1 ) jɛ jì ɖè dó gbɛtɔ́ wu jí ɖò manywɛ mɛ , ( 2 ) jɛ gbɛ̌ nyanya dó jí , ( 3 ) jɛ goyi jí , ( 4 ) jɛ gbeta lɛ kɔn wá jí ma tò ba dò nú nǔ e mawu lin d’ewu é kpɔ́n hwɛ̌ ."
"amɔ̌ , jehovah nyɔ́ xomɛ tawun bo nɔ mɔ ɖagbe ɖò mǐ mɛ lee é mɔ gbɔn ɖò axɔsu ɛnɛ enɛ lɛ mɛ gbɔn é ɖɔhun !"
jehovah nɔ lɛ́ mɔ lee mǐ yí wǎn n’i sɔ́ é kpo lee akpàkpà nɔ sɔ́ mǐ bonu mǐ na sɛ̀n ɛ sɔ́ é kpo .
"enɛ wu ɔ , é na mǐ kpɔ́ndéwú akpágbánúmɛ tɔn ɖěɖee na d’alɔ mǐ bɔ mǐ na nyì alɔ nú hwɛ syɛnsyɛn lɛ huhu é ."
nyǐ xɔ́ntɔn ɖé hwenu e xɔ́ntɔn nyínyí ɖé jló na gblé é
sín xwè 50 mɔ̌ ɖíe wɛ gianni kpo maurizio kpo ko nyí xɔ́ntɔn .
"amɔ̌ , ɖò hweɖenu ɔ , xɔ́ntɔn yetɔn ɖibla gblé ."
"maurizio tinmɛ ɖɔ : “ ðò hwenu vɛwǔ ɖé mɛ ɔ , un wà nǔ syɛnsyɛn ɖé nyì dò , b’ɛ zɔ́n bɔ mǐ jɛ zɔzɔ gbɔn nú mǐɖée lɛ jí . ”"
gianni ɖɔ gɔ́ na ɖɔ : “ maurizio wɛ kplɔ́n biblu xá mì hwenu e un jɛ nǔ kplɔ́n jí é .
é huzu sósyɛn ɖé nú mì ɖò gbigbɔ lixo .
"enɛ wu ɔ , un sixu ɖi ɖɔ é na wà nǔ e é wà é ǎ ."
un flú bǐ ɖó un tuùn ɖɔ mǐ kún sɔ́ sixu nyí xɔ́ntɔn ó .
un mɔ ɖɔ un kún sɔ́ ɖó mɛɖé ó . ”
"nǔ xɔ akwɛ wɛ xɔ́ntɔn ɖagbe lɛ ɖiɖó nyí , bɔ xɔ́ntɔn zunzun e nɔ nɔ ayǐ kaka sɔ́ yì é nɔ nyí nǔ kpé dó nǔ nú kpowun ǎ ."
"enyi nùɖé jló na klán xɔ́ntɔn xɔ́ntɔn lɛ ɔ , etɛ è ka sixu wà bɔ é ma na jɛ ǎ ?"
mɛ e xó biblu ɖɔ bɔ ye nyí xɔ́ntɔn jɔ xɔ́ntɔn bɔ xɔ́ntɔn yetɔn ɖibla gblé lɛ é sín kpɔ́ndéwú sixu kplɔ́n nǔ gègě mǐ d’ewu .
hwenu e xɔ́ntɔn ðé wà nùðé nyì dò é
é ɖò wɛn ɖɔ davidi e nyí lɛngbɔnyitɔ́ bo lɛ́ nyí axɔsu é ɖó xɔ́ntɔn ɖagbe gégě .
"enyi è ɖò xɔ́ntɔn tɔn enɛ lɛ xó ɖɔ wɛ ɔ , jonatáan sixu wà ayi mɛ nú mɛ ."
"( 1 sam . 18 : 1 ) amɔ̌ , davidi lɛ́ ɖó xɔ́ntɔn ɖevo lɛ , ɖi gbeyiɖɔ natáan ."
"é ɖò mɔ̌ có , hweɖenu ɔ , davidi ɖɔ xomɛ nú natáan lee a sixu ɖɔ nú xɔ́ntɔn ɖé gbɔn é ɖɔhun ."
davidi jló na gbá xɔ ɖé nú jehovah .
"nǔ e natáan lin é na ko xɔ akwɛ ɖò davidi nukúnmɛ ɖó é nyí xɔ́ntɔn tɔn bo lɛ́ nyí nya e jí gbigbɔ jehovah tɔn ɖè é ɖé wutu . — 2 sam . 7 : 2 , 3 ."
"amɔ̌ , nùɖé jɛ bo sɔ́ xɔ́ntɔn e ye nyí é ɖó axɔ nu ."
"axɔsu davidi d’afɔ gbě nú bɛtisabe , bɔ enɛ gudo ɔ , é lɛ́ zɔ́n bɔ è hu asú tɔn ulíi ."
( 2 sam . 11 : 2 - 21 ) davidi ko nɔ gbeji nú jehovah bo lɛ́ jɛhun dó hwɛjijɔ jí nú xwè gègě .
"amɔ̌ dìn ɔ , é dó nǔ baɖabaɖa enɛ sìn !"
etɛwu axɔsu ɖagbe enɛ ka wà mɔ̌ ?
é sixu mɔ nǔ jɛ lee nǔ e é wà é na syɛn sɔ é wu ǎ wɛ à ?
é vɛdo ɖɔ emi na hwla nǔ e emi wà é dó mawu wɛ sín à ?
nɛ̌ natáan ka na wà nǔ gbɔn ?
é na gbɔ bɔ mɛ ɖevo na yí ɖɔ xó ɔ nú axɔsu ɔ wɛ à ?
mɛ ɖevo lɛ mɔ nǔ jɛ lee davidi bló tuto bɔ è hu ulíi gbɔn é wu .
bɔ etɛwu natáan ka na kɛnu d’emɛ bo na hɛn xɔ́ntɔn e ye nyí sín xwè mɔkpan ɖíe é gblé lo ?
natáan tlɛ sixu sɔ́ gbɛ̀ tɔn ɖó axɔ nu enyi é kɛnu d’emɛ ɔ nɛ .
"è na ɖɔ lɔ ɔ , davidi ko zɔ́n bɔ è hu ulíi e nyí xomɛvɔnɔ é ."
"amɔ̌ , ɖɛ̌mɛnu mawu tɔn ɖé wɛ natáan nyí ."
"gbeyiɖɔ ɔ tuùn ɖɔ enyi emi cí xwii ɔ , kancica emi kpo davidi kpo tɔn kún sɔ́ na cí lee é cí gbɔn ɖ’ayǐ é ó , bɔ ayixa emitɔn ɖesu na xò hun xá emi ."
xɔ́ntɔn tɔn davidi ko wlí ali e ma nyɔ́ jehovah nukún mɛ ǎ é ɖé .
axɔsu ɔ ɖó alɔdo sín hudo tawun bo na dó jla kancica e ɖò é kpo jehovah kpo tɛntin é ɖó .
davidi ɖó xɔ́ntɔn jɔ xɔ́ntɔn ɖé sín hudo nugbǒ .
natáan wɛ nyí xɔ́ntɔn mɔhun .
é zán nùjlɛdonǔwu ɖé dó ɖɔ xó ɔ b’ɛ sixu byɔ ayi mɛ nú lɛngbɔnyitɔ́ xóxó ɔ .
natáan dó wɛn mawu tɔn ɔ ɖò ali ɖé nu bɔ é d’alɔ davidi b’ɛ mɔ lee nùwanyido tɔn lɛ syɛn sɔ é bɔ enɛ sísɛ́ ɛ b’ɛ wà nùɖé . — 2 sam . 12 : 1 - 14 .
"enyi xɔ́ntɔn towe ɖé wà nùɖé nyì dò alǒ hu hwɛ syɛnsyɛn ɖé ɔ , etɛ a ka na wà ?"
"a sixu lin ɖɔ enyi emi ɖɔ xó dó nǔ e é wà é wu ɔ , xɔ́ntɔn mitɔn na gblé ."
"alǒ a sixu mɔ ɖɔ enyi emi yí ɖɔ nǔ nyanya e é wà é nú mɛxo agun tɔn lɛ , ɖó ye wɛ sixu d’alɔ ɛ ɖò gbigbɔ lixo wutu ɔ , emi kún na nɔ gbeji nú kancica e ɖò hwi kpo é kpo tɛntin é ó ."
etɛ a ka na wà ?
gianni e xó mǐ ɖɔ ɖò bǐbɛ̌mɛ é flín ɖɔ : “ un ɖ’ayi wu ɖɔ nùɖé jɛ .
maurizio sɔ́ nɔ ɖɔ xomɛ nú mì lee é nɔ ɖɔ gbɔn ɖ’ayǐ é ǎ .
"é vɛwǔ nú mì tawun có , un wá gbeta ɔ kɔn ɖɔ ma ɖɔ xó n’i dó nǔ e jɛ é wu ."
un nɔ kanbyɔ nyiɖée ɖɔ : ‘ etɛ un ka sixu ɖɔ n’i dìn bɔ é ma ko tuùn ǎ ?
xomɛ na sìn i tawun mɛ ! ’
"amɔ̌ , flín e un flín nǔ ɖěɖee mǐ kplɔ́n ɖó kpɔ́ lɛ é na mì hlɔnhlɔn bɔ un yì ɖɔ xó n’i ."
"un ba ɖɔ xɔ́ntɔn mǐtɔn ni gblé ǎ , loɔ , un jló na d’alɔ ɛ ɖó nǔ tɔn nɔ ɖu ayi mɛ nú mì . ”"
"maurizio gɔ́ na ɖɔ : “ xójɔxó wɛ gianni ɖɔ , bɔ nǔ e é ɖɔ é sɔgbe ."
"un tuùn ɖɔ nǔ e gbeta nyanya e kɔn un wá lɛ é jì lɛ é kún sín wutu tɔn ó , é kún ka lɛ́ sín jehovah lɔ wu ó ."
"enɛ wu ɔ , un yí gbè nú wě e mɛxo agun tɔn lɛ ɖè xá mì é , bɔ kpɛɖé kpɛɖé ɔ , un wá mɔ nyiɖée mɛ ɖò gbigbɔ lixo . ”"
hwenu e xɔ́ntɔn ðé ðò wuvɛ̌ mɛ é
"hucayi e biblu dó gesí ɖɔ é nyí “ davidi xɔ́ntɔn ” é nyí ɖokpo ɖò xɔ́ntɔn mɔhun lɛ mɛ . ( 2 sam . 16 : 16 ; 1 tan 27 : 33 ) é sixu ko nɔ w’azɔ̌ ɖò hɔnmɛ bo nyí axɔsu ɔ sín xɔ́ntɔn vívɛ́ , é wɛ axɔsu ɔ nɔ ɖɔ kpá xó lɛ na hweɖelɛnu bɔ é nɔ yì wà nǔ e é zɔ́n ɛ lɛ é ."
"hwenu e davidi ví abusalɔmu xò axɔsuzinkpo ɔ yí é ɔ , izlayɛli - ví gègě jɛ abusalɔmu jí , amɔ̌ , hucayi wà mɔ̌ ǎ ."
"hwenu e davidi ɖò hinhɔn wɛ é ɔ , hucayi xwedó è ."
é vɛ́ nú davidi tawun ɖó vǐ éɖesunɔ tɔn kpo xɔ́ntɔn tɔn e wu é ɖeji dó tawun lɛ é ɖé lɛ kpo ɖu kpà wutu .
"amɔ̌ , hucayi nɔ gbeji , bo ɖò gbesisɔmɛ bo na sɔ́ gbɛ̀ tɔn ɖó axɔ nu bo na wà azɔ̌ e na ɖè gbě bibla ɔ gbà é ɖé ."
"é nyí ɖɔ hucayi nɔ wà azɔ̌ ɖò hɔn ɔ mɛ wu kpowun wutu wɛ é wà azɔ̌ ɔ ǎ , é nyɔ́ wà ɔ , é xlɛ́ ɖɔ emi nyí xɔ́ntɔn gbejinɔtɔ́ ɖé . — 2 sam . 15 : 13 - 17 , 32 - 37 ; 16 : 15 – 17 : 16 ."
"azɔ̌ vovo wɛ nɔví sunnu lɛ kpo nɔví nyɔnu lɛ kpo nɔ wà ɖò agun ɔ mɛ ɖò égbé có , bǔ e ye ɖè ɖò wanyiyi mɛ é nɔ hun xomɛ nú mɛ kpɔ́n ."
"gbɔn nǔwiwa yetɔn gblamɛ ɔ , ye nɔ ɖò ɖiɖɔ wɛ ɖɔ , “ un nyí xɔ́ntɔn towe , ɖó un ɖó na nyí wutu wɛ ǎ , amɔ̌ , un nyí xɔ́ntɔn towe ɖó a xɔ akwɛ ɖò nukún ce mɛ wutu wɛ . ”"
nɔví sunnu federico mɔ nugbǒ nú xó enɛ .
xɔ́ntɔn tɔn vívɛ́ antonio d’alɔ ɛ b’ɛ ɖu ɖò wuvɛ̌ ɖé lɛ jí wá yì ɖò gbɛzán tɔn mɛ .
"federico ɖɔ : “ hwenu e antonio sɛtɛn wá agun mǐtɔn mɛ é ɔ , é lin cobɔ mǐ huzu xɔ́ntɔn ǎ ."
"mǐ mɛ wè lɛ bǐ wɛ nyí devizɔwatɔ́ sinsɛnzɔ́wiwa tɔn lɛ , bɔ azɔ̌ wiwa ɖó kpɔ́ nɔ víví nú mǐ ."
"é nyí xɔ́ntɔn ce kɛɖɛ wɛ é nyí ǎ , é lɛ́vɔ nyí kpɔ́ndéwú ɖé nú mì ɖò gbigbɔ lixo . ”"
"enɛ gudo ɔ , federico ɖè afɔ nyì dò ."
"é ba alɔdo tlolo ɖò gbigbɔ lixo , amɔ̌ , é sɔ́ jɛxa bo na nyí gbexosin - alijitɔ́ alǒ devizɔwatɔ́ sinsɛnzɔ́wiwa tɔn ǎ ."
nɛ̌ antonio ka wà nǔ gbɔn ?
"hwenu e federico ɖò wuvɛ̌ mɛ é ɔ , xɔ́ntɔn tɔn antonio ɖótó è lobo dó wusyɛn lanmɛ n’i"
federico flín ɖɔ : “ un mɔ ɖɔ antonio sè wuvɛ̌ xá mì .
é wà nǔ e wu é kpé é bǐ bo dó dó wusyɛn lanmɛ nú mì .
"lee un na lɛ́ jɛ ganji ɖò gbigbɔ lixo gbɔn é ɖu ayi mɛ n’i tawun , é jó mì dó kpɔ́n ǎ ."
"é dó wusyɛn lanmɛ nú mì ɖɔ má vɔ hlɔnhlɔn ce mɔ ɖò gbigbɔ lixo , bo ma jó gbè ó . ”"
antonio tinmɛ ɖɔ : “ un zán hwenu gègě xá federico .
"un jló ɖɔ é ni vo bo ɖɔ xó xá mì dó nǔ ɖebǔ wu , kaka jɛ wuvɛ̌ e sè wɛ é ɖè é jí . ”"
"awǎjijɛnú wɛ é nyí ɖɔ federico lɛ́vɔ mɔ hlɔnhlɔn ɖò gbigbɔ lixo , bo lɛ́vɔ wá nyí gbexosin - alijitɔ́ kpo devizɔwatɔ́ sinsɛnzɔ́wiwa tɔn kpo ɖò nukɔnmɛ ."
"antonio sú ta na bo ɖɔ : “ mǐ mɛ wè lɛ bǐ ɖò agun vovo mɛ dìn có , mǐ lɛ́vɔ vɛ́ hu ɖ’ayi tɔn . ”"
a ka na lin ðɔ è flú emi wɛ à ?
"enyi xɔ́ntɔn towe vívɛ́ ɖé jó we dó hwenu e a ɖó hudo tɔn tawun é ɔ , nɛ̌ é ka na cí nú we ?"
nǔ e nɔ vɛ́ nú mɛ hú mɔ é kpiti ǎ .
a ka na ɖò gbesisɔmɛ bo na sɔ́ kɛ ɛ à ?
kancica mi mɛ wè lɛ tɔn ka sixu lɛ́vɔ syɛn d’eji lee é ko ɖè gbɔn ɖ’ayǐ é ɖɔhun à ?
lin tamɛ kpɔ́n dó nǔ e jɛ dó jezu jí ɖò azǎn gudogudo tɔn e é bló ɖò ayikúngban jí lɛ mɛ é jí .
"é kpo mɛsɛ́dó tɔn gbejinɔtɔ́ lɛ kpo zán hwenu gègě ɖó kpɔ́ , bɔ ye vɛ́ ɖesu ."
nǔ e wu jezu nɔ ylɔ ye ɖɔ xɔ́ntɔn tɔn lɛ é nɛ .
"( jaan 15 : 15 ) é ɖò mɔ̌ có , etɛ ka jɛ hwenu e è wli é ?"
mɛsɛ́dó lɛ hɔn .
"piyɛ́ɛ ɖɔ gannaganna ɖɔ emi kún na jó mɛ̌si emitɔn dó gbeɖé ó , amɔ̌ , zǎn enɛ mɛ ɔ , piyɛ́ɛ gbɛ́ ɖɔ emi kún tuùn jezu gbeɖé ó ! — mat . 26 : 31 - 33 , 56 , 69 - 75 ."
jezu tuùn ɖɔ emi ɖó na kpannukɔn mɛtɛnkpɔn emitɔn gudogudo tɔn ɔ emiɖokponɔ géé .
"é ɖò mɔ̌ có , hwɛjijɔ e wu é na mɔ ɖɔ è flú emi é ɖè ."
"amɔ̌ , xó e é ɖɔ ɖó kpɔ́ xá ahwanvu tɔn lɛ ɖò azǎn yɔywɛ ɖé ɖò fínfɔ́n sín kú tɔn gudo é ɖebǔ xlɛ́ ɖɔ è flú i , é mɔ akpɔ̀ alǒ ɖɔ é vɛ́ n’i cɛ́nnyícɛ́nnyí ɖé ǎ ."
"jezu lin ɖɔ emi na jɛ nǔ e ahwanvu emitɔn lɛ wà nyì dò lɛ é , kaka jɛ ee ye wà nyì dò ɖò zǎn e mɛ è wli lɛ é jí xà jí ǎ ."
"é nyɔ́ wà ɔ , jezu dó gbɔ nú piyɛ́ɛ kpo mɛsɛ́dó ɖě lɛ kpo ."
é na ye alixlɛ́mɛ lɛ dó azɔ̌ mɛkplɔnkplɔn tɔn e hugǎn bǐ ɖò hwenuxó gbɛtɔ́ lɛ tɔn mɛ é jí dó xlɛ́ ɖɔ emi ɖeji dó ye wu .
xɔ́ntɔn wɛ mɛsɛ́dó lɛ kpó ɖò nyinyi wɛ nú jezu .
ye sixu wɔn wǎn e é yí nú ye é kpɔ́n ǎ .
ye na wà nǔ e wu ye kpé é bǐ bo sɔ́ na jó mɛ̌si yetɔn dó gbeɖé ǎ .
"nugbǒ ɔ , ye wà azɔ̌ e é sɔ́ ɖ’ayǐ nú ahwanvu tɔn lɛ é kpo ɖuɖeji kpo . — mɛ 1 : 8 ; kolo . 1 : 23 ."
"nɔví nyɔnu e nɔ nyí elvira é flín hwenu e tagba ɖé wá é kpo xɔ́ntɔn tɔn vivɛ́ giuliana kpo tɛntin é céɖécéɖé . elvira ɖɔ : “ hwenu e é ɖɔ nú mì ɖɔ nǔ e un wà é vɛ́ nú emi tawun é ɔ , un mɔ ɖɔ nǔ e un wà é nyla ɖesu ."
hwɛ tɔn jɔ bonu é na sìn xomɛ .
"amɔ̌ , nǔ e kpaca mì é wɛ nyí ɖɔ nǔ e jijɔ ce lɛ na jì lɛ é kpo nǔ nyɛɖesunɔ tɔn kpo wɛ ɖu ayi mɛ n’i hugǎn . ”"
"ayi e é ma sɔ́ ɖó nǔ nyanya e un wà é jí ǎ , bo ka sɔ́ ɖó nǔ e nǔ enɛ na hɛn gblé dó wǔ’ce jí é na nɔ sù nukún ce mɛ tɛgbɛ ."
un dokú nú jehovah ɖɔ un ɖó xɔ́ntɔn e nǔ ce nɔ ɖu ayi mɛ na hugǎn lee nǔ nɔ vɛ́ n’i sɔ́ é é . ”
"enɛ wu ɔ , nɛ̌ xɔ́ntɔn ɖagbe ɖé ka sixu wà nǔ gbɔn hwenu e nùɖé jló na hɛn kancica yetɔn gblé é é ?"
é na ɖò gbesisɔmɛ bo na ɖɔ xó kpo xomɛnyínyɔ́ kpo amɔ̌ dó nùjɔnǔ mɛ hwenu e é byɔ ɖó mɔ̌ é .
"xɔ́ntɔn enɛ na cí natáan kpo hucayi kpo ɖɔhun , ye tlɛ nɔ gbeji ɖò hwenu nyanya lɛ mɛ , bo na cí jezu ɖɔhun , é ɖò gbesisɔmɛ bo na sɔ́ hwɛ kɛ mɛ ."
xɔ́ntɔn mɔhun wɛ a nyí à ?
nyikɔ biblu tɔn ɖé ðò zɛ̌n hwexónu tɔn ɖé jí
zɛ̌n hwexónu tɔn sín xwɛ e ɖó xwè 3 000 mɔ̌ bɔ è kùn tɔ́n sín dò mɛ ɖò 2012 é ɖé dɔn dobanúnǔtɔ́ lɛ sín ayi ɖò azǎnví elɔ lɛ mɛ .
etɛ ka jiwǔ ɖò nǔ enɛ e è mɔ é mɛ ?
"é nyí xwɛ lɛ ɖesu wɛ ǎ , amɔ̌ nǔ e è wlan dó ye jí é wɛ jiwǔ ."
"hwenu e dobanúnǔtɔ́ dokunkun tɔn lɛ wá kpéwú bo xò xwɛ lɛ kplé é ɔ , ye kpéwú bo xà kanáanu hwexónu tɔn lɛ sín nùwlanwlan e ɖ’eji é ."
è xà ɖɔ : “ ɛcibaalu bɛni [ vǐ ] beda [ tɔn ] . ”
azɔn nukɔntɔn ɔ nɛ dobanúnǔtɔ́ dokunkun tɔn lɛ mɔ nyikɔ enɛ ɖò nùwlanwlan hwexónu tɔn lɛ mɛ nɛ .
"amɔ̌ , è ɖɔ ɛcibaalu ɖevo xó ɖò biblu mɛ , é nyí ɖokpo ɖò axɔsu sawulu sín vǐ lɛ mɛ ."
"( 1 tan 8 : 33 ; 9 : 39 ) akɔwé yosef garfinkel e ɖ’alɔ ɖò dokunkun ɔ mɛ é ɖɔ : “ akpàkpà sɔ́ mɛ sín nǔ wɛ é nyí ɖɔ è mɔ nyikɔ ɛcibaalu ɔ ɖò biblu mɛ , bo lɛ́ mɔ ɖò dobanunǔ dokunkun tɔn sín hwenuxó mɛ dìn , ɖò táan ɖokpo ɔ mɛ ɖò axɔsu davidi hwenu . ”"
mɛ ɖé lɛ lin ɖɔ hwenu bunɔ enɛ mɛ jɛn è zán nyikɔ enɛ ɖè .
"azɔn ɖevo ɔ , nǔ e dobanunǔ ɖexlɛ́ lɛ é gɔ́ sò nú nǔ e ɖò biblu mɛ é ɖé ."
"ðò akpá ɖevo xwé ɖò biblu mɛ ɔ , è zán icíbɔcɛti dó ɛcibaalu sín tɛnmɛ , bɔ è zé “ bɔcɛti ” dó huzu “ baalu ” na . ( 2 sam . 2 : 10 ) ðó aniwutu ?"
"dobanúnǔtɔ́ lɛ tinmɛ ɖɔ : “ ðò samuwɛli wegɔ ɔ mɛ ɔ , é cí ɖɔ è kún ba na zán nyikɔ ɛcibaalu e nɔ flín vodun kanáanu lɛ tɔn baalu é ó ɖɔhun , amɔ̌ , nyikɔ dòdó ɔ . . . cí tan sín wema lɛ mɛ . ”"
29 mai 2017 – 4 juin 2017
3 “ akpá e a dó ɔ . . .
"ðokpo , wè alǒ hú mɔ̌ ?"
a ka lin ɖɔ emi ɖò nǔ e wu emi kpé é bǐ wà wɛ bá zán gbɛ̀ sɔgbe xá ye à ?
"xota elɔ flín mǐ kpɔ́ndéwú ɖagbe e jɛfutée kpo ana kpo sɔ́ ɖ’ayǐ nú mǐ é , hwenu e mǐ na ɖò gǎn dó wɛ bá ɖè akpá e mǐ dó nú jehovah lɛ é kpo gbejininɔ kpo é ."
9 etɛ lɛ ka na wá yì hwenu e axɔsuɖuto mawu tɔn na wá é ?
"hwɛhwɛ ɔ , mǐ nɔ lin nǔ kpɔ́n dó nǔ e jehovah na na mǐ ɖò palaɖisi mɛ lɛ é jí , amɔ̌ , ɖò xota elɔ mɛ ɔ , mǐ na sɔ́ ayi dó nǔ e é na ɖè síìn lɛ é jí ."
"etɛ lɛ jehovah ka na ɖè síìn , bo na mɔ tɛn dó bló gbɛ̀ e mɛ fífá kpo awǎjijɛ kpo na nɔ é ɖé ?"
tamɛ linlin dó xósin ɔ jí na na hlɔnhlɔn nùɖiɖi mǐtɔn kpo kán e mǐ kanɖeji bá dɛ é kpo .
14 tan gbɛzán tɔn : un kudeji bo na nyí ahwanfuntɔ́ klisu tɔn ðé
12 - 18 juin 2017
18 “ hwɛɖɔtɔ́ gbɛ̀ ɔ bǐ tɔn ” nɔ wà nǔ jlɔjlɔ hwebǐnu
19 - 25 juin 2017
23 a ka ðó linlin e jehovah nɔ ðó dó nǔjlɔjlɔwiwa wu é à ?
"xota elɔ lɛ gbéjé tan biblu tɔn e na d’alɔ mǐ , bɔ mǐ na ɖó linlin jehovah tɔn dó nǔjlɔjlɔwiwa wu é atɔn kpɔ́n ."
26 juin 2017 – 2 juillet 2017
28 nǔ linlin mɛɖée zízé jó tɔn towe ni kpa susu nú jehovah !
"jehovah ɖó hudo nǔ ɖebǔ tɔn ǎ ; amɔ̌ , xomɛ nɔ hun i b’ɛ nɔ ɖó ayi jlǒ ɖaxó e mǐ ɖó bá nɔ gudo nú nǔbǐwukpétɔ́ e é nyí é wu ."
"hwɛɖɔtɔ́ lɛ wemata 4 kpo 5 kpo xlɛ́ lee é nɔ sù nukún jehovah tɔn mɛ gbɔn , hwenu e mǐ sɔ́ jlǒ dó xwedó alixlɛ́mɛ tɔn e zawě é é ."
etɛ lɛ ka na wá yì hwenu e axɔsuɖuto mawu tɔn na wá é ?
"“ gbɛ̀ elɔ ɔ , wìwá yì wɛ é ɖè , bɔ mɛ e nɔ bló jlǒ gbɛ̀ elɔ tɔn lɛ lɔ ɖò wìwá yì wɛ ; mɛ e nɔ bló jlǒ mawu tɔn ɔ ka na nɔ gbɛ̀ kaka sɔyi . ” — 1 jaan 2 : 17 ."
"han lɛ : 134 , 24"
nɛ̌ jehovah ka na ɖè azɔ̌ nyanya lɛ kpo ninɔmɛ blawu lɛ kpo sín ayikúngban ɔ jí gbɔn ?
nɛ̌ a ka sixu wà gbɔn bo na kpó ɖò gbɛ̀ hwenu e gbɛ̀ nyanya elɔ na wá yì é ?
"1 , 2 . ( a ) ali tɛ nu è ka sixu jlɛ́ gbɛ̀ elɔ dó nǔdosintɔ́ e è ko ɖó hwɛ na é wu ɖè ?"
( kpɔ́n ɖiɖe e ɖò bǐbɛ̌mɛ é . ) ( b ) nɛ̌ nǔ na cí nú mɛ lɛ hwenu e è na ko vɔ gbɛ̀ elɔ gudo é ?
“ mɛkúkú ðò zɔnlin ði wɛ ! ”
"è sè xósusu enɛ hwenu e è kplá nǔdosintɔ́ baɖabaɖa ɖé tɔ́n sín gankpa e mɛ é ɖè , bo sú ganhɔn ɔ gudo é ."
etɛwu mɛ e ɖò cícɔ́ ɛ wɛ é ka ɖɔ mɔ̌ ?
lanmɛ nya ɔ tɔn ɖò ganji ; é ɖò azɔn ɖě jɛ wɛ bonu é na xò gbɛ̀ tɔn yí ǎ .
"amɔ̌ , fí e è na hu i ɖè é wɛ mɛ e ɖò cícɔ́ ɛ wɛ é kplá ɛ xwè ."
nǔdosintɔ́ enɛ e è ɖó hwɛ na é ko nyí mɛkúkú dó te . *
"2 ðò ali ɖé nu ɔ , gbɛ̀ elɔ cí dawe enɛ e è xwè huhu gbè é ɖɔhun ."
"é ko lín dìn bɔ è ɖó hwɛ nú gbɛ̀ nyanya elɔ , bɔ hwenu e è na wà nǔ tɔn dó é ka ko sɛkpɔ ."
"biblu ɖɔ : “ gbɛ̀ elɔ ɔ , wìwá yì wɛ é ɖè . ” ( 1 jaan 2 : 17 ) gbɛ̀ elɔ ɖó na vɔ dandan ."
"amɔ̌ , vogbingbɔn taji ɖé ɖò gbɛ̀ elɔ sín vivɔ kpo nǔdosintɔ́ ɔ sín kú kpo tɛntin ."
"nú è ja nǔdosintɔ́ ɔ hu gbé ɔ , mɛɖé lɛ sixu fɔ́n gǔ bo gbɛ́ , mɛɖé lɛ sixu mɔ xó ɖɔ dó hwɛ e è ɖó n’i é wu , alǒ ɖó nukún ɖɔ è na nɔte nú hwenu ɖé hwɛ̌ cobo hu i ."
"amɔ̌ , nú nǔ e kàn gbɛ̀ elɔ é ɔ , nǔbǐwukpétɔ́ wɛkɛ ɔ tɔn e nyí hwɛɖɔtɔ́ e nɔ ɖɔ hwɛ bɔ nǔ bǐ nɔ vɔ ɖ’ewu é wɛ ko ɖó hwɛ n’i ."
"( sɛ́n . 32 : 4 ) è na nɔte ɖebǔ cobo vɔ gbɛ̀ elɔ , alǒ xò nǔ kpɔ́n ɖɔ è ka ɖɔ hwɛ ɔ ɖó jlɔjlɔ jí à jí ǎ ."
"hwenu e è na vɔ gbɛ̀ elɔ gudo é ɔ , nùɖíɖó e nɔ lin tamɛ kpɔ́n ɖò wɛkɛ ɔ mɛ lɛ é bǐ na yí gbè kpo ayi yetɔn bǐ kpo ɖɔ hwɛ enɛ e è ɖɔ é sɔgbe ."
agbɔ̌n mɛ bǐ tɔn na jɛ dò !
nǔ ɛnɛ e na wá yì hwenu e axɔsuɖuto mawu tɔn na wá é tɛ lɛ jí mǐ ka na ɖɔ xó dó ?
3 etɛ lɛ ka ɖò “ gbɛ̀ elɔ ” e ɖò “ wìwá yì wɛ ” é mɛ ?
nǔ e gbɛtɔ́ égbé tɔn lɛ nɔ lin kpaà ɖɔ ye na nɔ te kaka sɔyi lɛ é gègě wɛ na wá yì .
wɛn nyanya ɖé wɛ wɛn enɛ nyí à ?
ðebǔ lɔ ǎ !
"nú è na ɖɔ ɔ , akpáxwé taji ɖé wɛ é nyí ɖò “ axɔsuɖuɖu mawu tɔn sín wɛnɖagbe ” mɛ ."
"( mat . 24 : 14 ) enɛ wu ɔ , mi nú mǐ ni ɖɔ xó dó nǔ e na wá yì hwenu e axɔsuɖuto mawu tɔn na wá lɛ é jí ."
"mǐ na gbéjé nǔ taji ɛnɛ kpɔ́n : gbɛtɔ́ nyanya lɛ , tutoblonunu e nɔ ɖu ahizi lɛ é , nǔ nyanya lɛ kpo ninɔmɛ blawu lɛ kpo ."
"ðò hwenu e mǐ na jɛ ɖokpo ɖokpo jí é ɔ , mǐ na gbéjé nǔ atɔn elɔ lɛ kpɔ́n : ( 1 ) lee ye nɔ wà nǔ dó mǐ wu gbɔn ɖò égbé é , ( 2 ) nǔ e jehovah na bló nú ye é kpo ( 3 ) lee é na sɔ́ nǔ e nyɔ́ tawun lɛ é dó ɖyɔ ye gbɔn é kpo ."
mɛ nyanya lɛ
ali tɛ lɛ nu mɛ nyanya lɛ ka nɔ wà nǔ dó mǐ wu ɖè ?
4 nɛ̌ mɛ nyanya lɛ ka nɔ wà nǔ dó mǐ wu gbɔn dìn ?
"ee mɛsɛ́dó pɔlu ɖɔ ɖ’ayǐ ɖɔ “ hwenu vɛwǔ lɛ na tíìn ” ɖò hwe mǐtɔn nu gudo é ɔ , mawu sɔ́ d’ayi mɛ n’i b’ɛ wlan ɖɔ : “ gbɛtɔ́ dídá awoxotɔ́ lɛ fɔ́n tɛgbɛ ɔ , ye na ɖò nǔ nyanya wà d’eji wɛ . ” ( 2 tim . 3 : 1 - 5 , 13 ) xó enɛ lɛ e è ɖɔ ɖ’ayǐ é ka ɖò jijɛ wɛ ɖò égbé à ?"
"gbɛtɔ́ nyanya lɛ ɖi adakaxotɔ́ xɛsidómɛtɔ́ lɛ , wangbɛnumɛtɔ́ makpotó lɛ kpo sɛngbatɔ́ e dóve lɛ é kpo ko wà nǔ dó gègě mǐtɔn wu ."
"ye mɛ ɖé lɛ nɔ wà nǔ nyanya ɖò agbawungba , mɛ ɖevo lɛ nyí awoxotɔ́ bo nɔ hwla nǔewanú ye nyí é bo nɔ xlɛ́ ɖò nukúnta ɖɔ emi nyí gbɛtɔ́ ɖagbe ."
"nú mǐɖesunɔ na bo ma tlɛ ko jɛ alɔ mɛ nyanya enɛ lɛ tɔn mɛ ǎ ɔ , ye ka nɔ wà nǔ dó mǐ wu ."
"enyi mǐ sè nǔ nyanya e ye dosin lɛ é ɔ , é nɔ d’azɔn ayixa mǐtɔn ."
"ali e nu mɛ nyanya lɛ nɔ doya nú yɔkpɔvu lɛ , mɛxo lɛ , kpo mɛmaɖómɛɖé lɛ kpo ɖè é nɔ zɔ́n bɔ xɛsi nɔ ɖi mǐ tawun ."
"mɛ nyanya lɛ nɔ ɖè jijɔ e gbɛtɔ́ ma sixu ɖó ǎ é xlɛ́ , nɔ wà nǔ kanlin ɖɔhun bo tlɛ nɔ lɛ́ wà nǔ awovi lɛ ɖɔhun ."
( ja . 3 : 15 ) awǎjijɛnú wɛ é nyí ɖɔ xó jehovah tɔn sɔ́ nukúnɖiɖo ɖé ɖó nukɔn nú mǐ .
5 . ( a ) ali tɛ ka lɛ́ kpó ɖò hunhun nú mɛ nyanya lɛ ? ( b ) etɛ ka na jɛ dó mɛ nyanya e ma ba na ɖyɔ ǎ lɛ é wu gbɔn gudo ?
5 etɛ jehovah ka na wà ?
"dìn hwɛ̌ ɔ , jehovah ɖò ali hun nú mɛ nyanya lɛ wɛ bonu ye na huzu ."
( eza . 55 : 7 ) é ko ɖó hwɛ gudogudo tɔn ɔ nú ɖokpo ɖokpo yetɔn ǎ .
gbɛ̀ elɔ wɛ é ɖó hwɛ na .
"bɔ mɛ ɖěɖee ma ka ba na huzu ǎ , bo na kpó ɖò gudo nú gbɛ̀ elɔ kaka jɛ hwenu e ya ɖaxó ɔ na bɛ́ lɛ é ka ló ?"
jehovah d’akpá ɖɔ emi na ɖè mɛ nyanya lɛ sín ayikúngban ɔ jí kaka sɔyi .
( xà ðɛhan 37 : 10 . )
mɛ nyanya lɛ sixu lin ɖɔ emi na xò gló hwɛɖónúmɛ enɛ .
"mɛ gègě ko kplɔ́n bo nɔ hwla nǔ e wà wɛ ye ɖè lɛ é , bɔ ɖò gbɛ̀ elɔ mɛ ɔ , é cí ɖɔ ye nɔ xò gló hwɛɖónúmɛ kpo nǔ e ye wà lɛ é sín xɔxɔ kpo ɖɔhun . ( jɔb ."
"21 : 7 , 9 ) loɔ , biblu flín mǐ ɖɔ : “ mawu nɔ mɔ lee zán gbɛ̀ gbɔn wɛ mɛ bǐ ɖè ɔ , nukún tɔn ɖò afɔ e ɖè wɛ mɛ ɖokpo ɖokpo ɖè ɔ wu ."
"34 : 21 , 22 ) nǔ ɖebǔ nɔ nɔ hwlahwla dó jehovah mawu ǎ ."
awoxotɔ́ ɖebǔ sixu blɛ́ ɛ ǎ ; zinflu ɖebǔ sixu dó kaka bo na zɔ́n bɔ nǔwukpikpé nǔ mimɔ tɔn mawu tɔn e ma ɖó dogbó ǎ é na gɔn doyidoslɔ́ nǔ lɛ tɔn mɔ ǎ .
"haamagedɔni gudo ɔ , mǐ sixu kpɔ́n fí e mɛ nyanya lɛ ko nɔ nɔ é , loɔ , mǐ na mɔ ye ǎ ."
ye sɔ́ na tíìn ǎ kaka sɔyi ! — ðɛh . 37 : 12 - 15 .
mɛ ɖětɛ lɛ ka na nɔ mɛ nyanya lɛ sín tɛnmɛ ? etɛwu enɛ ka nyí wɛnɖagbe ɖé ?
6 mɛ ɖětɛ lɛ ka na nɔ mɛ nyanya lɛ sín tɛnmɛ ?
"jehovah d’akpá wusyɛn dó lanmɛ nú mɛ tɔn elɔ : “ [ ayikúngban ] ɔ ka na nyí mɛ e nɔ sɔ́ yeɖée hwe lɛ tɔn , bɔ fífá ma ɖó dogbó e ye na mɔ ɔ wɛ na nyí nǔ e na nɔ víví nú ye é . ”"
"37 : 11 , 29 ) mɛ̌ mɛ̌ e ka nyí “ mɛ e nɔ sɔ́ yeɖée hwe lɛ ” é kpo “ hwɛjijɔnɔ lɛ ” kpo ?"
mɛ e nɔ sɔ́ yeɖée hwe lɛ é wɛ nyí mɛ e nɔ yí gbè nú nùkplɔnmɛ jehovah tɔn lɛ kpo alixlɛ́mɛ tɔn lɛ kpo kpodo mɛɖesɔhwe kpan lɛ é ; hwɛjijɔnɔ lɛ wɛ nyí mɛ ɖěɖee yí wǎn nú nǔ e jlɔ́ ɖò jehovah mawu sín nukúnmɛ lɛ é wiwa lɛ é .
"ðò gbɛ̀ égbé tɔn mɛ ɔ , hwɛjijɔnɔ lɛ sukpɔ́ ɖebǔ ɖò mɛ nyanya lɛ kpá ǎ ."
"amɔ̌ , ɖò gbɛ̀ yɔyɔ̌ e ja é mɛ ɔ , mɛ e nɔ sɔ́ yeɖée hwe lɛ é kpo hwɛjijɔnɔ lɛ kpo sɔ́ na hwe alǒ sukpɔ́ hú mɛ nyanya lɛ ǎ ; ye kɛɖɛ wɛ na nyí mɛ e na ɖò gbɛ̀ lɛ é ."
"nugbǒ ɔ , ye mɛ mɔhun lɛ na bló bɔ ayikúngban ɔ na nyí palaɖisi ɖé !"
tutoblonunu e nɔ ðu ahizi lɛ é
nɛ̌ tutoblonunu e nɔ ɖu ahizi lɛ é ka nɔ wà nǔ dó mǐ wu gbɔn ɖò égbé ?
7 nɛ̌ tutoblonunu e nɔ ɖu ahizi lɛ é ka nɔ wà nǔ dó mǐ wu gbɔn dìn ?
"gègě nǔ nyanya e ɖò jijɛ wɛ ɖò gbɛ̀ elɔ mɛ lɛ é tɔn nɔ sín gbɛtɔ́ lɛ wu ǎ , amɔ̌ , tutoblonunu lɛ wu wɛ ye nɔ sín ."
"ði kpɔ́ndéwú ɔ , lin tamɛ dó tutoblonunu sinsɛn tɔn ɖěɖee flú gbɛtɔ́ livi mɔkpan dó mɛ alɔkpa e mawu nyí é , lee biblu nyí wema ɖejid’ewu ɖé gbɔn é , sɔgudo e ɖò te kpɔ́n ayikúngban ɔ kpo gbɛtɔ́ lɛ kpo é , gɔ́ nú xota gègě ɖevo lɛ wu é jí ."
"bɔ acɛkpikpa ɖěɖee nɔ sɔ́ ahwan kpo adakaxixo akɔ ɖevo lɛ wu kpo sù , bo nɔ doya nú yatɔ́nɔ lɛ kpo mɛmaɖómɛɖé lɛ kpo , lobo nɔ ɖò dɔkun jɛ wɛ ɖó nùɖuɖonǔmɛ , kpo è na ɖè mɛ ɖě ɖó vo nú mɛ ɖě wu lɛ é kpo ka ló ?"
"bɔ azɔ̌xwé nukúnkɛ́nnɔ e nɔ hɛn ayǐ e jí mǐ ɖè é blí , bo nɔ ɖu ayǐdɔkun lɛ , lobo nɔ zɔ́n dó nukúnnúmamɔjɛnǔmɛ axisinɔ lɛ tɔn wu bɔ mɛ kpɛɖé nɔ jɛ dɔkun kpɔ́ , hwenu e gbɛtɔ́ livi mɔkpan ɖò hɛ̌n mɛ lɛ é ka ló ?"
é ɖò wɛn ɖɔ tutoblonunu ɖěɖee nɔ ɖu ahizi lɛ é wɛ zɔ́n tawun bɔ hɛ̌n kpé gbɛ̀ ɔ mɛ sɔmɔ̌ égbé .
"sɔgbe kpo nǔ e biblu ɖɔ é kpo ɔ , etɛ ka na jɛ dó tutoblonunu ɖěɖee lidǒ ɖò gbɛtɔ́ lɛ sín nukúnmɛ égbé é wu ?"
8 etɛ jehovah ka na wà ?
"ya ɖaxó ɔ na bɛ́ hwenu e toxóɖɔtɔ́ lɛ na huzu kpannukɔn tutoblonunu sinsɛn nùvú tɔn lɛ bǐ , ee nɔte nú agalɛtɔ́ e è ylɔ ɖɔ babilɔnu ðaxó ɔ é . ( nǔɖe ."
"17 : 1 , 2 , 16 ; 18 : 1 - 4 ) è na sú kún dó nú tutoblonunu sinsɛn tɔn enɛ lɛ bǐ mlɛ́mlɛ́ ."
bɔ tutoblonunu ɖevo ɖěɖee nɔ ɖu ahizi lɛ é bǐ ka ló ?
biblu nɔ zán só lɛ kpo tɔtɛntinto lɛ kpo dó dó gesí tutoblonunu e lidǒ ɖò gbɛtɔ́ lɛ sín nukúnmɛ égbé é gègě .
( xà nǔɖexlɛ́mɛ 6 : 14 . )
xó mawu tɔn ɖɔ ɖ’ayǐ ɖɔ acɛkpikpa lɛ kpo tutoblonunu e ɖò acɛ yetɔn mɛ lɛ é kpo bǐ wɛ è na hɔn ɖɔ na .
ya ɖaxó ɔ na wá fó dó kún súsú dó nú acɛkpikpa gbɛ̀ xóxó elɔ tɔn lɛ kpo mɛ ɖěɖee ɖò ahwan yetɔn mɛ bo klán gbè xá axɔsuɖuto mawu tɔn lɛ é bǐ kpo jí .
"( jel . 25 : 31 - 33 ) enɛ gudo ɔ , tutoblonunu e nɔ ɖu ahizi lɛ é ɖebǔ sɔ́ na ɖè ǎ !"
etɛwu mǐ ka sixu kanɖeji ɖɔ è na tò nǔ lɛ ganji ɖò ayikúngban yɔyɔ̌ ɔ jí ?
biblu ɖɔ nú mǐ ɖɔ : “ mawu dó jinukúnsin yɔyɔ̌ kpo ayikúngban yɔyɔ̌ kpo sín akpá ; finɛ wɛ è na nɔ wà nǔ kpodo hwɛjijɔ kpan ɖè ; nǔ e mǐ ɖò te kpɔ́n ɔ nɛ . ” ( 2 pi . 3 : 13 ) jinukúnsin xóxó ɔ kpo ayikúngban xóxó ɔ kpo ee nyí acɛkpikpa ɖěɖee nɔ ɖu ahizi lɛ é kpo gbɛtɔ́ e ɖò acɛ yetɔn glɔ lɛ é kpo na wá yì .
etɛ ka na jɛ tɛn yetɔn mɛ ?
“ jinukúnsin yɔyɔ̌ kpo ayikúngban yɔyɔ̌ kpo ” sín tinmɛ wɛ nyí ɖɔ acɛkpikpa yɔyɔ̌ ɖé na tíìn bo na kpa acɛ dó kplékplé gbɛtɔ́ lɛ tɔn e na nɔ ayikúngban jí é nu .
axɔsuɖuto e ɖò jezu klisu sín alɔ mɛ é na ɖè jijɔ jehovah mawu e nɔ wà nǔ ɖó tito jí é tɔn lɛ xlɛ́ bɔ nǔ bǐ na vɔ ɖ’ewu . ( 1 kɔ .
"14 : 33 ) enɛ wu ɔ , è na tò nǔ lɛ ɖò “ ayikúngban yɔyɔ̌ ” ɔ jí ."
( ðɛh . 45 : 17 ) klisu kpo mɛ 144 000 e na kp’acɛ xá ɛ lɛ é kpo na xlɛ́ ali ye .
"dǒ nukún mɛ kpɔ́n bo kpɔ́n hwenu e tutoblonunu ɖokpo e ɖò bǔ , bo ma nɔ ɖu ahizi ǎ é na jɛ tutoblonunu e nɔ ɖu ahizi lɛ é sín tɛnmɛ é !"
azɔ̌ nyanya lɛ
10 nɛ̌ azɔ̌ nyanya lɛ ka nɔ wà nǔ dó mǐ wu gbɔn dìn ?
mǐ ɖò ayikúngban e jí nǔnyanyawiwa gɔ́ é ɖé .
"nùblibliwiwa , nugbǒmaɖɔ kpo adakaxixo kpo ko gɔ́ gbɛ̀ elɔ mɛ ."
"ðò taji ɔ , mɛjitɔ́ lɛ nɔ ɖò gǎn dó wɛ hwɛhwɛ bo na cyɔn alɔ vǐ yetɔn lɛ jí sín nǔnyanyawiwa enɛ lɛ sí ."
"é cí ɖɔ azɔ̌xwé ɖěɖee nɔ ɖè ayiɖeɖayi sín nǔ lɛ tɔ́n é wá bí alɔ tawun ɖò acɔ́ biba nú nǔ nyanya alɔkpa lɛ bǐ mɛ ɖɔhun , bo nɔ ko nugbodòdó jehovah tɔn ɖěɖee kúnkplá ɖagbe kpo nyanya kpo lɛ é ."
( eza . 5 : 20 ) klisanwun nugbǒ lɛ ka nɔ wà nǔ sɔgbe xá linlin mɔhun ǎ .
etɛ hwɛ e jehovah ɖó nú sodɔmu kpo gomɔ́ɔ kpo é ka kplɔ́n mǐ ?
11 etɛ jehovah ka na wà nú azɔ̌ nyanya lɛ ?
lin tamɛ kpɔ́n dó nǔ e é wà nú nǔnyanyawiwa e gbakpé ɖò sodɔmu kpo gomɔ́ɔ kpo é jí .
( xà 2 piyɛ́ɛ 2 : 6 - 8 . )
nǔnyanyawiwa e lɛlɛ̌ dó nya nǔjlɔjlɔwatɔ́ lɔti kpo xwédo tɔn kpo é zɔ́n bɔ é mɔ wuvɛ̌ tawun .
"hwenu e jehovah sú kún dó nú toxo ɔ blebu é ɔ , é nyí nǔnyanyawiwa kɛɖɛ nu wɛ é ɖó nǔ ǎ ."
é “ na nǔ e ɖò na jɛ dó mɛdídá e na wá lɛ jí wɛ ɔ sín xlɛ́ ɖokpo . ”
"lee jehovah ɖó nǔ nùblibliwiwa lɛ bǐ nu gbɔn ɖò hwenɛnu é ɔ , mɔ̌ jɛn é na lɛ́ ɖó nǔ nǔnyanyawiwa lɛ nu gbɔn ɖò égbé hwenu e é na ɖó hwɛ nú gbɛ̀ nyanya elɔ é nɛ ."
azɔ̌ tɛ lɛ mɔ̌ a ka ɖò nukún ɖó wɛ bo na ɖ’alɔ ɖ’emɛ hwenu e gbɛ̀ xóxó elɔ na ko wá yì é ?
12 etɛ ka na jɛ azɔ̌ nyanya lɛ tɛnmɛ ?
azɔ̌ e nɔ dó xomɛhunhun nú mɛ lɛ é na gɔ́ palaɖisi ɔ mɛ .
"lin tamɛ kpɔ́n dó azɔ̌ akpàkpà sɔ́ mɛ tɔn ɖěɖee mǐ na wà bo na bló bɔ ayikúngban ɔ na huzu palaɖisi é , alǒ xɔ mǐɖesunɔ tɔn kpo mɛvívɛ́ mǐtɔn lɛ tɔn e mǐ na gbá lɛ é kpo jí ."
"24 : 15 ) azɔ̌ e na zɔ́n bɔ awǎjijɛ mǐtɔn na jɛji , bo na lɛ́ zɔ́n bɔ è na kpa susu nú jehovah é na gɔ́ gbɛzán mǐtɔn ."
ninɔmɛ wubla tɔn lɛ
"ninɔmɛ blawu tɛ mɛ gǔfínfɔ́n satáan , adamu kpo ɛvu kpo tɔn ka tɔ́n kɔ dó ɖò égbé ?"
13 nɛ̌ ninɔmɛ wubla tɔn lɛ ka nɔ wà nǔ dó mǐ wu gbɔn dìn ?
"mɛ nyanya lɛ , tutoblonunu e nɔ ɖu ahizi lɛ é kpo azɔ̌ nyanya lɛ kpo bǐ nɔ zɔ́n bɔ ninɔmɛ wubla tɔn lɛ nɔ tíìn ɖò ayikúngban elɔ jí ."
"mɛ̌ ka sixu ɖɔ ɖò mǐ mɛ ɖɔ ahwan , hɛ̌n alǒ akɔ kínklán kún wà nǔ dó emi wu ó ?"
bɔ azɔn kpo kú kpo ka ló ?
ninɔmɛ enɛ lɛ nɔ wà nǔ dó mǐ bǐ wu .
"nǔ e gǔ e mɛ nyanya atɔn ( satáan , adamu kpo ɛvu kpo ) fɔ́n dó jehovah jí é dɔn wá tlɔlɔ é wɛ nyí enɛ lɛ ."
mǐ mɛɖebǔ sixu xò gló nǔ e mɛ gǔfínfɔ́n yetɔn tɔ́n kɔ dó lɛ é ǎ .
etɛ jehovah ka na wà nú ninɔmɛ blawu lɛ ?
14 etɛ jehovah ka na wà nú ninɔmɛ blawu lɛ ?
mǐ ni ɖɔ xó dó ahwan jí .
jehovah d’akpá ɖɔ emi na ɖó nǔ ahwan nu kaka sɔyi .
bɔ azɔn ɔ ka lo ?
é na ɖè síìn .
( eza . 33 : 24 ) bɔ kú ɔ lo ?
jehovah na sɔ́ kú mì kaka sɔyi !
( eza . 25 : 8 ) hɛ̌n na vɔ . ( ðɛh .
72 : 12 - 16 ) é na wà nǔ ɖokpo ɔ nú ninɔmɛ blawu ɖevo ɖěɖee nɔ zɔ́n bɔ gbɛ̀ nɔ vɛwǔ ɖò égbé lɛ é bǐ .
"é tlɛ na ɖè “ jɔhɔn ” nyanya gbɛ̀ elɔ tɔn síìn , ɖó gbigbɔ nyanya satáan kpo awovi tɔn lɛ tɔn kpo na wá yì . — efɛ . 2 : 2 , nwt ."
"dǒ nukún gbɛ̀ e mɛ ahwan , azɔn alǒ kú ma na tíìn ɖè ǎ é ɖé mɛ kpɔ́n !"
( kpɔ́n akpáxwé 15gɔ́ ɔ )
"15 a ka sixu dó nukún gbɛ̀ e mɛ ahwan , azɔn alǒ kú ma na tíìn ɖè ǎ é ɖé mɛ kpɔ́n à ?"
"lin tamɛ kpɔ́n kpɛɖé , ahwanfuntɔ́ lɛ , batóo ahwanfunfun tɔn lɛ alǒ ahwanfuntɔ́ jɔhɔn mɛ tɔn lɛ ɖě sɔ́ na tíìn ǎ !"
ahwan - lyannu alǒ nǔ e na zɔ́n bɔ è na flín ahwanfunfun é ɖě sɔ́ na tíìn ǎ .
"ðó dakaxixo na ko wá yì wutu ɔ , azɔ̌xwé e nɔ kpé nukún dó ayijayǐ wu lɛ é , kpɛn e nɔ dó gesí ɖɔ nǔ nyanya ɖé ɖò jijɛ wɛ lɛ é kpo kponɔ lɛ kpo sɔ́ na tíìn ǎ ."
bɔya agaságó lɛ alǒ cávi lɛ sɔ́ na ɖè ǎ !
lin tamɛ dó linkpɔ́n e ma sɔ́ na doya nú ayi mǐtɔn ǎ lɛ é jí .
"16 , 17 . ( a ) nɛ̌ mɛ e na xò haamagedɔni zlɛ lɛ é sín agbɔ̌n ka na jɛ dò sɔ ?"
16 nɛ̌ gbɛ̀ ka na cí hwenu e ninɔmɛ blawu lɛ na ko wá yì é ?
é vɛwǔ bɔ è na dó nukúnmɛ kpɔ́n .
mǐ ko nɔ gbɛ̀ xóxó elɔ mɛ kaka bo tlɛ sixu nɔ ma sɔ́ nɔ ɖó ayi lee ninɔmɛ lɛ blawu sɔ́ é wu .
"mɔ̌ ɖokpo ɔ , mɛ ɖěɖee nɔ nɔ pipaan - gáà kpá lɛ é sixu nɔ ma sɔ́ nɔ ɖó ayi xósusu pipaan lɛ tɔn wu , bɔ mɛ ɖěɖee nɔ nɔ zunkɔ́ta kpá lɛ é sixu nɔ ma sɔ́ nɔ ɖó ayi wǎn e ɖè wɛ zunkɔ́ lɛ nɔ ɖè é wu ."
"amɔ̌ , enyi è ɖè nǔ mɔhunkɔtɔn lɛ bǐ síìn ɔ , kpɔ́n lee agbɔ̌n na jɛ dò sɔ é !"
17 etɛ ka na ɖyɔ ninɔmɛ blawu e mǐ nɔ mɔ égbé lɛ é ?
ðɛhan 37 : 11 na xósin ɔ : “ fífá ma ɖó dogbó e ye na mɔ ɔ wɛ na nyí nǔ e na nɔ víví nú ye é . ”
xó enɛ lɛ byɔ ayi mɛ nú we à cé ?
nǔ e jehovah ɖò biba nú we wɛ é nɛ .
"enɛ wu ɔ , wà nǔ e wu a kpé é bǐ , bo tɛ́ dó jehovah mawu kpo tutoblonunu tɔn kpo wu ɖò azǎn nyanya gudogudo tɔn elɔ lɛ mɛ !"
"wlíbò nú nukúnɖiɖo towe , nɔ lin tamɛ kpɔ́n d’eji , blǒ bonu é ni nyí nùjɔnǔ ɖò ayi towe mɛ , lobo jla nú mɛ ɖevo lɛ ! ( 1 tim . 4 : 15 , 16 ; 1 pi . 3 : 15 , 16b ) mɔ̌ mɛ ɔ , a sixu kudeji ɖɔ emi kún na wá yì kpo gbɛ̀ nyanya elɔ e è ko ɖó hwɛ na é kpo ó ."
"loɔ , a na nɔ ayǐ , bo na nɔ gbɛ̀ lobo ɖó awǎjijɛ kaka sɔyi !"
akpáxwé elɔ xlɛ́ aca e è nɔ yawu mɔ ɖò gankpa ɖé mɛ ɖò xwé ɖé lɛ ɖíe ɖò états - unis sín awa ɖé lɛ xwé é .
“ hwɛɖɔtɔ́ gbɛ̀ ɔ bǐ tɔn ” nɔ wà nǔ jlɔjlɔ hwebǐnu
“ é wɛ nyí só ɔ ; nǔwiwa tɔn lɛ nyɔ́ bɔ nǔ vɔ ɖ’ewu .
ðó ali tɔn lɛ bǐ jlɔ́ . ” — sɛ́n . 32 : 4 .
"han lɛ : 112 , 89"
nɛ̌ wemafɔ elɔ lɛ flínflín ka na d’alɔ mǐ hwenu e nǔagɔwiwa na wà nǔ dó mǐ wu é gbɔn ?
nùnywɛxó 19 : 3
matie 18 : 15
"( bǐb . 18 : 25 ) kpo nùkanbyɔ enɛ kpo ɔ , ablaxamu ɖexlɛ́ ɖɔ emi ɖeji ɖɔ jehovah na ɖɔhwɛ jlɔjlɔ ɖò ninɔmɛ sodɔmu kpo gomɔ́ɔ kpo tɔn mɛ ."
ablaxamu kudeji ɖɔ jehovah kún na ɖɔhwɛ agɔ gbeɖé bo “ hu mɛ ɖagbe kpo mɛ nyanya kpo ” bǐ ɖó kpɔ́ ó .
"nú ablaxamu ɔ , è sixu lin nǔ mɔhun dó wǔ tɔn ǎ ."
"xwè 400 mɔ̌ gudo ɔ , jehovah ɖɔ dó éɖée wu ɖɔ : “ é wɛ nyí só ɔ ; nǔwiwa tɔn lɛ nyɔ́ bɔ nǔ vɔ ɖ’ewu ."
é jlɔ́ bo ɖò xwi jí . ” — sɛ́n . 31 : 19 ; 32 : 4 .
etɛwu è ka sixu ɖɔ ɖɔ jehovah kún sixu ɖɔhwɛ agɔ kpɔ́n gbeɖé ó ?
2 etɛwu ablaxamu ka ɖeji ɖɔ jehovah na nɔ ɖɔhwɛ jlɔjlɔ hwebǐnu ?
"ðó jehovah wɛ nyí kpɔ́ndéwú ɖaxó hugǎn nǔjlɔjlɔwiwa tɔn wutu ɔ , lee é nɔ ɖeɖɛ ninɔmɛ lɛ gbɔn é nɔ sɔgbe hwebǐnu ."
"gɔ́ na ɔ , sɔgbe kpo xó tɔn kpo ɔ , é “ yí wǎn nú hwɛjijɔ kpo nǔjlɔjlɔwiwa kpo . ” — ðɛh ."
33 : 5 .
nǎ kpɔ́ndéwú nǔagɔwiwa e ɖò gbɛ̀ ɔ mɛ égbé lɛ é tɔn ɖé .
"3 tuùntuùn ɖɔ jehovah nɔ wà nǔ jlɔjlɔ hwebǐnu nɔ dó gbɔ nú ayijlɔjlɔnɔ lɛ , ɖó nǔagɔwiwa wɛ gɔ́ gbɛ̀ ɔ mɛ ."
"enɛ wu ɔ , nǔagɔwiwa syɛnsyɛn lɛ nɔ wà nǔ dó mɛ gègě wu hweɖelɛnu ."
"ði kpɔ́ndéwú ɔ , è ko ɖó hwɛ agɔ nú mɛ ɖé lɛ bo ko sú ye dó gankpa mɛ ."
nukɔnyiyi nùnywɛ xwitixwiti tɔn wɛ zɔ́n bɔ è wá mɔ kúnnuɖenú yɔyɔ̌ lɛ bo ɖè xomɛvɔnɔ e ko sɛ̀n gan nú xwè mɔkpan lɛ é ɖé lɛ nyite .
"mɛ wlíwlí dó gan mɛ d’acɛ jí mɔhun lɛ nɔ dɔn akpɔ̀ kpo xomɛsin kpo wá , loɔ , nǔagɔwiwa alɔkpa ɖevo tlɛ sixu lɛ́ vɛwǔ nú klisanwun lɛ hú mɔ̌ ."
ðò agun ɔ mɛ
etɛ ka sixu tɛ́n nùɖiɖi klisanwun ɖé tɔn kpɔ́n ?
"4 klisanwun lɛ nɔ lin ɖɔ , nǔagɔwiwa ɖé lɛ tíìn bɔ , agun ɔ gudo jɛn ye sixu wà nǔ dó emi wu ɖè ."
"amɔ̌ , nǔ e cí nǔagɔwiwa ɖɔhun bɔ mǐ mɔ alǒ sè wuvɛ̌ tɔn ɖò agun ɔ mɛ é ɖé sixu tɛ́n nùɖiɖi mǐtɔn kpɔ́n ."
"nú a mɔ ɖɔ è wà nǔ agɔ ɖé lɛ xá we ɖò agun ɔ mɛ , alǒ nú a mɔ ɖɔ klisanwun hàtɔ́ ɖé wà nǔ agɔ xá we ɔ , nɛ̌ a ka na wà nǔ gbɔn ?"
a na lɔn bɔ nǔ enɛ na nyí afɔklɛ́nnú nú we wɛ à ?
"nú klisanwun ɖé ɖ’ayi nǔagɔwiwa ɖé wu alǒ sè wuvɛ̌ tɔn éɖesunɔ ɖò agun ɔ mɛ ɔ , etɛwu é ma ka ɖó na kpaca mɛ ǎ ?"
"5 ðó mǐ mɛ bǐ wɛ nyí hwɛhutɔ́ bo nɔ wà nǔ nyì dò hwɛhwɛ wutu ɔ , é sixu wá jɛ bɔ è wà nǔ agɔ xá mǐ , alǒ mǐɖesu wà nǔ agɔ xá mɛ ɖevo ɖò agun ɔ mɛ ."
"( 1 jaan 1 : 8 ) ninɔmɛ mɔhun lɛ nɔ yawu jɛ ǎ , amɔ̌ , enyi ye wá jɛ jɛn wɛ ɔ , é nɔ kpaca klisanwun gbejinɔtɔ́ lɛ alǒ nyí afɔklɛ́nnú nú ye ǎ ."
"enɛ wu ɔ , jehovah na mǐ wěɖexámɛ e nyɔ́ zán lɛ é ɖò xó tɔn mɛ nú ye na d’alɔ mǐ bɔ mǐ na kpó ɖò gbeji , enyi nùɖitɔ́ hàtɔ́ ɖé na bo tlɛ wà nǔ agɔ xá mǐ ɔ nɛ . — ðɛh . 55 : 13 - 15 ."
nǔagɔwiwa tɛ nɔví ɖé ka ɖí xwi xá ɖò agun ɔ mɛ ? jijɔ tɛ lɛ ka d’alɔ ɛ bɔ é ɖeɖɛ ninɔmɛ lɛ ɖò ali e sɔgbe é nu ?
6 ðǒ ayi kpɔ́ndéwú willi diehl tɔn wu .
"ðò bǐbɛ̌mɛ 1931 tɔn ɔ , nɔví diehl wà sinsɛnzɔ́ kpo gbejininɔ kpo ɖò betɛli berne tɔn ɖò suisse ."
"ðò 1946 ɔ , é yì wemaxɔmɛ galadi tɔn sín klasi tantɔngɔ ɔ ɖò new york ɖò etats - unis . ee é yí kúnnuɖewema gudo é ɔ , è ɖè azɔ̌ n’i b’ɛ na nyí nukúnkpénuwutɔ́ lɛdo tɔn ɖò suisse ."
"ðò tan gbɛzán tɔn tɔn mɛ ɔ , nɔví diehl tinmɛ ɖɔ : “ ðò mai 1949 ɔ , un ɖɔ sɛ́dó alaxɔ mǐtɔn e ɖò berne é ɖɔ un ɖò tuto bló wɛ bá wlí alɔ . ”"
xósin tɛ alaxɔ ka na ɛ ?
“ a sɔ́ sixu wà wǔjɔmɛzɔ́ ɖevo ɖebǔ zɛ gbexosin - alijitɔ́ hwebǐnu tɔn sín azɔ̌ wu ǎ . ”
nɔví diehl tinmɛ ɖɔ : “ è sɔ́ na gbè mì nú má nɔ xwlé xóɖiɖɔ lɛ mɛ ǎ . . .
"mɛ gègě tlɛ sɔ́ nɔ dó gbè mǐ ǎ , bo nɔ wà nǔ xá mǐ cí nǔ ɖɔ è ɖè mǐ sín agun mɛ wɛ ɖɔhun . ”"
7 nɛ̌ nɔví diehl ka ɖí xwi xá ninɔmɛ enɛ gbɔn ?
"é ɖɔ : “ mǐ tuùn ɖɔ biblu kún dó alɔwliwli sɛ́n ó , enɛ wu ɔ , mǐ tɛ́ dó ɖɛxixo wu bo ɖeji dó jehovah wu . ”"
"gudo mɛ ɔ , è vɔ́ linlin masɔgbe e è ɖó dó alɔwliwli wu b’ɛ zɔ́n nǔagɔwiwa enɛ é jla ɖó , bɔ nɔví diehl lɛ́vɔ mɔ wǔjɔmɛ sinsɛnzɔ́ tɔn tɔn lɛ bǐ ."
"gbeji e é nɔ nú jehovah é hɛn lè wá . * é na nyɔ́ ɖɔ mǐ ni kanbyɔ mǐɖée ɖɔ : ‘ enyi è wà nǔ agɔ mɔhun xá mì ɔ , un ka sixu ɖè nùɖiɖi mɔhun xlɛ́ à ?"
"un ka na ɖó suúlu bo nɔte kpɔ́n jehovah à , alǒ un na ba na ɖeɖɛ ninɔmɛ lɛ nyɛɖesunɔ wɛ à ? ’ — nùx . 11 : 2 ; xà micée 7 : 7 ."
etɛwu a ka sixu wá gbeta e ma sɔgbe ǎ é kɔn ɖɔ è wà nǔ agɔ xá emi alǒ xá mɛ ɖevo ?
"8 ðò alɔ ɖevo mɛ ɔ , a sixu lin ɖɔ è wà nǔ agɔ xá emi alǒ xá hagbɛ̌ agun ɔ tɔn ɖevo ; loɔ , nùɖé ka nyí mɔ̌ ǎ ."
"enɛ sixu jɛ ɖó linlin hwɛhuhu tɔn e mǐ nɔ ɖó dó ninɔmɛ lɛ wu é wutu , alǒ ɖó mǐ tuùn doyidoslɔ́ xó ɔ tɔn ǎ wutu ."
"ðò ninɔmɛ lɛ ɖebǔ mɛ ɔ , enyi nukúnnúmɔjɛnǔmɛ e mǐ ɖó dó xó lɛ wu é sɔgbe alǒ gbɔ ɔ , jiɖiɖe dó jehovah wu kpo ɖɛxixo sɛ́dó è kpo , gɔ́ nú gbejininɔ mǐtɔn na d’alɔ mǐ bɔ mǐ na “ jɛ wunvo ba mawu mavɔmavɔ jí ” ǎ . — xà nùnywɛxó 19 : 3 ."
9 mi nú mǐ ni lin tamɛ kpɔ́n dó kpɔ́ndéwú nǔagɔwiwa xá mɛ tɔn e tɔ́n ɖò togun jehovah tɔn tɛntin ɖò biblu sín táan mɛ é atɔn jí .
"ðò xota elɔ mɛ ɔ , mǐ na ba dò nú kpɔ́ndéwú vìvúvivu ablaxamu tɔn e nɔ nyí jozɛfu é tɔn , bo na mɔ nǔ e nɔví tɔn lɛ sɔ́ ɛ dó wà é ."
"ðò xota e na bɔ d’ewu é mɛ ɔ , mǐ na ba dò nú lee jehovah wà nǔ xá izlayɛli xɔsu akabu gbɔn é kpo nǔ e jɛ dó mɛsɛ́dó piyɛ́ɛ wu ɖò antyɔci silíi tɔn é kpo ."
"ee mǐ na ɖò xó ɖɔ dó kpɔ́ndéwú enɛ lɛ jí wɛ é ɔ , tɛ́n kpɔ́n bo mɔ nùkplɔnmɛ ɖěɖee na d’alɔ we bɔ ayi towe na kpó ɖò nǔ gbigbɔ tɔn lɛ jí , bɔ a na lɛ́ kpó ɖò vívɛ́ wɛ kpo jehovah kpo é , ɖò taji ɔ , hwenu e a lin ɖɔ mɛɖé wà nǔ agɔ xá emi é ."
è wà nǔ agɔ xá jozɛfu
"10 , 11 . ( a ) nǔ agɔ tɛ lɛ è ka wà xá jozɛfu ? ( b ) ali tɛ ka hun nú jozɛfu hwenu e é ɖò ganxó é ?"
"10 è wà nǔ agɔ xá jozɛfu e nyí jehovah sɛntɔ́ gbejinɔtɔ́ ɖé é ; é ka nyí toɖevomɛnu lɛ kɛɖɛ wɛ wà mɔ̌ xá ɛ ǎ , loɔ , nɔví tɔn lɛ lɔmɛ wɛ é jiya ɖè hugǎn tawun ."
"hwenu e jozɛfu ɖò winnyawinnya mɛ é ɔ , nɔví tɔn lɛ wlí i gannugánnú bo sà kannumɔ tɔn ."
è kplá ɛ yì ejipu jlǒ tɔn mɛvo .
"( bǐb . 37 : 23 - 28 ; 42 : 21 ) ðò táan kpɛɖé gudo ɖò tò ɖevo enɛ mɛ ɔ , è ɖó adingban dó kɔ n’i ɖɔ é jló na ɖóxó xá mɛ gannugánnú , lobo ɖɔhwɛ dó è cobo sɔ́ ɛ sú dó gan mɛ ǎ ."
( bǐb . 39 : 17 - 20 ) kannumɔ e é nyí é kpo ganxó e é nɔ é kpo xɔ xwè 13 mɔ̌ .
etɛ lɛ nǔ ɖěɖee gbò jozɛfu é ka sixu kplɔ́n mǐ hwenu e nùɖitɔ́ hàtɔ́ ɖé wà nǔ agɔ xá mǐ é ?
11 ali hun nú jozɛfu bonu é na ɖɔ nǔ e jɛ dó wǔ tɔn é nú gantɔ́ gbɛ̌ tɔn ɖé .
gantɔ́ enɛ ɔ wɛ nyí mɛ e nɔ hɛn sinnuká nú axɔsu ɔ lɛ é sín gǎn ɖ’ayǐ .
"hwenu e jozɛfu kpo é kpo ɖò gankpa mɛ é ɔ , é kú dlɔ̌ ɖé bɔ jozɛfu tinmɛ n’i ."
jozɛfu tinmɛ nú nya ɔ ɖɔ è na lɛ́ sɔ́ ɛ ɖó tɛn tɔn xóxó ɔ mɛ ɖò falawɔ́ɔn sín hɔnmɛ .
"hwenu e jozɛfu xwlé tinmɛ dlɔ̌ ɔ tɔn e mawu sɔ́ d’ayi mɛ n’i é nya ɔ gudo é ɔ , é gbɔn yɛkan enɛ mɛ lobo ɖɔ xó dó ninɔmɛ éɖesunɔ tɔn wu ."
nǔ e jozɛfu ɖɔ lɛ é kpo ee é ma ɖɔ ǎ lɛ é kpo sixu kplɔ́n nǔ taji gègě mǐ . — bǐb . 40 : 5 - 13 .
"12 xà bǐbɛ̌mɛ 40 : 14 , 15 ."
ð’ayi wu ɖɔ jozɛfu ɖɔ dó éɖée wu ɖɔ “ gannugánnú ” wɛ è kplá emi sín tò emitɔn mɛ .
xókwin dòdó ɔ sín tinmɛ wɛ nyí ɖɔ è “ fin ” i .
é ɖò wɛn ɖɔ nǔ agɔ wɛ è wà xá ɛ .
jozɛfu lɛ́vɔ ɖɔ ɖɔ emi kún wà nǔ e wutu è wlí emi sú é ó .
enɛ wu wɛ é ɖɔ nú sinnukáhɛntɔ́ ɔ ɖɔ é ni ɖɔ xó emitɔn nú falawɔ́ɔn .
é tinmɛ nǔ e wu wɛ é bo ɖɔ : “ bonu má tɔ́n sín gankpa mɛ fí . ”
13 xlɛ́xlɛ́ wɛ xó e jozɛfu ɖɔ lɛ é ka ɖè ɖɔ é yí gbè nú ninɔmɛ tɔn à ?
gbeɖé kpɔ́n .
é tuùn céɖécéɖé ɖɔ nǔ agɔ gègě wɛ è wà xá emi .
"é tinmɛ nǔ e jɛ lɛ é nyì wɛn nú sinnukáhɛntɔ́ ɔ , ɖó tɛn e mɛ é ɖè é sixu zɔ́n bɔ é na d’alɔ ɛ ."
"é ɖò mɔ̌ có , ɖ’ayi wu ɖɔ nǔ ɖebǔ kún ɖò mawuxówema ɔ mɛ bo xlɛ́ ɖɔ jozɛfu ɖɔ nú mɛɖé kpɔ́n , kaka jɛ falawɔ́ɔn jí , ɖɔ nɔví emitɔn lɛ wɛ wlí emi gannugánnú ó ."
"nugbǒ ɔ , hwenu e nɔví tɔn lɛ wá ejipu bo dóhwɛ gbɔ xá ɛ é ɔ , falawɔ́ɔn yí ye bo tlɛ lɛ́ ɖɔ ɖɔ ye ni wá sá xwé ɖó ejipu bo ɖu vivǐ “ ayikúngban e nyɔ́ hú ɖě lɛ bǐ ” ɖò tò ɔ mɛ é tɔn . — bǐb . 45 : 16 - 20 ."
mɛnúɖiɖɔ sixu zɔ́n bɔ tagba ɖé na tlɛ́n asá ( kpɔ́n akpáxwé 14gɔ́ ɔ )
"enyi è tlɛ wà nǔ agɔ dó mǐ wu ɖò agun ɔ mɛ ɔ , etɛ ka na xɔ mǐ sín mɛnúɖiɖɔ mɛ ?"
"14 hwenu e klisanwun ɖé lin ɖɔ è wà nǔ agɔ xá emi é ɔ , é ɖó na cɔ́ éɖée tawun bo má wá jɛ mɛ nú ɖɔ jí ó ."
"nugbǒ wɛ ɖɔ enyi hagbɛ̌ agun ɔ tɔn ɖé hu hwɛ syɛnsyɛn ɖé ɔ , é sɔgbe tawun ɖɔ è ni tinmɛ nú mɛxo agun tɔn lɛ bo ba alɔdo yetɔn ."
"( lev . 5 : 1 ) é ɖò mɔ̌ có , ɖò ninɔmɛ gègě ɖevo e mɛ hwɛhuhu syɛnsyɛn xó ɖé ma ɖè ǎ lɛ é mɛ ɔ , è sixu ɖeɖɛ tagba ɖé mɛ ɖevo lɛ mɛvo , kaka jɛ mɛxo agun tɔn lɛ jí ."
mi nú mǐ ni nɔ xwedó nugbodòdó biblu tɔn lɛ dó ɖeɖɛ tagba mɔhun lɛ .
"ðò ninɔmɛ ɖé lɛ mɛ ɔ , mǐ sixu wá mɔ ɖɔ è kún wà nǔ agɔ ɖě dó mǐ wu lɔ ó ."
kpɔ́n lee é na sù nukún mǐtɔn mɛ sɔ ɖɔ mǐ kún dó jì klisanwun gbɛ̌ mǐtɔn ɖé bo dó hɛn ninɔmɛ ɖé nyla d’eji ó é !
"flín ɖɔ , nú hwɛ mǐtɔn na bo jɔ kpo é gbɔ kpo ɔ , mɛnúɖiɖɔ kún na vɔ́ ninɔmɛ ɔ blóɖó gbeɖé ó ."
ðɛhan wlantɔ́ ɔ ɖɔ dó “ mɛ e è ma nɔ mɔ nùɖé ɖɔ dó wǔ tɔn ǎ é ” wu ɖɔ : “ é nɔ ɖɔ mɛ nú ǎ .
é nɔ wà nyanya nú nɔzo tɔn ǎ .
"15 : 2 , 3 ; ja . 3 : 5 ."
jɛhun dó xɔ́ntɔn zunzun e ðò taji hú bǐ é jí
15 . nɛ̌ jehovah ka dó nú jozɛfu ɖó gbejininɔ tɔn wu gbɔn ?
"ðò tɛnkpɔn e jozɛfu mɔ ɖò xwè 13 lɛ mɛ é hwenu ɔ , é xlɛ́ ɖɔ emi ɖó linlin jehovah tɔn ɖɔhun dó ninɔmɛ lɛ wu . ( bǐb ."
45 : 5 - 8 ) é dóhwɛ jehovah gbeɖé ɖɔ é wu wɛ ninɔmɛ ɔ sín ǎ .
"é wɔn nǔagɔwiwa sín ya e é jì lɛ é ǎ có , é ka mɔ akpɔ̀ ɖó ye wu ǎ ."
"gbejininɔ jozɛfu tɔn hun ali n’i bɔ é mɔ bɔ jehovah jla nǔ agɔ e è wà xá ɛ lɛ é ɖó , lobo dó nú é kpo xwédo tɔn kpo ."
"16 ðò ali ɖokpo ɔ nu ɔ , mǐ ɖó na wlíbò nú kancica mǐ kpo jehovah kpo tɔn lobo nya xɛ ɖ’eji ."
mǐ ɖó na lɔn gbeɖé bonu nùwanyido nɔví lɛ tɔn ni lɛkɔ nú mǐ sín mawu e mǐ yí wǎn na bo nɔ sɛ̀n é gudo ǎ .
"( hlɔ . 8 : 38 , 39 ) é nyɔ́ wà ɔ , enyi nùɖitɔ́ hàtɔ́ ɖé wà nǔ agɔ xá mǐ ɔ , mi nú mǐ ni wà nǔ jozɛfu ɖɔhun bo nɔ sɛkpɔ jehovah d’eji , lobo nɔ tɛ́n kpɔ́n bo nɔ ɖó linlin étɔn ɖɔhun ɖò ninɔmɛ lɛ mɛ ."
"hwenu e mǐ ko wà nǔ e mǐ sixu wà dó ɖeɖɛ ninɔmɛ ɔ sɔgbe kpo biblu kpo é bǐ gudo é ɔ , mǐ ɖó na jó xó ɔ dó alɔ mɛ nú jehovah , bo ɖeji ɖɔ é na ɖeɖɛ ɖò hwetɔnnu sɔgbe xá jlǒ tɔn ."
ðeji dó “ hwɛðɔtɔ́ gbɛ̀ ɔ bǐ tɔn ” ɔ wu
"17 enyi gbɛ̀ elɔ mɛ jɛn mǐ kpò ɖè ɔ , mǐ sixu ɖó nukún ɖɔ è na wà nǔ agɔ xá mǐ ."
"é sixu wá jɛ bɔ è wà nǔ e cí nǔ agɔ ɖɔhun é ɖé xá we ɖò agun ɔ mɛ , alǒ a mɔ nǔ mɔhun ɖé ; abǐ nǔ sixu nyí mɔ̌ nú mɛ ɖevo e a tuùn é ɖé ."
ma lɔn bonu enɛ ni nyí afɔklɛ́nnú nú we ó .
"( ðɛh . 119 : 165 ) loɔ , ɖó mǐ nyí mawu sɛntɔ́ gbejinɔtɔ́ lɛ wutu ɔ , mǐ nɔ ɖeji dó wǔ tɔn bo nɔ lɛ́ xoɖɛ sɛ́dó è hwebǐnu ."
mǐ nɔ tuùn céɖécéɖé ɖɔ é sixu ko nyí mǐdɛɛ lɛ wɛ mɔ nukúnnú jɛ nǔ lɛ mɛ nyì dò .
"lee kpɔ́ndéwú jozɛfu tɔn kplɔ́n mǐ gbɔn é ɔ , mǐ jló na nyì alɔ nú mɛnúɖiɖɔ , ɖó mǐ tuùn ɖɔ nǔ mɔhun nɔ hɛn ninɔmɛ e ko nyla é tlɛ́n asá d’eji kpowun wɛ ."
"gudo tɔn ɔ , mǐ ni ma ɖɔ ɖɔ mǐ na ɖeɖɛ ninɔmɛ lɛ mǐɖesunɔ ó , loɔ , mi nú mǐ ni kudeji bo na nɔ gbeji lobo na nɔte kpɔ́n jehovah kaka bonu éɖesunɔ na ɖeɖɛ ye ."
"enyi mǐ wà nǔ gbɔn mɔ̌ ɔ , mǐ ɖeji ɖɔ é na nyɔ́ jehovah nukúnmɛ b’ɛ na kɔn nyɔna tɔn dó mǐ jí , lee é nyí gbɔn nú jozɛfu é ɖɔhun ."
"nugbǒ ɔ , mǐ sixu kudeji ɖɔ “ hwɛɖɔtɔ́ gbɛ̀ ɔ bǐ tɔn ” ɔ na wà nǔ e sɔgbe é hwebǐnu , “ ɖó ali tɔn lɛ bǐ [ wɛ ] jlɔ́ . ” — bǐb . 18 : 25 ; sɛ́n . 32 : 4 ."
"18 ðò xota e bɔ d’ewu é mɛ ɔ , mǐ na gbéjé ninɔmɛ e mɛ è wà nǔ agɔ ɖè ɖò togun jehovah tɔn mɛ ɖò biblu sín táan mɛ é wè ɖevo kpɔ́n ."
tan enɛ lɛ gbígbéjé kpɔ́n na tɛɖɛ̌ lee mɛɖesɔhwe kpo jlǒ sísɔ́ dó sɔ́ hwɛ kɛ mɛ kpo cá kàn xá linlin e jehovah nɔ ɖó dó nǔjlɔjlɔwiwa wu é gbɔn é jí .
"tan gbɛzán tɔn willi diehl tɔn ɖò atɔxwɛ ( flansegbe ) 1er novembre 1991 tɔn mɛ , wex . 25 - 29 ."
avril 2017
xota nùkplɔnkplɔn tɔn lɛ nú : 29 mai 2017 – 2 juillet 2017
zambie
"gbɛ̌ta kúnnuɖiɖe tɔn e akpàkpà ɖò sísɔ́ wɛ é ɖé tɔ́n bo xwè kúnnuɖegbe ɖò lusaka , zambie ."
kpléxɔ axɔsuɖuto ɔ tɔn yetɔn e ye lébe na ganji é nɔ ɖekúnnu dó jehovah wu tawun
183 586
415 706
mɛ nabi e wá flǐn é ( 2016 )
782 527
ðè ”
“ ðè akpá e a dó nú aklunɔ é . ” — mat .
"han lɛ : 63 , 59"
etɛ ka nyí xósin towe ?
etɛwu a ka ɖó na zán gbɛ̀ sɔgbe xá akpá e a dó bo sɔ́ hwiɖée jó nú mawu é ?
etɛwu a ka ɖó na zán gbɛ̀ sɔgbe xá alɔwliwli sín akpá e a dó é ?
"enyi a ɖò sinsɛnzɔ́ hwebǐnu tɔn bunɔ ɖé mɛ ɔ , etɛwu a ka ɖó na zán gbɛ̀ sɔgbe xá akpá e a dó ɖò ali enɛ nu é ?"
1 . ( a ) etɛ hwɛɖɔtɔ́ jɛfutée kpo ana kpo ka ɖó ɖò bǔ ?
é nyí nukɔntɔ́ akɔnkpantɔ́ ɖé ; é nyí asì e nɔ hwíhwɛ́ éɖée dó asú tɔn glɔ é ɖé .
é nyí ahwanfuntɔ́ akɔnkpantɔ́ ɖé ; é nyí xwési mɛɖesɔhwetɔ́ ɖé .
"gbɔn vo nú mawu ɖokpo ɔ e hwɛɖɔtɔ́ jɛfutée kpo ɛlukana sín asì ana kpo nɔ sɛ̀n é ɔ , nǔ ɖevo tɛ ye mɛ wè enɛ lɛ ka lɛ́ ɖó ɖò bǔ ?"
ye nyí kpɔ́ndéwú ɖagbe ɖé nú sunnu kpo nyɔnu kpo ɖěɖee wá gbeta ɔ kɔn bo dó akpá nú jehovah é .
"amɔ̌ , nùkanbyɔ taji ɖé lɛ ɖò te : nɛ̌ akpá ɖé didó nú mawu ka nyí nǔ syɛnsyɛn ɖé sɔ ?"
"2 , 3 . etɛ biblu ka ɖɔ dó akpá didó nú mawu wu ?"
"2 sɔgbe xá biblu ɔ , mɛɖé sixu d’akpá ɖɔ emi na wà nùɖé , na nùnina ɖé , wà sinsɛnzɔ́ alɔkpa ɖé , alǒ nyì alɔ nú nùɖé lɛ ."
mɛɖesunɔ sín jlǒ wu wɛ è nɔ zɔn dó bo nɔ dó akpá lɛ .
"é ɖò mɔ̌ có , nǔ mímɛ́ ɖé wɛ akpá lɛ nyí ɖò mawu nukúnmɛ bɔ è ɖó na ɖè ye dandan , ɖó ye nɔ byɔ ɖɔ mɛɖé ni xwlé nǔ d’eji ɖɔ emi na wà nùɖé alǒ kún na wà nùɖé ó . ( bǐb ."
"14 : 22 , 23 ; ebl . 6 : 16 , 17 ) etɛ mawuxówema ɔ ka ɖɔ dó lee akpá didó nú mawu nyí nǔ syɛnsyɛn sɔ́ é wu ?"
"3 mɔyizi sɛ́n ɔ ɖɔ : “ sunnu ɖé dó akpá ɖɔ emi na xwlé nùnina ɖé mawu mavɔmavɔ , abǐ é xwlé nǔ . . . ɔ , é na bló nǔ e é ɖɔ é ; ɖě na hwe ɖ’emɛ ǎ . ”"
"30 : 3 ) nukɔnmɛ ɔ , mawu sɔ́ d’ayi mɛ nú salomɔ́ɔ bɔ é wlan ɖɔ : “ nú a dó akpá nú mawu hǔn , ɖè ; ma nú é nɔ lìnlín mɛ ó , ɖó mawu nɔ yí wǎn nú xlonɔ lɛ ǎ ."
"akpá e a dó ɔ , bo ɖè . ”"
"( nùt . 5 : 3 ) jezu tɛɖɛ̌ lee akpá didó nyí nǔ syɛnsyɛn sɔ́ é jí bo ɖɔ : “ mi ka lɛ́ sè bɔ è ɖɔ nú tɔ́gbó mitɔn lɛ ɖɔ : ‘ ma dó akpá bo xwlé mawu d’eji bo gɔn ɖiɖe ó ; loɔ , ɖè akpá e a dó nú aklunɔ é . ’ ” — mat . 5 : 33 ."
4 . ( a ) nɛ̌ akpá ɖé didó nú mawu ka nyí nǔ syɛnsyɛn sɔ ? ( b ) etɛ mǐ ka jló na kplɔ́n dó jɛfutée kpo ana kpo wu ?
"4 é ɖò wɛn dìn ɖɔ akpá didó nú mawu ɔ , nǔ syɛnsyɛn tawun ɖé wɛ ."
lee mǐ nɔ wà akpá e mǐ dó nú jehovah lɛ é sín nǔ gbɔn é nɔ wà nǔ dó kancica e ɖò mǐ kpo é kpo tɛntin é wu .
davidi wlan ɖɔ : “ mɛ̌ wɛ sixu yì mawu mavɔmavɔ só ɔ jí ?
mɛ̌ wɛ sixu nɔ tɛn mímɛ́ tɔn mɛ ? . . . mɛ e ma nɔ xwlé nǔ dó blɛ́ mɛ ǎ ɔ wɛ . ” ( ðɛh .
"24 : 3 , 4 ) akpá tɛ jɛfutée kpo ana kpo ka dó ?"
ye ðè akpá e ye dó nú mawu é kpo gbejininɔ kpo
akpá tɛ jɛfutée ka dó ? nɛ̌ nǔ lɛ ka wá yì gbɔn ?
5 jɛfutée ɖè akpá e é dó nú jehovah hwenu e é xwè ahwan fun xá amumɔ́ɔ ví e nɔ doya nú togun mawu tɔn lɛ é gbé é kpo gbejininɔ kpo . ( hwɛ .
"10 : 7 - 9 ) ðó jɛfutée ɖò biba wɛ tawun bo na ɖu ɖò ahwan ɔ jí wutu ɔ , é d’akpá ɖɔ : “ enyi a zé amumɔ́ɔ ví lɛ ɖó acɛ ce mɛ ɔ , hwenu e un na ɖu ɖò ye jí , bo na lɛkɔ ja xwé ɔ , [ mɛ ] nukɔntɔn e na tɔ́n sín xwé ce gbè , bo na wá kpé mì ɔ [ na huzu jehovah tɔn , nwt ] . ”"
etɛ ka wá jɛ ?
"jɛfutée ɖu ɖò amumɔ́ɔ ví lɛ jí , bɔ hwenu e é lɛkɔ ja xwé é ɔ , vǐ nyɔnu vívɛ́ná tɔn wɛ tɔ́n wá kpé è ."
é wɛ nyí mɛ e “ na huzu jehovah tɔn ” é . ( hwɛ .
11 : 30 - 34 ) etɛ enɛ ka byɔ ɖ’así tɔn ?
"6 . ( a ) é ka bɔwǔ nú jɛfutée kpo vǐ nyɔnu tɔn kpo bɔ ye na ɖè akpá e jɛfutée dó nú mawu é à ? ( b ) etɛ sɛ́nflínmɛ 23 : 22 , 24 kpo ðɛhan 15 : 4 kpo ka kplɔ́n mǐ dó akpá ɖé didó nú mawu wu ?"
"6 bonu vǐ nyɔnu jɛfutée tɔn na ɖè tɔ́ tɔn sín akpá ɔ , é ɖó na sɛ̀n jehovah ɖò tɛmpli mɛ nú gbɛhwenu tɔn bǐ ."
jɛfutée ka lin tamɛ kpɔ́n cobo dó akpá ɔ ǎ wɛ à ?
"eǒ , ɖó é tuùn ganji ɖɔ vǐ nyɔnu emitɔn sixu nyí mɛ e na tɔ́n sín xwé emitɔn gbè bo wá kpé emi é ."
"nǔ ɖò mɔ̌ có , ninɔmɛ vɛwǔ ɖé wɛ é nyí nú vǐ kpo tɔ́ kpo enɛ , ye bǐ ɖó na savɔ̌ ɖé ."
"hwenu e jɛfutée mɔ vǐ tɔn é ɔ , é “ vún awu dó kɔ nú éɖée ” bo ɖɔ ɖɔ ayi emitɔn gbado ."
vǐ nyɔnu tɔn ‘ y’avǐ ɖó asú e é ma na da ǎ é wutu . ’
"jɛfutée ɖó vǐ sunnu ɖebǔ ǎ , lobɔ vǐ nyɔnu ɖokpo e é ɖó é lɔ na da asú gbeɖé bonu é na ɖó vivǔ ǎ ."
ali ɖě sɔ́ hun bonu mɛɖé na ɖó nyikɔ tɔn ta bo na ɖu nǔɖokan tɔn lɛ sín gǔ ǎ .
"amɔ̌ , nǔ e ɖò taji bɔ è na lin é nɛ ǎ ."
bɔ vǐ nyɔnu tɔn yí gbè ɖɔ : “ wà nǔ xá mì lee hwiɖesunɔ ko ɖɔ gbɔn sín nu towe mɛ é . ”
"( hwɛ . 11 : 35 - 39 ) gbɛtɔ́ gbejinɔtɔ́ e ma na lin gbeɖé bo na gɔn akpá e ye dó nú mawu ajalɔnnɔ ɔ é ɖè ǎ é wɛ ye nyí , é na bo byɔ nǔ ɖebǔ ɖò ye sí ɔ nɛ . — xà sɛ́nflínmɛ 23 : 22 , 24 ; ðɛhan 15 : 4 ."
7 . ( a ) akpá tɛ ana ka dó ? etɛwu ? nɛ̌ nǔ lɛ ka wá yì gbɔn ? ( b ) etɛ akpá e ana dó é ka byɔ ɖò samuwɛli sí ?
( kpɔ́n tinmɛ e ɖò dò é . )
7 ana nyí mɛ ɖevo e ɖè akpá e é dó nú jehovah é kpo gbejininɔ kpo é .
"é dó akpá tɔn hwenu e é ɖò wuvɛ̌ ɖaxó sè wɛ , bo ɖò aluwɛ mɛ ɖó vǐmaji tɔn kpo zun e zun i wɛ asísí tɔn nɔ ɖè hwebǐnu ɖó enɛ wu é kpo wu ."
"( 1 sam . 1 : 4 - 7 , 10 , 16 ) ana ɖɔ nǔ e ɖò ayi tɔn mɛ e bǐ nú mawu bo d’akpá ɖɔ : “ mawu mavɔmavɔ nǔbǐwukpétɔ́ , enyi a kɛnklɛn bo nyì kɔ kpɔ́n wuvɛ̌ e mɔ wɛ nyɛ mɛsɛntɔ́ towe ɖè ɔ , enyi a flín mì bo ma wɔn mì ǎ , bo na vǐ sunnu ɖokpo nyɛ mɛsɛntɔ́ towe ɔ , un na sɔ́ vǐ ɔ ɖó vo nú we , bɔ é na nyí towe kúgbe gbɛgbe , bɔ è na xwlɛ́ ta n’i gbeɖé ǎ ; enɛ ɔ na ɖexlɛ́ ɖɔ è sɔ́ ɛ ɖó vo nú we . ” * ( 1 sam . 1 : 11 ) jehovah sè ɖɛ ana tɔn , bɔ é jì nukɔnví tɔn , b’ɛ nyí vǐ sunnu ɖé ."
kpɔ́n lee é na ko dó xomɛhunhun n’i sɔ́ é !
"amɔ̌ , é ka wɔn akpá e é dó nú mawu é ǎ ."
"hwenu e é jì vǐ sunnu tɔn é ɔ , é ɖɔ ɖɔ “ mawu mavɔmavɔ wɛ emi byɔ . ” — 1 sam . 1 : 20 ."
8 . ( a ) é ka bɔwǔ nú ana b’ɛ na ɖè akpá e é dó é à ? ( b ) nɛ̌ xó davidi tɔn e ɖò ðɛhan 61 mɛ lɛ é ka flín mǐ kpɔ́ndéwú ɖagbe ana tɔn gbɔn ?
"8 ee samuwɛli ɖó xwè atɔn mɔ̌ bɔ ana ɖè anɔ̌ n’i gudo é ɔ , é wà nǔ sɔgbe xá akpá e é dó nú mawu é pɛ́pɛ́pɛ́ ."
é tlɛ lin na wà nǔ ɖevo lɔ ǎ .
"é kplá samuwɛli yì jó nú vɔsanúxwlémawutɔ́ ðaxó eli ɖò goxɔ ɔ mɛ ɖò silóo bo ɖɔ : “ vǐ e byɔ mawu mavɔmavɔ wɛ un ɖè , bo ɖò ɖɛ xò wɛ hwenɛnu é ɖíe mawu mavɔmavɔ sè ɖɛ ce é ."
"dìn ɔ , nyɛ lɔ jló na sɔ́ vǐ ɔ na mawu mavɔmavɔ , bɔ é na nyí étɔn kaka sɔyi . ” ( 1 sam . 1 : 24 - 28 ) ðò finɛ ɔ , “ samuwɛli . . . ɖò susu wɛ ɖò mawu mavɔmavɔ nukɔn . ” ( 1 sam . 2 : 21 ) amɔ̌ , etɛ enɛ ka byɔ ɖò ana sí ?"
"é yí wǎn nú vǐ sunnu tɔn tawun , amɔ̌ , dìn ɔ , é sɔ́ na kpéwú bo na mɔ ɛ gbè bǐ gbè ɖò vǔhwenu tɔn ǎ ."
"nǔ nyí mɔ̌ có , é vɛ́ nú ana ɖɔ é ɖè akpá e é dó nú mawu é ǎ ."
"xomɛ tɔn hun ɖò jehovah mɛ . — 1 sam . 2 : 1 , 2 ; xà ðɛhan 61 : 2 , 6 , 9 ."
a ka ɖò akpá e a dó nú jehovah lɛ é ɖè wɛ à ?
nùkanbyɔ tɛ lɛ ka kpò bɔ mǐ na mɔ xósin na ?
"9 dìn e mǐ ko mɔ nukúnnú jɛ lee akpá ɖé didó nú mawu nyí nǔ syɛnsyɛn ɖé sɔ́ é wu é ɔ , mi nú mǐ ni gbéjé nùkanbyɔ elɔ lɛ kpɔ́n : akpá alɔkpa tɛ lɛ mǐ mɛ klisanwun lɛ ka sixu dó ?"
"nɛ̌ mǐ ka ɖó na kanɖeji sɔ , bo na ɖè akpá mǐtɔn lɛ ?"
akpá e a dó bo zé hwiðée jó nú mawu é
akpá mɛɖée zízé jó nú jehovah tɔn ( kpɔ́n akpáxwé 10gɔ́ ɔ )
akpá taji hugǎn tɛ klisanwun ɖé ka sixu dó ? etɛ akpá enɛ ka byɔ ɖò así tɔn ?
etɛwu é ka nyí mɔ̌ ?
"ðó ɖò ɖɛ mɛɖesunɔ tɔn ɖé mɛ ɔ , é d’akpá nú jehovah kpo ayi tɔn bǐ kpo ɖɔ nǔ ɖebǔ na bo ɖò jijɛ wɛ ɔ , emi na sɔ́ gbɛzán emitɔn bǐ dó sɛ̀n ɛ kaka sɔyi ."
"nú mǐ na zán xógbe jezu tɔn lɛ ɔ , mɛ e “ jó tito éɖesunɔ tɔn lɛ dó ” é jó acɛ ɖebǔ e éɖesunɔ ɖó é dó , bo d’akpá bɔ jlǒ mawu tɔn na mya nukún n’i hugǎn nǔ ɖevo ɖebǔ ɖò gbɛzán tɔn mɛ ."
"( mat . 16 : 24 ) sín gbè nɛ gbè ɖido ɔ , “ aklunɔ tɔn wɛ [ é ] nyí . ”"
"( hlɔ . 14 : 8 ) mɛɖebǔ e d’akpá bo zé éɖée jó nú mawu é ɖó na sɔ́ dó mɔ nǔ syɛnsyɛn tawun ɖé , lee ɖɛhanwlantɔ́ elɔ e ɖɔ dó akpá e é dó nú mawu lɛ é wu é bló gbɔn é ɖɔhun : “ nǔ e mawu mavɔmavɔ wà nú mì lɛ ɔ , etɛ un ka sixu wà dó sú i axɔ tɔn ?"
"akpá e un dó nú mawu mavɔmavɔ lɛ ɔ , un na ɖè ye ɖò togun tɔn bǐ nukɔn . ” — ðɛh . 116 : 12 , 14 ."
etɛ a ka ɖexlɛ́ ɖò gbè e gbè a bló baptɛm é ?
11 a ko zé gbɛzán towe jó nú jehovah bo ɖexlɛ́ mɛ lɛ bǐ gbɔn baptɛm sìn tɔn gblamɛ à ?
"nú a ko bló mɔ̌ hǔn , é nyɔ́ tawun !"
"flín ɖɔ ɖò baptɛm towe sín azǎn gbè ɔ , è kanbyɔ we ɖò kúnnuɖetɔ́ lɛ nukɔn ɖɔ hwi ka ko zé hwiɖée jó nú jehovah bo mɔ nukúnnú jɛ mɛ ɖɔ “ hwiɖée zízé jó nú jehovah kpo baptɛm towe kpo xlɛ́ ɖɔ a nyí ɖokpo ɖò kúnnuɖetɔ́ jehovah tɔn lɛ mɛ , ɖò kɔnɖókpɔ́ mɛ kpo tutoblonunu e gbigbɔ mawu tɔn ɖò ali xlɛ́ wɛ é kpo ” à jí ."
xósin ɛɛn e a na é xlɛ́ ɖò agbawungba ɖɔ a zé hwiɖée jó nú jehovah bǐ mlɛ́mlɛ́ bo jɛxa bo na bló baptɛm ɖi devizɔwatɔ́ jehovah tɔn e è na gbè é ɖé .
a hɛn xomɛ jehovah tɔn hun tawun gbè nɛ gbè !
12 . ( a ) nǔ tɛ lɛ é ka na nyɔ́ ɖɔ mǐ ni kanbyɔ mǐɖée ? ( b ) jijɔ tɛ lɛ gbé piyɛ́ɛ ka ɖɔ ɖɔ mǐ ɖó na nya ?
"12 amɔ̌ , bǐbɛ̌mɛ jehovah sinsɛn tɔn kpowun wɛ baptɛm nyí ."
"enɛ gudo ɔ , mǐ jló na kpó ɖò gbɛ̀ zán wɛ sɔgbe xá zě e mǐ zé mǐɖée jó nú mawu é ɖò sinsɛnzɔ́ tɔn mɛ kpo gbejininɔ kpo ."
"enɛ wu ɔ , mǐ sixu kanbyɔ mǐɖée ɖɔ : ‘ sín hwenu e un bló baptɛm é kaka jɛ égbé ɔ , nɛ̌ un ka ɖò nukɔn yì wɛ ɖò gbigbɔ lixo gbɔn ?"
un ka kpò ɖò jehovah sɛ̀n wɛ kpo ayi ce bǐ kpo à ?
"( kolo . 3 : 23 ) un ka nɔ xoɖɛ , xà xó mawu tɔn , yì kplé agun tɔn lɛ , bo nɔ ɖ’alɔ ɖò sinsɛnzɔ́ ɔ mɛ hwɛhwɛ lee é nyɔ́ bló gbɔn é à ?"
"mɛsɛ́dó piyɛ́ɛ tinmɛ ɖɔ mǐ sixu nyì alɔ nú fɔnlín ɖò sinsɛnzɔ́ mǐtɔn mɛ , enyi mǐ sɔ́ nùtuùntuùn , didɛ kpo mɛɖéezejo nú mawu kpo gɔ́ nú nùɖiɖi mǐtɔn ɔ nɛ . — xà 2 piyɛ́ɛ 1 : 5 - 8 ."
etɛ mɛ klisanwun e zé éɖée jó nú jehovah bo bló baptɛm é ɖé ka ɖó na mɔ nukúnnú jɛ ?
"13 mǐ sɔ́ sixu dɔn nǔ gbɔn akpá e mǐ dó bo zé mǐɖée jó nú mawu é jí , alǒ súnsún akpá enɛ ɖò ali ɖebǔ nu ǎ ."
14 : 12 ) mi ma nú è ɖɔ dó mǐ wu gbeɖé ɖɔ ‘ mǐ sɔ́ ɖó wanyiyi lee mǐ ɖó gbɔn ɖò bǐbɛ̌mɛ é ǎ ’ ó .
"loɔ , mǐ jló ɖɔ jezu ni ɖɔ dó mǐ wu ɖɔ : “ un tuùn nǔ e wà wɛ a ɖè ɔ bǐ ; un tuùn lee a ɖò gbeji gbɔn é ; un tuùn lee a bí dó azɔ̌ wu gbɔn é , bo tuùn suúlu e a ɖó é ."
"( nǔɖe . 2 : 4 , 19 ) mi nú mǐ ni kpó ɖò gbɛ̀ zán wɛ sɔgbe xá akpá e mǐ dó bo zé mǐɖée jó nú jehovah é kpo kanɖodonǔwu kpo , bo hɛn jehovah sín xomɛ hun ."
alɔwliwli sín akpá e a dó é
alɔwliwli sín akpá ( kpɔ́n akpáxwé 14gɔ́ ɔ )
akpá tɛ ka nyí akpá taji wegɔ e mɛɖé sixu dó é ? etɛwu ?
14 akpá taji wegɔ e mɛɖé sixu dó é wɛ nyí alɔwliwli sín akpá .
ðó alɔwliwli nyí nǔ mímɛ́ wutu .
"ðò mawu kpo gbɛtɔ́ lɛ kpo sín nukɔn ɔ , nyɔnu ɔ kpo sunnu ɔ kpo nɔ dó akpá alɔwliwli tɔn yetɔn lɛ ."
"ðò alɔwliwli lɛ sín hwenu ɔ , ye nɔ d’akpá hwɛhwɛ ɖɔ emi na yí wǎn nú emiɖée , wlíbò nú emiɖée bo lɛ́ ɖó sísí nú emiɖée , lobo na ɖò mɔ̌ wà wɛ “ nú táan nabi e [ ye ] mɛ wè lɛ na nɔ gbɛ̀ ɖò kpɔ́ xɔ ɖò ayikúngban jí , sɔgbe xá tuto alɔwliwli tɔn e mawu sɔ́ ɖ’ayǐ é é . ”"
"mɛ ɖevo lɛ sixu nɔ ma zán xógbe ɖokpo ɔ lɛ , amɔ̌ , ye lɔ dó akpá ɖé ɖò mawu nukɔn ."
"enɛ gudo ɔ , ye huzu asú kpo asì kpo , é xlɛ́ ɖɔ alɔwliwli yetɔn nyí kancica e na nɔ ayǐ nú gbɛhwenu yetɔn bǐ é ɖé . ( bǐb ."
"2 : 24 ; 1 kɔ . 7 : 39 ) enyi mǐ na zán xógbe jezu tɔn , “ enyi mɔ̌ hǔn , gbɛtɔ́ ni bo ma klán nǔ e mawu dɔn cá é ó ” ɔ , enɛ xlɛ́ ɖɔ asú ɔ , asì ɔ , alǒ mɛ ɖevo ɖebǔ kún ɖó acɛ tɔn bo na klán alɔwliwli ɔ ó ."
mɛ e ɖò alɔ wlí wɛ lɛ é ɖó na tuùn ɖɔ mɛɖée gbígbɛ́ kún nyí wlɛnwín ɖé ó . — mak . 10 : 9 .
etɛwu klisanwun lɛ ka ɖó na nyì alɔ nú vɛ̌donúnǔ sín linlin e gbɛ̀ ɔ nɔ ɖó dó alɔwliwli wu é ?
15 é ɖò wɛn ɖɔ alɔwliwli maɖóblɔ̌ ɖé kún ɖè gbeɖé ó .
gbɛtɔ́ hwɛhutɔ́ wè wɛ nɔ kplé bo nɔ wlí alɔ .
nǔ e wu biblu ɖɔ ɖɔ mɛ e wlí alɔ lɛ é “ na mɔ wuvɛ̌ ” hweɖelɛnu é nɛ .
"( 1 kɔ . 7 : 28 ) é blawu ɖɔ ɖò égbé ɔ , mɛ gègě ɖò gbɛ̀ ɔ mɛ bo ɖó linlin vɛ̌donúnǔ tɔn dó alɔwliwli wu ."
"tagba lɛ jɛ alɔwliwli yetɔn mɛ wá jí ɔ , ye nɔ xò nǔ kplá , bo nɔ jó mɛ e ye da é dó ."
"amɔ̌ , klisanwun lɛ ɖó na zán gbɛ̀ gbɔn mɔ̌ ǎ ."
"nǔ ma wà sɔgbe xá akpá alɔwliwli tɔn nyí nǔ ɖokpo ɔ kpo adingban ɖiɖó nú mawu kpo , mawu ka gbɛ́ wǎn nú adingbannɔ lɛ ! ( lev . 19 : 12 ; nùx ."
"6 : 16 - 19 ) mɛsɛ́dó pɔlu wlan ɖɔ : “ asì wɛ a ɖó hǔn , ma ba na klán xá ɛ ó . ” ( 1 kɔ ."
7 : 27 ) pɔlu ɖɔ mɔ̌ ɖó é tuùn ɖɔ jehovah lɛ́ gbɛ́ wǎn nú ayi hizihizi hinhɛn dó gbɛ́ asú alǒ asì . — mal . 2 : 13 - 16 .
16 jezu kplɔ́n mɛ ɖɔ hwɛjijɔ junjɔn biblu jí ɖokpo e wu è na súnsún akpá alɔwliwli tɔn ɖé é wɛ nyí hwenu e asú alǒ asì xomɛvɔnɔ ɔ wá gbeta ɔ kɔn ɖɔ emi kún na sɔ́ hwɛ kɛ wegɔ emitɔn e dó afɔ gbě é ó é .
nǔ e é ɖɔ ɖò ali enɛ nu é lɔ ɖò wɛn .
biblu na hwɛjijɔ ɖě b’ɛ na zɔn dó enɛ wu bo klán ǎ .
"loɔ , klisanwun e ko wlí alɔ lɛ é ɖé lɛ nɔ mɔ ninɔmɛ ɖé lɛ dó mɔ hwɛjijɔ e wu è na klán é , ɖi asú acɛ - gannaganna - kpatɔ́ alǒ gǔfɔndómawujitɔ́ ɖé na sɔ́ gbɛ̀ wegɔ tɔn tɔn alǒ ganjininɔ tɔn ɖò gbigbɔ lixo ɖó axɔ nu zɛ xwé wu . *"
nɛ̌ klisanwun asú kpo asì kpo lɛ ka sixu bló gbɔn bɔ alɔwliwli yetɔn na nɔ ayǐ sɔyi ?
"17 enyi mɛ e wlí alɔ lɛ é sɛkpɔ mɛxo agun tɔn lɛ , bo ɖò biba wɛ ɖɔ ye ni ɖè wě xá emi dó alɔwliwli sín tagba lɛ wu ɔ , é na nyɔ́ ɖɔ mɛxo lɛ ni kanbyɔ ye ɖɔ ye ka kpɔ́n video etẹwẹ owanyi nugbo yin ? alǒ kplɔ́n alɔnuwema xwédo towe sixu nɔ awǎjijɛ mɛ ɖò agaɖanu dìn à jí ."
ðó azɔwanú enɛ lɛ tɛɖɛ̌ nugbodòdó mawu tɔn ɖěɖee ko d’alɔ mɛ gègě bɔ alɔwliwli yetɔn lidǒ lɛ é jí .
"nyɔnu e alɔwliwli tɔn ɖó xwè 22 , bo ko ɖibla ja gbigba gbé é ɖé ɖɔ : “ mǐ mɛ wè lɛ bǐ wɛ bló baptɛm , amɔ̌ , lee nǔ nɔ cí nú mǐ mɛ wè lɛ é gbɔn vo tawun ."
video ɔ wá dó ganmɛ !
wà nǔ bǐ bo xwedó nugbodòdó jehovah tɔn lɛ ɖò alɔwliwli towe mɛ .
mɔ̌ biblo na d’alɔ we bɔ a na zán gbɛ̀ sɔgbe xá alɔwliwli sín akpá e a dó é kpo awǎjijɛ kpo .
akpá e mɛ e ðò sinsɛnzɔ́ hwebǐnu tɔn bunɔ ðé mɛ lɛ é dó é
"18 , 19 . ( a ) etɛ mɛjitɔ́ klisanwun gègě ka ko bló ? ( b ) etɛ è ka sixu ɖɔ dó mɛ ɖěɖee ɖò sinsɛnzɔ́ hwebǐnu tɔn bunɔ ɖé mɛ lɛ é wu ?"
18 a ka lɛ́ ɖ’ayǐ nǔ ɖevo wu bɔ jɛfutée kpo ana kpo ɖó ɖò bǔ à ?
nǔ e mɛ akpá ye mɛ ɖokpo ɖokpo tɔn tɔ́n kɔ dó é wɛ nyí ɖɔ è sɔ́ jɛfutée sín vǐ nyɔnu kpo ana sín vǐ sunnu kpo jó bɔ ye na wà sinsɛnzɔ́ bunɔ mímɛ́ ɖé ɖò goxɔ ɔ mɛ .
enɛ xlɛ́ ɖɔ gbɛzán ɖagbe hugǎn ɖé wɛ .
"égbé ɔ mɛjitɔ́ klisanwun gègě nɔ dó wusyɛn lanmɛ nú vǐ yetɔn lɛ ɖɔ ye ni bɛ́ sinsɛnzɔ́ hwebǐnu tɔn , lobo sɔ́ gbɛzán yetɔn bǐ jó nú sinsɛnzɔ́ mawu tɔn ."
"é jɛxa ɖɔ è ni kpa mɛ ɖěɖee ɖò mɔ̌ bló wɛ lɛ é tawun . — hwɛ . 11 : 40 ; ðɛh . 110 : 3 , nwt ."
sinsɛnzɔ́ hwebǐnu tɔn bunɔ sín akpá ( kpɔ́n akpáxwé 19gɔ́ ɔ )
"19 égbé dìn ɔ , kúnnuɖetɔ́ jehovah tɔn 67 000 wɛ ɖò sinsɛnzɔ́ hwebǐnu tɔn bunɔ ɖé mɛ gbɔn gbɛ̀ ɔ bǐ mɛ ."
"mɛɖé lɛ ɖò sinsɛnzɔ́ wà wɛ ɖò betɛli , mɛ ɖevo lɛ ɖò xɔgbigbá alǒ nukúnkpénuwutɔ́ lɛdo tɔn sín azɔ̌ wà wɛ , mɛɖé lɛ nɔ kplɔ́n nǔ mɛ ɖò wemaxɔ yɛhwexɔsuɖuto ɔ tɔn lɛ mɛ , alǒ nyí gbexosin - alijitɔ́ titewungbe tɔn abǐ mɛsɛ́dó kabǐ nɔ kpé nukún dó kpléɖókpɔ́ sín xɔ lɛ alǒ wemaxɔmɛ biblu kplɔnkplɔn tɔn sín xɔ lɛ wu ."
"ye mɛ bǐ wɛ dó “ tónúsíse kpo ya kpo sín akpá , ” bo yí gbè ɖɔ emi na wà nǔ ɖebǔ e è zɔ́n emi dó nukɔnyiyi axɔsuɖuto ɔ tɔn takúnmɛ é , bo na zán gbɛ̀ e bɔkun é , lobo nyì alɔ nú agbazazɔ́ ɖevo wiwa , afi nú è na gbè tɔn ye ɔ nɛ ."
"ye mɔ nukúnnú jɛ mɛ ɖɔ é nyí nǔ taji ɖɔ ye ni sɔ́ yeɖée hwe , bo zán gbɛ̀ sɔgbe xá akpá e ye dó kpo ayi bǐ kpo é , kaka nú táan nabi e ye na wà sinsɛnzɔ́ hwebǐnu tɔn bunɔ ɖé xɔ é ."
etɛ mǐ ka ɖó na bló “ ayihɔngbe ayihɔngbe ” ?
"etɛwu ? 20 ðò akpá e xó mǐ ɖɔ lɛ é mɛ ɔ , nabi a ka ko dó nú mawu , ɖokpo wɛ à , wè wɛ à alǒ atɔn lɛ bǐ ?"
a mɔ nǔ jɛ wu dìn ɖɔ a kún ɖó na sɔ́ nukún kpɛví dó kpɔ́n akpá towe lɛ na ó .
"( nùx . 20 : 25 ) nú a ma ɖè akpá e a dó nú jehovah é ɖé ǎ ɔ , nǔ e mɛ é na tɔ́n kɔ dó é na syɛn tawun ."
"( nùt . 5 : 5 ) enɛ wu ɔ , mi nú mǐ ni sɔ́ awǎjijɛ dó ‘ ɖò han jì mlá jehovah wɛ hwebǐnu , bo na dó ɖè akpá e mǐ dó lɛ ayihɔngbe ayihɔngbe . ’ — ðɛh ."
"61 : 9 . sɔgbe xá akpá e ana dó é ɔ , vǐ sunnu tɔn na nyí nazilíinu ɖé nú gbɛhwenu tɔn bǐ , enɛ sín tinmɛ wɛ nyí ɖɔ é nyí mɛ e è sɔ́ é , mɛ e è zé jó é , mɛ e è ɖè ɖó vo nú sinsɛnzɔ́ mímɛ́ jehovah tɔn é . — kɛ́n . 6 : 2 , 5 , 8 ."
"nú mǐ gbéjé afɔ vovo e mɛxo agun tɔn lɛ nɔ ɖè bo na dó kanɖeji ɖɔ mɛɖé jɛxa bo na bló baptɛm à jí é kpɔ́n ɔ , é na vɛwǔ tawun ɖɔ mɛɖé ni ɖɔ ɖɔ emi ko dɔn nǔ gbɔn baptɛm emitɔn jí ."
un kudeji bo na nyí ahwanfuntɔ́ klisu tɔn ðé
mɛ e tɔn wɛ é demetrius psarras
"ee túkpɛ́n lɛ ɖò nǔ ɖɔ lɛlɛ̌ dó mì wɛ é ɔ , un sɔ́ avɔxwɛ wewé ɖé dó jǐ dɛ̌dɛ̌ ."
sɔja e ɖò tú da wɛ lɛ é súxó sɛ́dó mì ɖɔ má tɔ́n sín fí e un hwla cí é .
"un wà dɛ̌dɛ̌ bo sɛkpɔ ye , un ka tuùn nú ye na hu mì alǒ gbɔ ǎ ."
nɛ̌ un ka wá mɔ nyiɖée ɖò ninɔmɛ syɛnsyɛn enɛ mɛ gbɔn ?
"nyì wɛ nyí vǐ tɛnwegɔ ɔ ɖò vǐ tantɔn e mɛjitɔ́ ce azɔ̌syɛnsyɛnwatɔ́ lɛ jì lɛ é mɛ ɖò karítsa , gletoxo kpɛví ɖé wɛ bo ɖò grèce ."
1926 wɛ è jì mì .
"ðò xwè e jɛ nukɔn nú xwè enɛ é mɛ ɔ , mɛjitɔ́ ce lɛ xò gò john papparizos , biblu kplɔntɔ́ kanɖodonǔwutɔ́ e nɔ ɖɔ xó kaka é ɖé wɛ ."
nukúnnúmɔjɛnǔmɛ zawě e john ɖó dó mawuxówema ɔ wu é jiwǔ nú ye sɔmɔ̌ bɔ ye jɛ kplé biblu kplɔntɔ́ lɛ tɔn lɛ yì jí ɖò gletoxo mǐtɔn mɛ .
"nɔ ce ɖó nùɖiɖi tewungbeju nú jehovah mawu sɔmɔ̌ bɔ , é tlɛ sè wema ǎ có , hweɖebǔnu e ali tɔn hun n’i é ɔ , é nɔ má nǔ e é tuùn lɛ é xá mɛ ɖevo lɛ ."
"é blawu ɖɔ tɔ́ ce sɔ́ ayi ɖó nùwanyido mɛ ɖevo lɛ tɔn jí b’ɛ zɔ́n bɔ , kpɛɖé kpɛɖé ɔ , é jó kplé klisanwun tɔn lɛ yiyi dó ."
"loɔ , hwenu e wɛkɛ hwan wegɔ ɔ vunbla elɔpu ɖò 1939 é ɔ , nùɖé jɛ ɖò gletoxo mǐtɔn mɛ bo zɔ́n bɔ mǐ fɔ́n sín amlɔ mɛ ."
"è ylɔ nicolas psarras e nyí hɛnnumɔ mǐtɔn , bo bló baptɛm b’ɛ ma lín ǎ é ɖɔ é ni wá byɔ ahwankpá grèce tɔn mɛ ."
"xwè 20 jɛn nicolas ɖó , bo ka ɖɔ nú ahwangán lɛ kpo adɔgbigbo kpo ɖɔ , “ un sixu fun ahwan ǎ , ɖó ahwanfuntɔ́ klisu tɔn wɛ nú mì . ”"
hwɛɖɔxɔsa sɔja lɛ tɔn ɖé ɖó hwɛ n’i ɖɔ é na sɛ̀n gan nú xwè 10 .
ahwi xò mǐ bǐ !
"awǎjijɛ sín nǔ wɛ é nyí ɖɔ ɖò bǐbɛ̌mɛ 1941 tɔn ɔ , è ɖè nicolas nyite , hwenu e ahwankpá ɖé lɛ xò yeɖée kplé bo tɔ́n ahwan grèce é ."
"é lɛkɔ wá karítsa , bɔ fofó ce ilias kàn nǔ gègě byɔ ɛ dó biblu jí ."
un ɖótó é kpo akpàkpà sɔ́ mɛ kpo .
"enɛ gudo ɔ , nyì kpo ilias kpo , kpodo efmorfia nɔví nyɔnu mǐtɔn kpɛví ɔ kpo jɛ biblu kplɔ́n jí , bo nɔ yì kplé kúnnuɖetɔ́ lɛ tɔn ɖò gbesisɔmɛ ."
"ðò xwè e bɔ d’ewu é mɛ ɔ , mǐ mɛ atɔn lɛ bǐ zé mǐɖée jó nú jehovah lobo bló baptɛm ."
"nukɔnmɛ ɔ , nɔví mǐtɔn ɛnɛ ɖevo huzu kúnnuɖetɔ́ gbejinɔtɔ́ lɛ ."
"ðò 1942 ɔ , nɔví sunnu kpo nɔví nyɔnu kpo e ɖó xwè 15 jɛ 25 lɛ é tɛnnɛ wɛ ɖò agun karítsa tɔn mɛ ."
mǐ bǐ wɛ tuùn ɖɔ mɛtɛnkpɔn syɛnsyɛn lɛ ɖò te kpɔ́n mǐ ɖò nukɔnmɛ .
"enɛ wu ɔ , bo na dó dó wusyɛn lanmɛ nú mǐɖée lɛ ɔ , mǐ nɔ kplé ɖó kpɔ́ hweɖebǔnu e mǐ kpéwú é bo nɔ kplɔ́n biblu , jihan axɔsuɖuto ɔ tɔn lɛ , lobo nɔ xoɖɛ ."
"wǎgbɔ tɔn ɔ , nùɖiɖi mǐtɔn lidǒ d’eji ."
demetrius kpo nɔví lɛ kpo ɖò karítsa
tohwan
"ee wɛkɛ hwan wegɔ ɔ ɖò fifo wɛ é ɔ , toxóɖɔgbɛ́ communiste grèce tɔn fɔ́n gǔ dó acɛkpikpa grèce tɔn jí , bɔ enɛ zɔ́n bɔ tohwan syɛnsyɛn ɖé bɛ́ ."
"ahwanfuntɔ́ communiste lɛ tɔn gbɔn gletoxo lɛ mɛ , bo nɔ gbidi kɔ nú mɛ lɛ bonu ye na gɔ́ nú ye ."
"hwenu e ye byɔ gletoxo mǐtɔn mɛ é ɔ , ye wlí kúnnuɖetɔ́ dɔnkpɛvu atɔn : antonio tsoukaris , ilias , kpo nyɛ kpo ."
"mǐ savo nú ye ɖɔ klisanwun ɖěɖee nɔ ɖó wǔ zɔ nú ahwan lɛ é wɛ nú mǐ ; é ɖò mɔ̌ có , ye hɛn mǐ gannugánnú bɔ mǐ ɖi zɔnlin kaka yì olympe só ɔ kɔn ; è nɔ bló ganxixo 12 mɔ̌ sín gletoxo mǐtɔn mɛ cobo nɔ yì finɛ ."
"enɛ gudo zaan ɔ , ahwangán communiste tɔn ɖé ɖɔ nú mǐ ɖɔ mǐ ni yì gɔ́ nú gbɛ̌ta yetɔn e xweyigbe fí ɖé gbà gbé é ɖé ."
"ee mǐ tinmɛ n’i ɖɔ klisanwun nugbǒ lɛ kún nɔ sɔ́ tú dó hàtɔ́ yetɔn lɛ jí ó é ɔ , ahwangán ɔ jɛma bo dɔn mǐ lɛlɛlɛ yì ahwangán sunvínɔ ɖé nukɔn ."
"ee mǐ vɔ́ nǔ ɖokpo ɔ wlí ɖɔ é ɔ , ahwangán sunvínɔ ɔ ɖegbe bo ɖɔ : “ enyi mɔ̌ hǔn , mi bo sɔ́ sɔkɛtɛkɛtɛ ɖé bo nɔ fɔ mɛ e gblewu ɖò ahwangbenu lɛ é yì dotóoxwé . ”"
"mǐ yí gbè ɖɔ : “ enyi acɛkpikpa ɔ sín sɔja lɛ ka wlí mǐ ɔ , ye na sɔ́ mǐ dó mɔ ahwanfuntɔ́ lɛ à cé ? ”"
"é ɖɔ : “ enyi mɔ̌ hǔn , mi bo nɔ fɔ pɛ́ɛn yì jó nú mɛ e ɖò ahwan fun wɛ lɛ é . ”"
“ bɔ enyi ahwangán ɖé ka mɔ mǐ kpo sɔkɛtɛkɛtɛ ɔ kpo bo ɖegbe nú mǐ ɖɔ mǐ ni bɛ́ ahwanfunnu lɛ yì ahwangbenu ɔ ka ló ? ” wɛ mǐ kanbyɔ .
ahwangán sunvínɔ ɔ nɔte bo lin tamɛ kpɔ́n tawun .
mi bo nɔ só ɔ jí bo kpé nukún dó lɛngbɔhwan lɛ wu . ”
"ðó tohwan ɖò nǔ gbà lɛlɛ̌ dó mǐ wɛ wutu ɔ , ayixa mǐ mɛ atɔn lɛ tɔn yí gbé nú mǐ bɔ mǐ na kpé nukún dó lɛngbɔ̌ lɛ wu ."
"xwè ɖokpo gudo ɔ , è na gbè ilias e nyí vǐsunnuɖaxó ɔ é ɖɔ é ni lɛkɔ yì xwé bo kpé nukún dó nɔ mǐtɔn e nyí asúkúsi é wu ."
antonio bɛ́ azɔn bɔ è ɖè è nyite .
"amɔ̌ , è jó nyɛ dó ǎ ."
"hwe ɖokpo ɔ nu ɔ , ahwankpá grèce tɔn ɖò communiste lɛ jí ɖu ɖè wɛ mɔhunkɔtɔn ."
gbɛ̌ta e hɛn gantɔ́ ce é hɔn gbɔn sókan lɛ mɛ bo tunta tò e sɛkpɔ finɛ bo nɔ nyí albanie é mɛ .
"ee mǐ ɖò dogbó ɔ sɛkpɔ wɛ é ɔ , sɔja grèce tɔn lɛ lɛlɛ̌ dó mǐ ajijimɛ ."
ado hu gǔfɔntɔ́ lɛ bɔ ye hɔn .
"un hwla cí atín e mu é ɖé gudo , enɛ wɛ hɛn ninɔmɛ e xó un ɖɔ ɖò bǐbɛ̌mɛ é wá ."
"ee un tinmɛ nú sɔja grèce tɔn lɛ ɖɔ gantɔ́ ce wɛ communiste lɛ hɛn é ɔ , ye kplá mì yì ahwansla e sɛkpɔ toxo véria tɔn bɔ è nɔ ylɔ ɖɔ belée ɖò biblu sín táan mɛ é ɖé mɛ , bo na kpɔ́n ɖɔ nugbǒ ɖɔ wɛ jɛn un ɖè à jí ."
"ðò dɔ̌n ɔ , è ɖegbe nú mì ɖɔ má kun ahwando nú sɔja lɛ ."
"ee un gbɛ́ é ɔ , ahwangán ɔ sɛ́ mì dó kannumɔgbenu ɖò tɔtɛntinto makrónisos tɔn e dó xɛsi tawun é mɛ ."
tɔtɛntinto adakaxixo tɔn
"tɔtɛntinto ɖé wɛ nú makrónisos ɔ bɔ akú nɔ ɖó ɖ’emɛ tawun , bo ɖò attique sín xá mɛ lobo ɖó kilomɛtlu 50 mɔ̌ dó athènes ."
kilomɛtlu 13 jɛn tɔtɛntinto ɔ ɖiga na bo ɖó kilomɛtlu vlɔɖówe mɔ̌ ɖò fí e é gbló ɖè ganji é .
"é ɖò mɔ̌ có , sín 1947 jɛ 1958 ɔ , gantɔ́ 100 000 jɛji wɛ nɔ finɛ , bɔ communiste lɛ kpo mɛ e ye vɛ̀ communiste dó lɛ é kpo , ahwanfuntɔ́ xóxó e klán gbè xá acɛkpikpa ɔ lɛ é gɔ́ nú kúnnuɖetɔ́ jehovah tɔn gbejinɔtɔ́ gègě wɛ ɖ’emɛ ."
"hwenu e un wá ɖò bǐbɛ̌mɛ 1949 tɔn é ɔ , è má gantɔ́ lɛ dó sla vovo lɛ mɛ ."
è sɔ́ mì ɖó sla e è ma nɔ cɔ́ dín ǎ é ɖé mɛ kpo sunnu kanweko mɔkpan ɖevo lɛ kpo .
mǐ mɛ 40 mɔ̌ wɛ nɔ mlɔ́ kɔ́mɛ ɖò goxɔ e è bló nú gbɛtɔ́ 10 mɔ̌ é ɖé mɛ .
mǐ nɔ nu sìn kwijikwiji bo nɔ ɖu abɔbɔ kpo agbisán ( aubergines ) kpo .
afúntúntún kpo jɔhɔn e nɔ nyì é kpo zɔ́n bɔ gbɛ̀ vɛwǔ nú mǐ tawun .
"amɔ̌ , mǐdɛɛ lɛ nɔ ɖò awinnya fɔ wɛ magbokɔ ǎ ; yadonumɛ enɛ ko hɛn nǔ gblé dó agbaza kpo linlin gantɔ́ gègě kpo tɔn wu ."
nyì kpo kúnnuɖetɔ́ ɖevo e è kplá yì kannumɔgbenu lɛ é kpo ɖò tɔtɛntinto makrónisos tɔn mɛ
"ee un ɖò sà ɖi wɛ gbɔn xutó gbè ɖokpo é ɔ , un xò gò kúnnuɖetɔ́ e gosin sla ɖevo lɛ mɛ lɛ é gègě ."
mɔ e mǐ mɔ mǐɖee é víví nú mǐ kpɔ́n !
mǐ nɔ kplé ɖò fí ɖebǔ e é sixu nyɔ́ bló ɖè é bo ka nɔ cɔ́ mǐɖee tawun bonu è ma ɖ’ayi mǐ wu ó .
mǐ nɔ lɛ́vɔ jla wɛnɖagbe ɔ gantɔ́ ɖevo lɛ ɖò nǔglɔ bɔ ye mɛ ɖé lɛ wá huzu kúnnuɖetɔ́ jehovah tɔn lɛ .
azɔ̌ enɛ lɛ wiwa kpo ɖɛ vívɛ́ xixo kpo na hlɔnhlɔn mǐ ɖò gbigbɔ lixo .
"ee è doya enɛ lɛ nú mì nú sun wǒ gudo é ɔ , mɛ e wlí mì lɛ é mɔ ɖɔ hwe ɔ nu sù lo , bonu má dó ahwanwu ."
"ee un gbɛ́ é ɔ , ye dɔn mì yì ahwangán sla ɔ tɔn nukɔn ."
un dlɛn wema ɖé dó nya ɔ bɔ xó elɔ lɛ ɖ’eji : “ ahwanfuntɔ́ klisu tɔn kɛɖɛ wɛ un jló na nyí . ”
"ee ahwangán ɔ gblɔ́n adǎn nú mì gudo é ɔ , é sɔ́ mì d’así nú azaglɔgán tɔn , sinsɛn orthodoxe grèce tɔn sín yɛhwenɔgán ɖé wɛ bɔ sinsɛn sín nǔ lɛ ɖò wǔ tɔn kplɛlɛ ."
"hwenu e un zán biblu dó na xósin nú nùkanbyɔ tɔn lɛ kpo adɔgbigbo kpo é ɔ , é súxó kpo xomɛsin kpo bo ɖɔ : “ mi kplá ɛ sín nukɔn ce ."
sinsɛn ko tɔ́n nukún i ! ”
"ayihɔngbe tɔn zǎnzǎn ɔ , sɔja lɛ lɛ́ ɖegbe nú mì ɖɔ má sɔ́ ahwanwu ɔ dó ."
"ee un gbɛ́ é ɔ , ye bɔ akpotokwín kpo kpò kpo ɖó nú mì ."
"enɛ gudo ɔ , ye kplá mì yì dotóoxwé bo mɔ ɖɔ xú ce lɛ kún wɛ́n ó bo lɛ́ dɔn mì wá goxɔ ce mɛ ."
"ðó un jó nùɖiɖi ce dó ǎ wutu ɔ , sɔja enɛ lɛ e ɖò akpɔ̀ mɔ wɛ é tɛ́n wlɛnwín yɔyɔ̌ ɖé kpɔ́n ."
"ye bla alɔ ce lɛ dó gudo , bo sɔ́ lanba dó xò afɔkpákpá ce lɛ mɛ dó adaka mɛ ."
"ðò wuvɛ̌ ɖaxó enɛ lɛ mɛ ɔ , un flín xógbe jezu tɔn elɔ lɛ : “ nǔ nyɔ́ nú mi , hwenu e è wá ɖò mi zun wɛ , bo ɖò mi ɖedó wɛ . . . é ."
"mi j’awǎ , bo hun xomɛ , ɖó ajɔ ɖaxó ɖò te kpɔ́n mi ɖò [ jixwé ] . ðó , mɔ̌ wɛ è ko doya nú gbeyiɖɔ mawu tɔn e jɛ nukɔn nú mi lɛ gbɔn ɔ nɛ . ”"
"( mat . 5 : 11 , 12 ) wuvɛ̌ enɛ lɛ cí nǔ e ma na vɔ gbeɖé ǎ é ɖɔhun bɔ un wá ba nyiɖée kpò ."
"un wá yì fɔ́n ɖò gankpa fífá ɖé mɛ bɔ nùɖuɖu , sìn kpo wǔcyɔn kpo hán ."
"é ɖò mɔ̌ có , un ɖó fífá ɖò ayi mɛ ."
"lee biblu ɖɔ gbɔn é ɔ , “ fífá mawu tɔn ” ɖò ‘ ayixa ce kpo linlin ce kpo blóɖó ’ wɛ ."
"( fili . 4 : 7 ) ayihɔngbe tɔn ɔ , sɔja e nyɔ́ xomɛ é ɖé na mì pɛ́ɛn , sìn kpo jɔhɔnmɛwu ɖokpo kpo ."
"enɛ gudo ɔ , sɔja ɖevo bɛ́ nùɖuɖu tɔn lɛ nú mì ."
"ðò ali enɛ lɛ kpo ɖevo lɛ kpo nu ɔ , un mɔ ɖɔ jehovah kpé nukún dó wutu ce kpo xomɛnyínyɔ́ kpo ."
acɛkpatɔ́ lɛ sɔ́ mì dó mɔ gǔfɔ́ntɔ́ e è ma sixu huzu ǎ é ɖé lobo kplá mì yì athènes bo na ɖɔhwɛ xá mì ɖò hwɛɖɔxɔsa sɔja lɛ tɔn ɖé .
"ðò dɔ̌n ɔ , ye sɛ́ mì dó giáros , tɔtɛntinto ɖé wɛ bo ɖò kilomɛtlu 50 mɔ̌ dó makrónisos ɖò zǎnzǎnhweji , bonu má yì sɛ̀n gan nú xwè atɔn ."
“ mǐ sixu ðeji dó mi wu ”
"ahoho e è sɔ́ bliki vɔvɔ dó mɛ é ɖé wɛ gankpa giáros tɔn nyí , bɔ toxóɖɔtɔ́ ɖěɖee è wlí lɛ é 5 000 jɛji wɛ ɖ’emɛ ."
"kúnnuɖetɔ́ jehovah tɔn tɛnwe lɔ ɖ’emɛ , bɔ ye bǐ wɛ è wlí ɖó wǔ e ye ɖó zɔ nú toxóɖiɖɔ é wu ."
"hwɛhwɛ ɔ , mǐ tlɛ nɔ yí atɔxwɛ gbɔn nǔglɔ , bo nɔ vɔ́ ye wlan kpo alɔ kpo bá dó sixu zán ɖò nùkplɔnkplɔn mǐtɔn lɛ hwenu ."
mǐ ɖò nǔ kplɔ́n wɛ ɖò nǔglɔ gbè ɖokpo bɔ gantɔ́cɔ́tɔ́ ɔ wá gbò mǐ dó ɖò fí e mǐ kplé ɖè é bo bɛ́ wema mǐtɔn lɛ bǐ .
"è ylɔ mǐ wá gǎnbɔdogǎnwu ɔ sín azɔ̌xɔsa , bɔ mǐ lin ɖɔ xwè e mǐ na sɛ̀n gan na é na jɛji jɛn wɛ ."
"amɔ̌ , gǎnbɔdogǎnwu ɔ ɖɔ : “ mǐ tuùn mɛ e mi nyí é , bo nɔ lɛ́ ɖó sísí nú nǔ e mi ɖi nǔ na lɛ é ."
mǐ tuùn ɖɔ mǐ sixu ɖeji dó mi wu .
mi lɛkɔ ɖidó azɔ̌ wà gbé . ”
é tlɛ ɖè azɔ̌ e ma vɛwǔ sɔmɔ̌ ǎ lɛ é nú mǐ mɛ ɖé lɛ .
nǔ enɛ sù nukún mǐtɔn mɛ tawun .
"é na bo tlɛ nyí ɖò gankpa mɛ ɔ , gbejininɔ klisanwun tɔn mǐtɔn kpa susu nú jehovah ."
gbejininɔ mǐtɔn lɛ́vɔ hɛn lè gègě ɖevo lɛ wá .
"gantɔ́ e nyí mɛ̌si akɔ́nwunta kplɔnmɛtɔ́ é ɖé ɖ’ayǐ walɔ ɖagbe e mǐ ɖó lɛ é wu céɖécéɖé , bɔ enɛ sísɛ́ ɛ b’ɛ ba dò nú nǔ e mǐ ɖi nǔ na lɛ é ."
"hwenu e è ɖè mǐ mɛ kúnnuɖetɔ́ lɛ nyite ɖò bǐbɛ̌mɛ 1951 tɔn é ɔ , è ɖè é lɔ nyite ."
"nukɔnmɛ ɔ , é bló baptɛm lobo huzu wɛnɖagbejlatɔ́ hwebǐnu tɔn ."
nyì kpo asì ce janette kpo
"ee è ɖè mì nyite gudo é ɔ , un lɛkɔ yì mɛ ce lɛ gɔ́n ɖò karítsa ."
"nukɔnmɛ ɔ , nyì kpo tò ce mɛ nu gègě ɖevo lɛ kpo sɛ̀ tɛn yì melbourne ɖò australie ."
"ðò dɔ̌n ɔ , un xò gò nɔví nyɔnu gbejinɔtɔ́ ɖé b’ɛ nɔ nyí janette ; mǐ da mǐɖée bo jì vǐ sunnu ɖokpo kpo nyɔnu atɔn kpo lobo kplɔ́n ye ɖó klisanwun sín ali jí ."
"égbé dìn e un ko ɖó hugǎn xwè 90 é ɔ , un kpò ɖò mɛxo agun tɔn nyí wɛ bɔ hlɔnhlɔn kpó ɖò wǔ’ye ."
"ðó wǔ e un gblé wá yì lɛ é wutu ɔ , wutu ce kpo afɔ ce lɛ kpo nɔ vɛ́ tawun hweɖelɛnu , ɖò taji ɔ , nú un lɛkɔ sín kúnnuɖegbe ɔ nɛ ."
"é ɖò mɔ̌ có , un kudeji bo na nyí ‘ ahwanfuntɔ́ klisu tɔn ’ ɖé . — 2 tim . 2 : 3 ."
nǔ linlin mɛɖée zízé jó tɔn towe ni kpa susu nú jehovah !
“ [ ye ] ɖò gbesisɔmɛ . . . mi bo dokú nú mawu mavɔmavɔ . ” — hwɛ .
5 : 2 .
"han lɛ : 150 , 10"
etɛwu a ka ði nǔ . . .
ɖɔ jehovah sín xomɛ kún nɔ hun ɖebǔ dó mɛ e nɔ dovɛ̌ nú azɔ̌ tɔn é wu ó ?
ɖɔ linlin mɛɖée zízé jó tɔn towe xɔ akwɛ nú jehovah ?
"1 , 2 . ( a ) etɛ elifazi kpo biludadi kpo ka ɖɔ dó sinsɛnzɔ́ e mǐ nɔ wà nú mawu é wu ? ( b ) nɛ̌ jehovah ka ɖè linlin tɔn xlɛ́ gbɔn ?"
“ gbɛtɔ́ sixu jɛ alɔ nú mawu à ?
"enyi a nyí nǔjlɔjlɔwatɔ́ ɔ , a ni wɛ na tɔ́n ɖ’emɛ nú nǔbǐwukpétɔ́ ɔ ?"
22 : 1 - 3 ) a ka ko lin nǔ kpɔ́n dó xósin nùkanbyɔ enɛ lɛ tɔn jí kpɔ́n à ?
"hwenu e elifazi temaninu ɔ kàn nǔ enɛ lɛ byɔ jɔbu tlolo é ɔ , é ɖò wɛn ɖɔ elifazi na ko ɖi ɖɔ eǒ wɛ nyí xósin ɔ ."
hagbɛ̌ tɔn biludadi cuwaxinu ɔ tlɛ dɔn nǔ ɖɔ é gló gbɛtɔ́ lɛ bɔ ye na nyí hwɛjijɔnɔ ɖò mawu nukɔn . — xà jɔbu 25 : 4 .
"2 gbɔdónúmɛtɔ́ adingbannɔ enɛ lɛ ɖɔ ɖɔ gǎn e dó wɛ mǐ ɖè bo na sɛ̀n jehovah kpo gbejininɔ kpo lɛ é kún nɔ hɛn lè ɖebǔ wá n’i ó , ɖɔ mǐ kún xɔ akwɛ hú wǎnvú alǒ wěvú ɖò mawu sín nukúnmɛ ó . ( jɔb ."
"4 : 19 ; 25 : 6 ) enyi mǐ kpɔ́n tlolo ɔ , mǐ sixu ɖɔ ɖɔ elifazi kpo biludadi kpo ɖè linlin mɛɖesɔhwe tɔn xlɛ́ ."
"( jɔb . 22 : 29 ) nú è na ɖɔ ɔ , enyi è nɔ só ɖaxó ɖé ta , alǒ è nɔ jɔmɛhun ɖé mɛ bo kpɔ́n azɔ̌ e wà wɛ gbɛtɔ́ lɛ ɖè é sɛ́dó ɔ , é sixu cí nùmaɖinǔ ɖɔhun ."
"amɔ̌ , nú jehovah nɔ vovolivwé mɛ dɔ̌n bo kpɔ́n ayikúngban mǐtɔn jí sɛ́dó ɔ , nukún enɛ wɛ é nɔ sɔ́ dó kpɔ́n fún e jɔ dó azɔ̌ axɔsuɖuto ɔ tɔn mɛ wɛ mǐ ɖè é na à ?"
"jehovah bló bɔ è tuùn linlin tɔn hwenu e é gbɛ́ nǔ nú elifazi , biludadi kpo sofáa kpo , ɖó adingban e ye ɖó é wu é , amɔ̌ , xomɛ hun i dó jɔbu wu bɔ é ylɔ ɛ ɖɔ , “ mɛsɛntɔ́ ce . ” ( jɔb ."
"42 : 7 , 8 ) hǔn , “ gbɛtɔ́ sixu jɛ alɔ nú mawu ” nɛ ."
etɛ elihu ka ɖɔ dó gǎn ɖěɖee dó wɛ mǐ ɖè bo na sɛ̀n jehovah é wu ?
"etɛ ka nyí tinmɛ tɔn ? 3 jehovah gbɛ́ nǔ nú elihu hwenu e é kàn nǔ elɔ byɔ é ǎ : “ enyi a nɔ wà ɖagbe ɔ , nǔ tɛ na [ mawu ] wɛ a ɖè ?"
( jɔb . 35 : 7 ) ðiɖɔ wɛ elihu ɖè ɖɔ gǎn e dó wɛ mǐ ɖè ɖò sinsɛnzɔ́ mawu tɔn mɛ lɛ é nyí nǔ yayǎ à ?
ðiɖɔ wɛ é ɖè ɖɔ jehovah kún jɛ dò sinsɛn - biblo mǐtɔn tɔn ó .
jehovah ɖó hudo nǔ ɖebǔ tɔn ǎ .
mǐ sixu bló bɔ é na jɛ dɔkun d’eji alǒ ɖó hlɔnhlɔn d’eji ǎ .
"loɔ , jijɔ ɖagbe ɖebǔ , nǔwukpikpé ɖebǔ alǒ hlɔnhlɔn ɖebǔ e mǐ ɖó é nyí nùnina ɖé bo gosin mawu gɔ́n , bɔ é nɔ ɖó ayi lee mǐ nɔ zán gbɔn é wu ."
etɛ wu jehovah ka nɔ sɔ́ ɖagbe e mǐ nɔ wà nú mɛ ɖevo lɛ é jlɛ́ dó ?
4 jehovah nɔ kpɔ́n xomɛnyínyɔ́ e è ɖexlɛ́ mɛsɛntɔ́ tɔn lɛ é cí ɖɔ éɖesu wɛ è ɖexlɛ́ tlɔlɔ ɖɔhun .
ðiɖɔ wɛ wemafɔ enɛ ɖè ɖɔ jehovah nɔ ɖó ayi xomɛnyínyɔ́ núwiwa ɖěɖee è wà dó wamamɔnɔ lɛ tamɛ é wu à ?
"mǐ ka sixu wá gbeta ɔ kɔn ɖɔ gbɛɖotɔ́ ɔ nɔ mɔ ɖɔ emi ɖu axɔ dó gbɛtɔ́ yayǎ ɖěɖee nɔ kú nǔblawu nú mɛ lɛ é , lobo nɔ kpɔ́n ɖagbewiwa mɔhun lɛ dó mɔ nǔ e è nya n’i , bɔ é na wá sɔ́ nyɔna lɛ dó sú axɔ tɔn é à ?"
"ganji , xó e vǐ mawu tɔn ɖesunɔ ɖɔ é tlɛ xlɛ́ mɔ̌ . — xà luki 14 : 13 , 14 ."
nùkanbyɔ tɛ lɛ mǐ ka na gbéjé kpɔ́n dìn ?
"5 jehovah byɔ gbeyiɖɔ ezayíi ɖɔ é ni ɖɔ xó dó nu emitɔn , bo ɖexlɛ́ ɖɔ enyi gbɛtɔ́ gbejinɔtɔ́ lɛ ɖ’alɔ ɖò blòbló bonu linlin emitɔn jɛnu mɛ ɔ , é nɔ víví nú emi tawun ."
( eza . 6 : 8 - 10 ) ezayíi sɔ́ jlǒ dó sɔ ylɔ̌ enɛ .
"égbé ɔ , gbɛtɔ́ afatɔ́n mɔkpan ɖò linlin “ nyɛ na yì , sɛ́ mì dó ” tɔn ɔ ɖexlɛ́ wɛ , bo nɔ yí gbè nú azɔ̌ syɛnsyɛn e è sɔ́ d’así nú ye ɖò sinsɛnzɔ́ jehovah tɔn mɛ é ."
"nǔ ɖò mɔ̌ có , mɛɖé sixu kanbyɔ ɖɔ : ‘ gǎn e dó wɛ un ɖè é ka nɔ sù nukún mawu tɔn mɛ dóó à ?"
"ðó é nyɔ́ jehovah nukúnmɛ b’ɛ yí gbè bɔ un zé nyiɖée jó bo ɖò azɔ̌ wà n’i wɛ wutu ɔ , é na na nǔ ɖebǔ e ɖò dandan é mì , bo na dó wà nǔ sɔgbe xá xó e é ɖɔ é , enyi un na bo tlɛ ɖɔ ɖɔ un na dó gǎn ɖó bǎ lě mɛ ɖò sinsɛnzɔ́ tɔn mɛ ɔ à cé ? ’"
mǐ ni kpɔ́n lee nǔ e jɛ ɖò debola kpo balaaki kpo hwenu e na xósin nú nùkanbyɔ enɛ lɛ gbɔn é .
"xɛsi túntún awakanmɛ nú ye , loɔ mawu dó wusyɛn lanmɛ nú ye"
vogbingbɔn tɛ ka ɖò izlayɛli - ví lɛ kpo ahwankpá yavini tɔn kpo tɛntin ?
6 axɔsu kanáa tɔn yavini ‘ kpa acɛ gannaganna ’ nú izlayɛli - ví lɛ nú xwè 20 .
xɛsi nɔ ɖi mɛ e ɖò gletoxo ɔ mɛ lɛ é kaka bɔ ye tlɛ nɔ ba ɖɔ è ni mɔ emi ɖò agbawungba ǎ .
"ðò ahwan kɔli ɔ , ɖě ɖò ɖě nú ye ǎ , ye ɖó hwǎn nabi ɖé ǎ , ye ka lɛ́ ɖó gǎglónú nabi ɖé ǎ , loɔ , kɛntɔ́ yetɔn lɛ ka ɖó ahwankɛkɛví gannɔ 900 . — hwɛ . 4 : 1 - 3 , 13 ; 5 : 6 - 8 . *"
"7 , 8 . ( a ) alixlɛ́mɛ tɛ lɛ jehovah ka na balaaki dó nukɔn ? ( b ) nɛ̌ izlayɛli ka ɖu ɖò ahwankpá yavini tɔn jí gbɔn ?"
"7 nǔ ɖò mɔ̌ có , jehovah gbɔn nyɔnu gbeyiɖɔ debola jí bo ɖegbe elɔ e ɖò wɛn é nú balaaki : “ cyan sunnu děgba wè afɔwó ( 10 000 ) ɖò nɛfutali kpo zabulɔ́ɔn kpo sín akɔta lɛ mɛ , bo kplá ye yì tabɔ́ɔ só ta ."
"un na bló bɔ sisela ahwangán yavini tɔn ɔ na bɛ́ ahwankɛkɛví tɔn lɛ bo na kplá ahwanfuntɔ́ tɔn lɛ , bɔ ye na wá tɔsisa kicɔni tɔn ɔ tó , bo na tɔ́n ahwan we . un ka na jó è nú we . ” — hwɛ . 4 : 4 - 7 ."
8 wɛn ɔ gbakpé .
mɛ e zé yeɖée jó lɛ é kplé ɖò tabɔ́ɔ só ɔ ta .
balaaki sɔ́ gú hwenu ɖebǔ cobo xwedó alixlɛ́mɛ e jehovah na ɛ lɛ é ǎ .
( xà hwɛɖɔtɔ́ lɛ 4 : 14 - 16 . )
"ðò ahwan taji e ye fun ɖò tanaki é hwenu ɔ , jǐ ɖaxó ɖé bɛ́ ajijimɛ , bo bló bɔ fí e lɛlɛ̌ dó ye lɛ é bǐ nyí tɔ̀ ."
balaaki nya ahwankpá sisela tɔn gbɔn ali e yì halocɛti - goyimu é jí nú kilomɛtlu 24 .
"é jɛ hweɖenu ɖò ali ɔ jí bɔ sisela jó ahwankɛkɛví tɔn e dó xɛsi bo ma ka sɔ́ nyí nùɖewánu dìn ǎ é dó , bo kanwezun yì saananimu , vlafo ɖò kedɛci kpá ."
"é ba bibɛtɛn ɖò goxɔ yaɛli e nyí hebɛ́ɛ keni ví ɔ sín asì é tɔn mɛ , bɔ yaɛli yí i ."
"ahwan ɔ zɔ́n bɔ nǔ cikɔ nú sisela tawun , bɔ é d’amlɔ bǐ gbídígbídí ."
4 : 17 - 21 ) è ɖu ɖò izlayɛli - ví lɛ sín kɛntɔ́ jí ! *
linlin e gbɔn vovo e ðiðó dó mɛðée zízé jó wu
"tinmɛ tɛ lɛ hwɛɖɔtɔ́ lɛ 5 : 20 , 21 ka na dó ahwan e è fun xá sisela é jí ?"
"9 è ɖó na kplɔ́n hwɛɖɔtɔ́ lɛ wemata 4 kpo 5 kpo ɖó kpɔ́ , ɖó tinmɛ ɖé lɛ tíìn bɔ è mɔ ɖò ɖě mɛ bo ka mɔ ɖò ɖě ɔ mɛ ǎ ."
"ði kpɔ́ndéwú ɔ , hwɛɖɔtɔ́ lɛ 5 : 20 , 21 ɖɔ : “ sunví lɛ lɔmɔ̌ fun ahwan ɔ sín jixwé ; ye nɔ fí e ye nɔ gbɔn lɛ bo fun ahwan xá sisela ."
"alɔdo wɛnsagun lɛ tɔn dó gesí wɛ xó enɛ ɖè à , alǒ alɔdo myɔ e nɔ kanwezun gbɔn jixwé laaa ɖò zǎnmɛ lɛ é tɔn alɔkpa ɖé xó ɖɔ wɛ é ɖè à ?"
tan ɔ tinmɛ ǎ .
"amɔ̌ , nǔ ɖevo tɛ ka lɛ́ sixu zɔ́n bɔ jǐ ɖaxó enɛ na ja ɖò tɛn enɛ mɛ pɛ́ɛ́ , ɖò hwe enɛ nu pɛ́ɛ́ bo na ɖí bú ahwankɛkɛ 900 , zɛ alɔdo mawu tɔn wu ?"
"azɔn atɔn wɛ hwɛɖɔtɔ́ lɛ 4 : 14 , 15 dó gesí jehovah ɖi mɛ e zɔ́n bɔ ye ɖu ɖ’eji é ."
izlayɛli - ví 10 000 e zé yeɖée jó lɛ é ɖebǔ sixu yí nu go ɖɔ emi wɛ zɔ́n bɔ è ɖó ɖuɖeji ǎ .
etɛwu è ka dónu mɛlɔzu ?
"10 amɔ̌ , nǔkpacamɛ sín nǔ wɛ é nyí ɖɔ ɖò han ɖuɖeji tɔn e debola kpo balaaki kpo jì dó kpa susu nú jehovah , ɖó ɖuɖeji jiwǔ enɛ wu é sín tɛntin ɔ , ye ɖɔ : “ wɛnsagun mawu mavɔmavɔ tɔn ɔ ɖɔ : ‘ mi dónu mɛlɔzu toxo ɔ , mi dónu i , mi dónu toxo ɔ mɛ nu lɛ ; ɖó ye wá dó alɔ mawu mavɔmavɔ ǎ ; ye wá gɔ́ nú ahwanfuntɔ́ syɛnsyɛn lɛ , bo fun ahwan ǎ . ’ ” — hwɛ ."
5 : 23 . 11 bɔya nu e è dó mɛlɔzu toxo ɔ é ɖi wutu tɔn kaka bɔ é sɔ́ tíìn nyǐ ǎ .
é sixu ko nyí ɖɔ toxo ɔ mɛ nu lɛ sɔ́ yeɖée jó bo gɔ́ nú balaaki ɖò ahwanfunfun ɔ mɛ ǎ .
"ðó gbɛtɔ́ 10000 ko zé yeɖée jó bo na fun ahwan xá kanáanu lɛ wutu ɔ , mɛlɔzunu lɛ na ko sè ɖɔ è ɖò mɛ e ɖó jlǒ lɛ é ba wɛ ."
alǒ mɛlɔzu sixu nyí toxo e mɛ sisela hɔn gbɔn hwenu e é ɖò tintɛnkpɔn wɛ bá hɔn sín balaaki lɔmɛ é .
"bɔya ali hun nú mɛlɔzunu lɛ bɔ ye na wlí sisela , loɔ , ye ka wà mɔ̌ ǎ ."
"dǒ nukúnmɛ kpɔ́n ɖɔ ye ɖò ahwanfuntɔ́ nukúnɖeji enɛ kpɔ́n wɛ , bɔ é ɖò hìnhɔ́n dó ta tɔn jí wɛ gbɔn ali yetɔn lɛ jí ."
"ye sixu ko bló nǔ tawun ɖé dó nɔ gudo nú linlin jehovah tɔn . nú ye ko bló mɔ̌ wɛ ɔ , é na ko d’ajɔ ye ."
"loɔ , hwenu e ali hun nú ye bɔ ye na wà nùɖé nú jehovah é ɔ , ye bló nǔtí ǎ ."
é cí ɖɔ mɛlɔzunu lɛ gbɔn vo tawun nú yaɛli ee wà nǔ kpo adɔgbigbo kpo é ɖɔhun . — hwɛ . 5 : 24 - 27 .
"vogbingbɔn tɛ ka ɖò linlin e mɛ lɛ ɖó ɖò hwɛɖɔtɔ́ lɛ 5 : 9 , 10 mɛ é tɛntin ?"
"nɛ̌ enɛ ka kàn mǐ lɔ ɖò égbé gbɔn ? 12 ðò hwɛɖɔtɔ́ lɛ 5 : 9 , 10 ( traduction du monde nouveau ) mɛ ɔ , mǐ mɔ vogbingbɔn ɖevo ɖò linlin e mɛ ɖěɖee xwedó balaaki lɛ é kpo mɛ ɖěɖee ma xwedó è ǎ lɛ é kpo ɖó é tɛntin ."
debola kpo balaaki kpo kpa “ ahwangán izlayɛli tɔn . . . ɖěɖee zé yeɖée jó bo xwedó togun ɔ lɛ é . ”
"kpɔ́n lee ye gbɔn vo nú “ mɛ ɖěɖee ɖò tócí vɔvɔ - koklójonɔ kun wɛ ” bo nɔ mɔ yeɖée zɛ xwé wu , bo ma zé yeɖée jó ǎ “ lɛ é ” kpo “ mɛ ɖěɖee jinjɔn akwɛnúvɔ kpinkpɛn e è nɔ tɛ́ dó kɔ́mɛ lɛ é jí ” bo yí wǎn nú gbɛɖuɖu “ lɛ é ” sɔ́ é !"
"mɛ ɖěɖee xwedó balaaki lɛ é cí ye mɛ e ‘ ɖi zɔnlin ɖò ali jí ’ bo yí wǎn nú gbɛ̀ fɛɛ lɛ é ɖɔhun ǎ , ɖó yedɛɛ lɛ ɖò gbesisɔmɛ bo na fun ahwan ɖò sókan tabɔ́ɔ tɔn kpo tɔdo kicɔni tɔn kpo mɛ !"
è byɔ ye mɛ ɖěɖee ɖò gbɛɖuɖu ba wɛ lɛ é ɖɔ ye ni “ yì lin tamɛ kpɔ́n ! ”
"ɛɛn , ye ɖó na lin tamɛ kpɔ́n dó ali e hun nú ye bɔ ye na d’alɔ bɔ linlin jehovah tɔn na jɛnu , bɔ ye jó dó é jí ."
mɛ ɖěɖee dó gudo fɔ ɖò sinsɛnzɔ́ wiwa mlɛ́mlɛ́ nú mawu mɛ ɖò égbé lɛ é lɔ ɖó na yì lin tamɛ kpɔ́n .
"nɛ̌ linlin akɔta hwlibɛni , dan kpo asɛ́ɛ kpo tɔn tɔn ka gbɔn vo nú linlin akɔta zabulɔ́ɔn kpo nɛfutali kpo tɔn tɔn gbɔn ?"
13 mɛ ɖěɖee zé yeɖée jó lɛ é mɔ lee jehovah sɔ́ nǔbǐwukpétɔ́ e é nyí é sú gbɔn é tlɔlɔ .
"ye ɖó nǔ e wu ye na ɖɔ xó dó é , ɖi kpɔ́ndéwú ɔ , ye “ ɖò azɔ̌ ɖagbe e mawu mavɔmavɔ wà lɛ kpa wɛ . ”"
"( hwɛ . 5 : 11 ) ðò alɔ ɖevo mɛ ɔ , è ɖɔ xó dó akɔta hwlibɛni tɔn , dan tɔn kpo asɛ́ɛ tɔn kpo wu ɖò hwɛɖɔtɔ́ lɛ 5 : 15 - 17 mɛ , ɖó ye sɔ́ ayi ɖó nǔɖokan yetɔn lɛ , ɖi gbɔ̌kpó , tɔjihun kpo tɔjihunglintɛn yetɔn lɛ kpo jí , hú azɔ̌ e jehovah ɖò wiwa wɛ é ."
"amɔ̌ , zabulɔ́ɔn kpo nɛfutali kpo “ yí gbè bo na li za xá kú ” dó nɔ gudo nú debola kpo balaaki kpo ."
( hwɛ . 5 : 18 ) linlin vovo e mɛ lɛ ɖó dó mɛɖée zízé jó wu é sixu kplɔ́n nǔ taji ɖé mǐ .
“ mi . . . dokú nú mawu mavɔmavɔ ”
nɛ̌ mǐ ka sixu nɔ gudo nú nǔbǐwukpétɔ́ e jehovah nyí é gbɔn ɖò égbé ?
"14 égbé ɔ , è byɔ mǐ ɖɔ mǐ ni wá ɖ’alɔ ɖò ahwan tawun ɖé mɛ lě ǎ , amɔ̌ , è jɔwu mǐ bɔ mǐ na ɖè akɔnkpinkpan mǐtɔn xlɛ́ gbɔn wɛnɖagbe jijla kpo kanɖodonǔwu kpo gblamɛ ."
tutoblonunu jehovah tɔn ɖó hudo mɛɖéezejotɔ́ lɛ tɔn hugǎn ɖ’ayǐ tɔn .
"nɔví sunnu , nɔví nyɔnu kpo mɛ winnyawinnya kpo livi mɔkpan ɖò yeɖée zé jó wɛ ɖò sinsɛnzɔ́ hwebǐnu tɔn vovo lɛ mɛ , bo nɔ nyí gbexosin - alijitɔ́ lɛ , nɔ w’azɔ̌ ɖò betɛli , nɔ gbá kpléxɔ axɔsuɖuto ɔ tɔn lɛ , bo nɔ lɛ́ zé yeɖée jó ɖò kpléɖókpɔ́ lɛ kpo kpléɖókpɔ́ ɖaxó lɛ kpo hwenu ."
lɛ̌vɔ lin tamɛ kpɔ́n dó azɔ̌ syɛnsyɛn e wà wɛ mɛxo agun tɔn ɖé lɛ ɖè ɖò wěɖegbɛ́ e nɔ kpé nukún dó dotóoxwé xó wu lɛ é mɛ é kpo ee ye nɔ wà dó sɔnǔ nú kpléɖókpɔ́ ɖaxó lɛ é kpo é jí .
"ðeji ɖɔ linlin mɛɖée zízé jó tɔn towe nɔ sù nukún jehovah tɔn mɛ tawun , bɔ é na wɔn ǎ . — ebl . 6 : 10 ."
"cobonu a na wá gbeta ɖé kɔn hǔn , lin tamɛ dó nǔ e é na wà dó xwédo towe kpo agun ɔ kpo wu é jí ( kpɔ́n akpáxwé 15gɔ́ ɔ )"
nɛ̌ mǐ ka sixu kudeji gbɔn ɖɔ linlin masɔgbe ɖiɖó dó azɔ̌ jehovah tɔn wu kún ɖò ɖiɖi bú mǐ wɛ ó gbɔn ?
15 é na nyɔ́ ɖɔ ɖokpo ɖokpo mǐtɔn ni kanbyɔ mǐɖée ɖɔ : ‘ un ka nɔ jó azɔ̌ ɔ sín akpáxwé ɖaxó ɔ nyì kɔ jí nú mɛ ɖevo lɛ wɛ à ?
un ɖò tɛn na agbaza sín nǔ lɛ wɛ zɛ xwé wu bɔ ye nɔ jɛ linlin mɛɖée zízé jó tɔn ce mɛ wɛ à ?
"balaaki , debola , yaɛli kpo mɛɖéezejotɔ́ 10 000 lɛ kpo ɖɔhun ɔ , un ka ɖó nùɖiɖi kpo akɔnkpinkpan kpo bo nɔ zán nǔ ɖebǔ e un ɖó é , bo nɔ wà nǔ sɔgbe xá gbè e jehovah ɖè nú mǐ b’ɛ zawě é à ?"
"nú un ɖò linlin wɛ bo na sɛ̀ tɛn yì toxo alǒ tò ɖevo mɛ bo na mɔ tɛn dó mɔ akwɛ d’eji ɔ , un ka ko xoɖɛ bo lin tamɛ kpɔ́n dó nǔ e é na wà dó xwédo ce kpo agun ɔ kpo wu é jí à ? ’ *"
"etɛ jehovah ma ka ko ɖó ǎ , bɔ mǐ sixu na ɛ ?"
16 jehovah wlí yɛ̌yi nú mǐ bo yí gbè bɔ mǐ ɖò gudo nɔ nú nǔbǐwukpétɔ́ e é nyí é wɛ .
"ðó awovi sísɛ́ gbɛtɔ́ lɛ ɖò bǐbɛ̌mɛ bonu ye na nɔ gudo n’i ɖò agba e hwlɛn xá jehovah wɛ é ɖè bá nyí nǔbǐwukpétɔ́ é mɛ wutu ɔ , enyi a nɔ gudo nú acɛkpikpa jehovah tɔn ɔ , enɛ nɔ xlɛ́ mɛ e sín akpáxwé a ɖè é satáan vaàn ."
nùɖiɖi kpo gbejininɔ kpo e nɔ sísɛ́ we bɔ a nɔ zé hwiɖée jó nú jehovah é nɔ víví n’i tawun . ( nùx .
"23 : 15 , 16 ) jehovah nɔ zán gudo e mǐ ɖè n’i é dó kɛnu nú satáan e ɖò nǔ tɔn ɖɔ wɛ é ."
etɛ hwɛɖɔtɔ́ lɛ 5 : 31 ka ɖexlɛ́ dó sɔgudo wu ?
"17 zaanɖé dìn ɔ , mɛ ɖěɖee nɔ nɔ gudo nú nǔbǐwukpétɔ́ e jehovah nyì é hú nǔ bǐ lɛ é kɛɖɛ wɛ na gɔ́ ayikúngban ɔ jí ."
mǐ ɖò nukún ɖó azǎn enɛ wɛ kpo akpàkpà sɔ́ mɛ kpo !
"mǐ nɔ gɔ́ nú debola kpo balaaki kpo bo nɔ jihan ɖɔ : “ mawu mavɔmavɔ , kɛntɔ́ towe lɛ bǐ ni kú lee sisela kú gbɔn é ; loɔ , xɔ́ntɔn towe lɛ ni cí hwe ɖɔhun ."
( hwɛ . 5 : 31 ) jehovah na na xósin nú nùbyɔbyɔ enɛ hwenu e é na sú kún dó nú gbɛ̀ nyanya satáan tɔn elɔ é !
"hwenu e ahwan haamagedɔni tɔn na bɛ́ é ɔ , è sɔ́ na ɖó hudo mɛɖéezejotɔ́ ɖebǔ tɔn cobo na wà kɛntɔ́ ɔ sín nǔ ǎ ."
"hwe enɛ nu ɔ , ‘ mǐ na cí finɛ kpowun , mǐ na sɛ̀ tɛn ǎ , bo na kpɔ́n lee jehovah na hwlɛn mǐ gán gbɔn é . ’ ( 2 tan 20 : 17 ) amɔ̌ dìn hwɛ̌ ɔ , ali gègě hun nú mǐ , bɔ mǐ na sɔ́ akɔnkpinkpan kpo kanɖodonǔwu kpo dó nɔ gudo nú nǔbǐwukpétɔ́ e jehovah nyí é ."
etɛ hwiɖée a nɔ zé jó é ka sixu wà nú mɛ ɖěɖee nɔ ɖu lè tɔn lɛ é ?
18 “ [ ye ] ɖò gbesisɔmɛ . . . mi bo dokú nú mawu mavɔmavɔ . ”
"lee debola kpo balaaki kpo bɛ́ han ɖuɖeji tɔn yetɔn gbɔn , bo kpa susu nú ajalɔnnɔ ɔ é nɛ , ye kpa susu nú nùɖíɖó lɛ ǎ ."
"( hwɛ . 5 : 1 , 2 ) égbé ɖesu ɔ , nǔ linlin mɛɖée zízé jó tɔn towe ni sísɛ́ mɛ ɖěɖee nɔ ɖu lè tɔn lɛ é bǐ bonu ye ni “ dokú nú mawu mavɔmavɔ . ”"
"ahwankɛkɛví enɛ lɛ nɔ ɖó gan ɖěɖee nu yetɔn ɖi ga bo xwíɖí , bɔ hweɖelɛnu ɔ ye nɔ xá d’emɛ lɛ é , bɔ ye nɔ tɔ́n sín kɛkɛfɔ yetɔn lɛ mɛ ."
mɛ̌ ka na kpankɔ́n bo na sɛkpɔ ahwankɛkɛví mɔhun e dó xɛsi é ?
"nú a jló na mɔ tinmɛ ɖevo lɛ dó tan akpàkpà sɔ́ mɛ tɔn elɔ jí hǔn , kpɔ́n atɔxwɛ ( flansegbe ) 1er août 2015 tɔn mɛ , wexwɛ 12 - 15 ."
a ka ðó linlin e jehovah nɔ ðó dó nǔjlɔjlɔwiwa wu é à ?
“ un na jla mawu mavɔmavɔ sín nyikɔ . . . . mawu gbejinɔtɔ́ wɛ .
"é nɔ wà nùblibli [ alǒ ‘ nǔ agɔ , ’ nwt ] ǎ . ” — sɛ́n . 32 : 3 , 4 ."
"han lɛ : 110 , 2"
nɛ̌ wemafɔ elɔ lɛ flínflín ka na d’alɔ mǐ gbɔn hwenu e è wà nǔ agɔ xá mǐ é ?
sɛ́nflínmɛ 32 : 4
1 piyɛ́ɛ 5 : 5
matie 6 : 14
"1 , 2 . ( a ) nǔ agɔ tɛ è ka wà xá nabɔti kpo vǐ sunnu tɔn lɛ kpo ? ( b ) jijɔ wè tɛ lɛ mǐ ka na ba dò na ɖò xota elɔ mɛ ?"
dǒ nukún mɛ bo kpɔ́n .
è dóhwɛ agɔ nya ɖé ɖɔ é hu hwɛ e wu è nɔ ɖó kúhwɛ́ nú mɛ é ɖé .
nùvɔnɔ ɖé lɛ ɖekúnnu agɔ dó wǔ tɔn bɔ è hu i ; ahwi xò mɛ tɔn lɛ kpo xɔ́ntɔn tɔn lɛ kpo bǐ .
avivɔfún bla mɛ e yí wǎn nú nǔjlɔjlɔwiwa lɛ é hwenu e ye mɔ bɔ è hu nya xomɛvɔnɔ enɛ kpo vǐ sunnu tɔn lɛ kpo é .
tan enɛ nyí xɛxó ɖé kpowun ǎ .
jehovah sɛntɔ́ gbejinɔtɔ́ e nɔ nyí nabɔti é wɛ nǔ enɛ gbò . hwenu e axɔsu akabu ɖò axɔsu ɖu wɛ ɖò izlayɛli é wɛ é nɔ gbɛ̀ . — 1 axɔ . 21 : 11 - 13 ; 2 axɔ .
"9 : 26 . 2 ðò xota elɔ mɛ ɔ , mǐ na lin tamɛ kpɔ́n dó nǔ e gbò nabɔti é kpo afɔ e mɛxo agun tɔn gbejinɔtɔ́ ɖé ɖè nyì dò ɖò agun klisanwun tɔn xwè kanweko nukɔntɔn ɔ tɔn mɛ é kpo jí ."
"dò biba nú kpɔ́ndéwú biblu tɔn enɛ lɛ na kplɔ́n mǐ ɖɔ enyi mǐ na ɖexlɛ́ ɖɔ mǐ ɖó linlin e jehovah nɔ ɖó dó nǔjlɔjlɔwiwa wu é ɔ , mɛɖesɔhwe ɖò taji ."
"mǐ na lɛ́vɔ kplɔ́n ɖɔ hwenu e mǐ ɖ’ayi nǔagɔwiwa wu ɖò agun ɔ mɛ é ɔ , jlǒ sísɔ́ dó sɔ́ hwɛ kɛ mɛ sixu xlɛ́ ɖɔ mǐ ɖó linlin e jehovah nɔ ɖó dó nǔjlɔjlɔwiwa wu é ."
nǔagɔwiwa ðaxó ðé
3 nabɔti nɔ gbeji nú jehovah hwenu e izlayɛli - ví gègě ɖò kpɔ́ndéwú nyanya axɔsu akabu tɔn kpo asì tɔn axɔsi jezabɛli nùbaɖabaɖa ɔ kpo tɔn xwedó wɛ é .
"baalu sɛntɔ́ enɛ lɛ nɔ ɖó sísí ɖebǔ nú jehovah ǎ , ye ka nɔ lɛ́ keya nú nugbodòdó tɔn lɛ ǎ ."
"amɔ̌ , kancica e nabɔti ɖó kpo jehovah kpo é xɔ akwɛ n’i hú gbɛ̀ éɖesunɔ tɔn ."
4 xà 1 axɔsu lɛ 21 : 1 - 3 .
"hwenu e akabu byɔ nabɔti ɖɔ emi na xɔ viwungle tɔn alǒ na ɛ ee nyɔ́ hú mɔ̌ é ɖevo ɖó tɛn tɔn mɛ é ɔ , nabɔti gbɛ́ ."
é tinmɛ kpo sísí kpo ɖɔ : “ mawu mavɔmavɔ ni ma lɔn nú má jó gǔ e un ɖu ɖò tɔ́gbó ce lɛ sí ɔ nú we ó ! ”
gbɛ̌ e nabɔti gbɛ́ é jinjɔn sɛ́n e jehovah na akɔta izlayɛli tɔn é jí ; sɛ́n enɛ gbɛ́ ɖɔ mɛɖé ni ma sà gǔ e akɔta ɖé ɖu é kaka sɔyi ó .
( lev . 25 : 23 ; kɛ́n . 36 : 7 ) é ɖò wɛn ɖɔ nabɔti ɖó linlin e jehovah nɔ ɖó dó nǔ lɛ wu é .
nɛ̌ jezabɛli ka ɖ’alɔ ɖò nabɔti sín kú mɛ gbɔn ?
5 é blawu ɖɔ gbɛ̌ e nabɔti gbɛ́ é zɔ́n bɔ axɔsu akabu kpo asì tɔn kpo wà dakaxomɛwu ɖebɔdoɖewu sín nǔ ɖé lɛ .
"bonu jezabɛli na mɔ tɛn dó yí viwungle ɔ nú asú tɔn ɔ , é bló tuto hwɛ agɔ e è dó nabɔti é tɔn , b’ɛ sín enɛ wu bɔ è hu nabɔti kpo vǐ sunnu tɔn lɛ kpo bǐ ."
nɛ̌ jehovah ka na ɖeɖɛ nǔagɔwiwa ɖaxó enɛ gbɔn ?
hwɛjlɔjlɔðiðɔ jehovah tɔn
nɛ̌ jehovah ka ɖexlɛ́ ɖɔ emi yí wǎn nú hwɛjlɔjlɔɖiɖɔ gbɔn ? etɛwu enɛ ka na ko dó gbɔ nú nabɔti sín hɛnnumɔ lɛ kpo xɔ́ntɔn tɔn lɛ kpo ?
6 jehovah yawǔ sɛ́ elíi dó akabu gɔ́n .
elíi ɖɔhwɛ dó akabu ɖɔ é nyí mɛhutɔ́ bo lɛ́ nyí ajotɔ́ ; nugbǒ ka wɛ .
gbeta tɛ kɔn jehovah ka wá dó ninɔmɛ ɔ wu ?
"è na wà nǔ e è wà xá nabɔti é pɛ́ɛ́ xá akabu , asì tɔn , kpo vǐ sunnu tɔn lɛ kpo . — 1 axɔ ."
"21 : 17 - 25 . 7 hu e akabu hu nabɔti kpo vǐ tɔn lɛ kpo é vɛ́ nú mɛ yetɔn lɛ kpo xɔ́ntɔn yetɔn lɛ kpo có , tuùn e ye tuùn ɖɔ jehovah mɔ nǔ jɛ nǔagɔwiwa ɔ wu bo yawǔ ɖeɖɛ é dó gbɔ nú ye ɖó bǎ ɖé mɛ ."
"é ɖò mɔ̌ có , nǔmaɖónukún ɖé jɛ bo na ko tɛ́n sɔ́ e ye sɔ́ yeɖée hwe bo lɛ́ ɖeji dó jehovah wu é kpɔ́n ."
nɛ̌ akabu ka wà nǔ gbɔn hwenu e é sè hwɛɖónúmɛ jehovah tɔn é ?
"etɛ mɛ é ka tɔn kɔ dó ? 8 ee akabu sè hwɛ e jehovah ɖó n’i é ɔ , “ é vún awu dó kɔ nú éɖée , bo bɛ́ ati kplá , lobo bla nu . ati ɔ mɛ wɛ é nɔ dɔ́ ; kéze ɔ , é nɔ ɖò zɔnlin ɖi wɛ wǔɖéwúɖé . ”"
"jehovah ɖɔ nú elíi ɖɔ : “ ee é sɔ́ éɖée hwe mɔ̌ ɔ , un sɔ́ na kɔn nǔ nyanya dó xwédo tɔn jí hwenu e é ɖò axɔsu ɖu wɛ ɔ ǎ ; loɔ , vǐ tɔn hwenu wɛ nǔ nyanya ɔ na kɔn dó xwédo tɔn jí . ” ( 1 axɔ ."
"21 : 27 - 29 ; 2 axɔ . 10 : 10 , 11 , 17 ) jehovah ‘ mɛ e nɔ mɔ nǔ jɛ ayi mɛ é ’ kú nǔblawu nú akabu ɖó bǎ ɖé mɛ . — nùx . 17 : 3 ."
mɛðesɔhwe nɔ cyɔn alɔ mɛ jí
etɛwu mɛɖesɔhwe ka na ko cyɔn alɔ hɛnnumɔ nabɔti tɔn lɛ kpo xɔ́ntɔn tɔn lɛ kpo jí ?
9 nɛ̌ gbeta enɛ ka cí nú mɛ ɖěɖee tuùn adaka e akabu xò é ?
huzuhuzu enɛ sixu ko tɛ́n hɛnnumɔ nabɔti tɔn kpo xɔ́ntɔn tɔn lɛ kpo sín nùɖiɖi kpɔ́n .
"enyi mɔ̌ hǔn , mɛɖesɔhwe na ko cyɔn alɔ ye jí , bo na ko sísɛ́ ye bɔ ye na kpó ɖò jehovah sɛ̀n wɛ kpo gbejininɔ kpo lobo ɖeji ɖɔ , nǔagɔwiwa gló mawu emitɔn ."
"nabɔti , vǐ sunnu tɔn lɛ kpo hɛnnumɔ yetɔn lɛ kpo na ɖu hwɛ jlɔjlɔ e nǔ bǐ vɔ ɖ’ewu é sín vivǐ hwenu e jehovah na fɔ́n nǔjlɔjlɔwatɔ́ lɛ sín kú é ."
"( jɔb . 14 : 14 , 15 ; jaan 5 : 28 , 29 ) hú mɔ̌ ɔ , mɛɖesɔhwetɔ́ ɖé nɔ flín ɖɔ “ mawu na ɖɔhwɛ dó nǔ e è wà lɛ bǐ , kaka jɛ ee è wà dó nǔglɔ lɛ jí ; é sixu nyí nǔ ɖagbe , é ka sixu nyí nǔ nyanya . ”"
"enɛ wu ɔ , mɛɖesɔhwe nɔ cyɔn alɔ xomɛvɔnɔ lɛ jí bɔ ye nɔ j’ayǐ ɖò gbigbɔ lixo ǎ ."
"10 , 11 . ( a ) ninɔmɛ tɛ lɛ ka sixu tɛ́n nùɖiɖi mǐtɔn kpɔ́n ? ( b ) ali tɛ lɛ nu mɛɖesɔhwe ka na cyɔn alɔ mǐ jí ɖè ?"
"10 enyi mɛxo agun tɔn lɛ wá gbeta e a ma mɔ nukúnnú jɛ mɛ ǎ é ɖé kɔn , alǒ vlafo a ma yí gbè na ǎ ɔ , nɛ̌ a ka na wà nǔ gbɔn ?"
"ði kpɔ́ndéwú ɔ , enyi è yí wǔjɔmɛzɔ́ ɖé sín así we , alǒ è yí sín mɛ e a yí wǎn na é ɖé sí ɔ , etɛ a ka na wà ?"
"enyi asì towe , asú towe , vǐ towe , alǒ xɔ́ntɔn vívɛ́ towe ɖé wɛ è ɖè sín agun mɛ bɔ a ma yí gbè na ǎ ɔ , etɛ a ka na wà ?"
"enyi a lin ɖɔ è kú nǔblawu nú nùwanyidotɔ́ e è ma ɖó na kú na ǎ é ɖé ɔ , etɛ a ka na wà ?"
nɛ̌ mɛɖesɔhwe ka na cyɔn alɔ jǐ we hwenu e a na ɖò tɛnkpɔn mɔhun ɖé mɛ é gbɔn ?
mǐ ni kpɔ́n ɖò ali wè nu .
"11 nukɔntɔn ɔ , mɛɖesɔhwe na sísɛ́ mǐ bɔ mǐ na tuùn ɖɔ mǐ kún mɔ nǔ jɛ ninɔmɛ ɔ mɛ bǐ mlɛ́mlɛ́ ó ."
"enyi mǐ na bo mɔ nukúnnú jɛ ninɔmɛ ɖé mɛ gbɔn ɖebǔ ɔ , jehovah kɛɖɛ jɛn sixu mɔ nukúnnú jɛ ayi gbɛtɔ́ tɔn mɛ ."
"( 1 sam . 16 : 7 ) nugbǒ taji enɛ tuùntuùn na sísɛ́ mǐ bɔ mǐ na sɔ́ mǐɖée hwe , bo na tuùn dogbó mǐtɔn lɛ , lobo na jla linlin e mǐ ɖó dó ninɔmɛ ɔ wu lɛ é ɖó ."
"wegɔ ɔ , mɛɖesɔhwe na d’alɔ mǐ bɔ mǐ na hwíhwɛ́ mǐɖée bo ɖó suúlu , lobo nɔte kpɔ́n jehovah bonu é na jla nǔ agɔ ɖebǔ e è wà é ɖó ."
"lee nya nùnywɛtɔ́ ɔ wlan gbɔn é ɔ , “ mɛ e nɔ ɖó sísí nú mawu lɛ wɛ nǔ na nyɔ́ na , . . . amɔ̌ , nǔ ɖó na nyɔ́ nú mɛdídá ǎ . . . é na wɛ́n kú , é na dɔ́ji ǎ . ” ( nùt ."
"8 : 12 , 13 ) é ɖò wɛn ɖɔ , nǔwiwa kpo mɛɖesɔhwe kpo na wà ɖagbe nú mɛ ɖěɖee ninɔmɛ ɖé kàn lɛ é bǐ ɖò gbigbɔ lixo . — xà 1 piyɛ́ɛ 5 : 5 ."
walɔ yɛmɛnúwiwa tɔn ðé
12 klisanwun xwè kanweko nukɔntɔn ɔ tɔn e ɖò antyɔci silíi tɔn lɛ é ɖí xwi xá ninɔmɛ ɖé b’ɛ tɛ́n mɛɖesɔhwe kpo jlǒ sísɔ́ dó sɔ́ hwɛ kɛ mɛ kpo yetɔn kpɔ́n .
é na lɛ́ zɔ́n bɔ nukúnnúmɔjɛnǔmɛ e mǐ ɖó dó lee hwɛsɔkɛ mɛ cá kàn xá linlin e jehovah nɔ ɖó dó nǔjlɔjlɔwiwa wu é gbɔn é na gɔ́ngɔ́n d’eji .
wǔjɔmɛ tɛ lɛ sín vivǐ mɛsɛ́dó piyɛ́ɛ ka ɖu ? nɛ̌ é ka ɖè adɔgbigbo xlɛ́ gbɔn ?
13 mɛxo agun tɔn ɖé wɛ nú mɛsɛ́dó piyɛ́ɛ bɔ è tuùn i ganji ɖò agun klisanwun tɔn mɛ .
"xɔ́ntɔn vívɛ́ jezu tɔn wɛ n’i , lobɔ è zé azɔ̌ titewungbe ɖé lɛ d’alɔ mɛ n’i ."
"( mat . 16 : 19 ) ði kpɔ́ndéwú ɔ , ɖò xwè 36 h.m . tɔn ɔ , è jɔwu piyɛ́ɛ b’ɛ jla wɛnɖagbe ɔ kɔnɛyi kpo mɛ tɔn lɛ kpo ."
nǔ nukúnɖeji ɖé wɛ nyí nǔ enɛ ɖó kosi e ma gbò ada ǎ é ɖé wɛ nú kɔnɛyi .
"hwenu e gbigbɔ mímɛ́ jɛte dó kɔnɛyi kpo mɛ tɔn lɛ kpo jí é ɔ , piyɛ́ɛ yí gbè ɖɔ : “ mɛ elɔ lɛ é mawu na [ gbigbɔ mímɛ́ ] lee é na mǐ lɔmɔ̌ gbɔn ɔ , è sixu gbɛ̀ ɖɔ è ma [ bló baptɛm ] nú ye kpo sín kpo ó à ? ” — mɛ . 10 : 47 ."
"14 ðò xwè 49 h.m . tɔn ɔ , mɛsɛ́dó lɛ kpo mɛxo agun tɔn e ɖò jeluzalɛmu lɛ é kpo kplé bo na kpɔ́n ɖɔ kosi e wá huzu klisanwun lɛ é ɖó na gbò ada alǒ gbɔ wɛ à jí ."
"ðò kplé enɛ jí ɔ , piyɛ́ɛ ɖɔ xó kpo adɔgbigbo kpo bo flín nɔví lɛ ɖɔ gbigbɔ mímɛ́ jɛte dó kosi e ma gbò ada ǎ lɛ é jí ɖò xwè ɖé lɛ ɖíe ."
nǔ e piyɛ́ɛ mɔ kpo nukún éɖesunɔ tɔn lɛ kpo é d’alɔ hagbɛ̌ alixlɛ́mɛtɔ́ xwè kanweko nukɔntɔn ɔ tɔn tawun b’ɛ wá gbeta ɖé kɔn . ( mɛ .
kpɔ́n lee jiɖe ɖiɖó dó nya enɛ e zin ɖò gbigbɔ lixo é wu na ko bɔwǔ sɔ́ é ! — ebl . 13 : 7 .
afɔ tɛ piyɛ́ɛ ka ɖè nyì dò hwenu e é ɖò antyɔci silíi tɔn é ?
"15 táan klewun ɖé gudo ɖò kplé e ye bló ɖò xwè 49 h.m . tɔn é gudo ɔ , piyɛ́ɛ yì antyɔci silíi tɔn ."
"hwenu e é ɖò finɛ é ɔ , é vo bo nɔ kpɔ́ xá nɔví tɔn e nyí kosi lɛ é ."
"é ɖò wɛn ɖɔ , nǔ e piyɛ́ɛ tuùn lɛ é kpo nǔ e é ko mɔ kpɔ́n lɛ é kpo hɛn lè wá nú ye tawun ."
"amɔ̌ , hwenu e piyɛ́ɛ ɖó nǔ e ɖu xá ye wɛ é ɖè é te ajijimɛ é ɔ , kpɔ́n lee é na ko kpaca ye bo lɛ́ vɛ́ nú ye sɔ́ é !"
"nǔ enɛ e piyɛ́ɛ wá é wà nǔ dó jwifu ɖevo e ɖò agun ɔ mɛ lɛ é wu , kaka jɛ baanabasi jí , bɔ ye lɔ wà mɔ̌ ."
"ðò taji ɔ , etɛ ninɔmɛ enɛ ka sixu kplɔ́n mǐ hwenu e mɛxo agun tɔn ɖé ɖɔ xó ɖé alǒ wà nùɖé b’ɛ vɛ́ nú mǐ é ?"
16 xà galatinu lɛ 2 : 11 - 14 .
piyɛ́ɛ jɛ fɛ́ca xɛsiɖiɖi nú gbɛtɔ́ tɔn mɛ .
"( nùx . 29 : 25 ) piyɛ́ɛ ɖesunɔ tuùn linlin e jehovah ɖó dó ninɔmɛ ɔ wu é có , é ɖi xɛsi dó lee é na cí nú jwifu e ɖò agun jeluzalɛmu tɔn mɛ bo gbò ada lɛ é wu ."
mɛsɛ́dó pɔlu e nɔ kplé e è bló ɖò jeluzalɛmu ɖò xwè 49 h.m . tɔn é tɛnmɛ é gbɛ́ nǔ nú piyɛ́ɛ ɖò antyɔci bo ɖè yɛmɛnúwiwa tɔn gbà . ( mɛ .
15 : 12 ; ga . 2 : 13 ) nɛ̌ kosi e wá huzu klisanwun bɔ nùwanyido piyɛ́ɛ tɔn wà nǔ dó ye wu lɛ é ka wà nǔ gbɔn dó nǔagɔwiwa enɛ wu ?
ye na lɔn bɔ nǔ enɛ na nyí afɔklɛ́nnú nú ye wɛ à ?
piyɛ́ɛ na ba wǔjɔmɛ xɔ akwɛ lɛ kpò ɖó nùwanyido tɔn wu wɛ à ?
nɔ sɔ́ hwɛ kɛ mɛ
17 é ɖò wɛn ɖɔ piyɛ́ɛ sɔ́ éɖée hwe bo yí gbè nú nǔgbɛnúmɛ pɔlu tɔn .
nǔtí ɖò mawuxówema ɔ mɛ bo xlɛ́ ɖɔ é ba wǔjɔmɛ tɔn lɛ kpo ǎ .
"é jɛ ɖɔ è ni ɖ’ayi wu ɖɔ ɖò wema - sɛ́dó - mɛ wegɔ ɔ mɛ ɔ , piyɛ́ɛ ylɔ pɔlu ɖɔ “ nɔví mǐtɔn vívɛ́ná . ” ( 2 pi . 3 : 15 ) nǔ e piyɛ́ɛ wà nyì dò é sixu ko vɛwǔ nú hagbɛ̌ agun ɔ tɔn e nyí kosi lɛ é có , jezu e nyí gǎn agun ɔ tɔn é kpó ɖò piyɛ́ɛ zán dó wà azɔ̌ na wɛ . ( efɛ ."
"1 : 22 ) mɔ̌ mɛ ɔ , ali hun nú hagbɛ̌ agun ɔ tɔn lɛ bɔ ye na xwedó kpɔ́ndéwú jezu kpo tɔ́ tɔn kpo tɔn bo na nɔ sɔ́ hwɛ kɛ mɛ hú ɖ’ayǐ tɔn ."
é na nyɔ́ ɖɔ mɛɖé ni ma lɔn bonu nùwanyido gbɛtɔ́ hwɛhutɔ́ ɖé tɔn ni nyí afɔklɛ́nnú n’i ó .
ninɔmɛ tɛ lɛ ka sixu byɔ ɖɔ mǐ ni ɖè linlin e jehovah nɔ ɖó dó nǔjlɔjlɔwiwa wu é xlɛ́ ?
"18 lee é nyí gbɔn ɖò xwè kanweko nukɔntɔn ɔ mɛ é ɔ , mɛxo agun tɔn e ma ɖó blɔ̌ ǎ é ɖě ɖò agun klisanwun tɔn égbé tɔn mɛ ǎ , ɖó “ mǐ mɛ bǐ wɛ nɔ wà nǔ nyì dò ɖò alɔkpa gègě mɛ . ”"
"( ja . 3 : 2 ) mǐ sixu mɔ nukúnnú jɛ nugbǒ enɛ mɛ fɛɛ , amɔ̌ , fí e wuvɛ̌ ɔ ɖè é wɛ nyí hwenu e nùwanyido nɔví ɖé tɔn lɛ wà nǔ dó mǐ wu tlɔlɔ é ."
"ðò ninɔmɛ mɔhun ɖé mɛ ɔ , mǐ ka na ɖè linlin e jehovah ɖó dó nǔjlɔjlɔwiwa wu é xlɛ́ à ?"
a na lɔn bɔ nǔ e mɛxo agun tɔn ɖé ɖɔ ɖò manywɛ mɛ bɔ é vɛ́ nú we é na nyí afɔklɛ́nnú nú we wɛ à ?
"a na yawu wá gbeta ɔ kɔn ɖɔ é kún sɔ́ jɛxa mɛxo ó wɛ à , alǒ a na ɖó suúlu bo nɔte kpɔ́n jezu e nyí gǎn agun ɔ tɔn é ?"
"a ka na dó gǎn bo na mɔ nǔ zɛ nùwanyido enɛ wu , vlafo bo lin tamɛ dó xwè nabi e nɔví enɛ wà sinsɛnzɔ́ kpo gbejininɔ kpo na é jí à ?"
"enyi nɔví e hu hwɛ dó we é ɖé kpó ɖò mɛxo agun tɔn sín azɔ̌ wá wɛ , alǒ tlɛ mɔ wǔjɔmɛzɔ́ ɖevo lɛ ɔ , a ka na j’awǎ xá ɛ à ?"
"jlǒ sísɔ́ dó sɔ́ hwɛ kɛ mɛ na ɖexlɛ́ ganji ɖɔ a ɖó linlin e jehovah nɔ ɖó dó nǔjlɔjlɔwiwa wu é . — xà matie 6 : 14 , 15 ."
etɛ jí mǐ ka ɖó na kú dó ?
19 akpàkpà nɔ sɔ́ mɛ ɖěɖee yí wǎn nú nǔjlɔjlɔwiwa lɛ é dó gbè e gbè jehovah na ɖè nǔagɔwiwa e satáan kpo gbɛ̀ tɔn nyanya ɔ kpo wà dó gbɛtɔ́ lɛ wu é síìn bǐ mlɛ́mlɛ́ é wu .
"( eza . 65 : 17 ) kaka jɛ hwe enɛ nu ɔ , mi nú mǐ mɛ ɖokpo ɖokpo ni kudeji bá ɖè linlin e jehovah nɔ ɖó dó nǔjlɔjlɔwiwa wu é xlɛ́ gbɔn dogbó mǐtɔn lɛ tuùntuùn ɖò mɛɖesɔhwe mɛ kpo jlǒ sísɔ́ dó sɔ́ hwɛ kɛ mɛ ɖěɖee hu hwɛ dó mǐ lɛ é kpo gblamɛ ."
3 - 9 juillet 2017
10 - 16 juillet 2017
8 alɔdido vǐ “ jonɔ lɛ ” tɔn
"xota nukɔntɔn ɔ ɖɔ xó dó ninɔmɛ vɛwǔ e nɔví sunnu mǐtɔn kpo nɔví nyɔnu mǐtɔn kpo ɖěɖee hɔn sín tò yetɔn mɛ lɛ é nɔ mɔ lɛ é jí , é lɛ́ na alixlɛ́mɛ tawun tawun ɖé lɛ dó lee mǐ sixu d’alɔ ye gbɔn ganji é jí ."
13 tan gbɛzán tɔn : tokunɔ e un nyí é zɔ́n bonu un gɔn nǔ kplɔ́n mɛ ðevo lɛ ǎ
17 - 23 juillet 2017
17 ma nú wanyiyi towe ðekpo ó
24 - 30 juillet 2017
gbɛ̀ ninɔ ɖò gbɛ̀ elɔ mɛ bɔwǔ nú jehovah sɛntɔ́ lɛ ɖebǔ ǎ .
"xota elɔ lɛ xlɛ́ lee mǐ sixu fun ahwan xá linlin cejɛnnabi tɔn gbɛ̀ elɔ tɔn gbɔn , bo na nya xɛ ɖò wanyiyi e mǐ ɖó nú jehovah , nugbǒ biblu tɔn kpo ee mǐ ɖó nú nɔví mǐtɔn lɛ é kpo jí gbɔn é ."
"xota elɔ lɛ lɛ́vɔ ɖɔ xó dó lee mǐ sixu ɖó wanyiyi nú klisu , b’ɛ ma na nyí nú nǔ gbɛ̀ elɔ tɔn lɛ ǎ gbɔn é jí ."
27 lee gayiwusi d’alɔ nɔví tɔn lɛ gbɔn é
30 awǎjijɛ e è nɔ mɔ ðò gbɛzán e bɔkun é ɖé zinzan mɛ é
alɔdido “ jonɔ lɛ ” nú ye na ‘ sɛ̀n jehovah kpo xomɛhunhun kpo ’
‘ jehovah nɔ hɛn jonɔ lɛ . ’ — ðɛh .
146 : 9 .
"han lɛ : 84 , 73"
mɛtɛnkpɔn tɛ lɛ mɛ e hɔn sín tò yetɔn mɛ lɛ é gègě ka nɔ mɔ ?
nɛ̌ mǐ ka sixu d’alɔ bɔ è na sú hudo ɖaxó e ɖè nú nǔ e kàn mɛ e ahwan nya sín tò yetɔn mɛ lɛ é sín dò gbɔn ?
etɛ mǐ ka ɖó na hɛn dó ayi mɛ hwenu e mǐ ɖò mawuxó ɖɔ nú mɛ ɖěɖee ahwan nya sín tò yetɔn mɛ lɛ é wɛ é ?
"1 , 2 . ( a ) mɛtɛnkpɔn tɛ lɛ ka nɔ kpannukɔn ɖé lɛ ɖò nɔví sunnu kpo nɔví nyɔnu mǐtɔn lɛ kpo mɛ ? ( b ) nùkanbyɔ tɛ lɛ ka fɔ́n nyite ?"
"xwédo ce sín mɛɖé lɛ bló kilomɛtlu 1 600 jɛji gudo é ɔ , ye wá wá sla bibɛtɛn tɔn ɖé mɛ ɖò malawi ."
mǐ mɛ e kpò lɛ é gbado . ”
"2 gbɔn gbɛ̀ ɔ bǐ mɛ ɔ , mɛ ɖěɖee ahwan alǒ yadonumɛ nya sín tò yetɔn lɛ mɛ é ko yì 65 000 000 jɛji , è ko mɔ mɔhun kpɔ́n ǎ . * kúnnuɖetɔ́ jehovah tɔn afatɔ́n donu mɔkpan wɛ ɖò mɛ enɛ lɛ mɛ ."
"mɛ vívɛ́ná lɛ kú dó gègě yetɔn , bɔ ye hɛn ɖibla nyí nǔɖokan yetɔn lɛ bǐ bú ."
wuvɛ̌ ɖevo tɛ lɛ ɖé lɛ ɖò ye mɛ ka nɔ lɛ́ mɔ ?
"nɛ̌ mǐ ka sixu d’alɔ nɔví sunnu kpo nɔví nyɔnu enɛ lɛ kpo , bɔ wuvɛ̌ enɛ lɛ na ɖò finɛ có , ye na “ sɛ̀n mawu mavɔmavɔ kpo xomɛhunhun kpo ” gbɔn ? ( ðɛh ."
"100 : 2 ) nɛ̌ mǐ ka sixu jla wɛnɖagbe ɔ mɛ ɖěɖee hɔn sín tò yetɔn mɛ , bo ma ko tuùn jehovah ǎ lɛ é b’ɛ na na sínsɛ́n gbɔn ?"
gbɛzán mɛ e hɔn sín tò tɔn mɛ é ðé tɔn
"3 ee wɛnsagun jehovah tɔn gb’akpá nú jozɛfu ɖɔ axɔsu elɔdu ɖò linlin na hu jezu wɛ é ɔ , jezu e kpó ɖò vǔ é kpo mɛjitɔ́ tɔn lɛ kpo huzu mɛ e hɔn sín tò yetɔn mɛ é ɖò ejipu ."
ye nɔ finɛ kaka jɛ hwenu e elodu kú é .
"( mat . 2 : 13 , 14 , 19 - 21 ) xwè nabi ɖé gudo ɔ , ahwanvu jezu tɔn nukɔntɔn lɛ “ gbakpé judée kpodo samalíi kpan gbéjí ” ɖó yadonumɛ wu . ( mɛ ."
8 : 1 ) jezu ko ɖɔ ɖ’ayǐ ɖɔ è na hɛn ahwanvu emitɔn lɛ gègě bɔ ye na tún xwé gannugánnú .
"( mat . 10 : 23 ) é na bo nyí hwɛjijɔ ɖebǔ wu wɛ è hɔn sín tò mɛ tɔn mɛ ɔ , é nɔ bɔwǔ ǎ ."
awovinú tɛ lɛ mɛ lɛ ka nɔ mɔ hwenu e ( a ) ye ɖò hìnhɔ́n wɛ é ? ( b ) hwenu e ye ɖò sla bibɛtɛn tɔn ɖé mɛ é ?
"4 hwenu e mɛ lɛ ɖò hìnhɔ́n sín tò yetɔn mɛ wɛ é ɔ , awovinú lɛ sixu ba ye , alǒ ye sixu mɔ awovinú lɛ hwenu e ye ɖò sla bibɛtɛn tɔn lɛ mɛ é ."
gad e nyí nɔví sunnu kpɛví lije tɔn é flín ɖɔ : “ mǐ ɖi zɔnlin nú aklunɔzán gbla gègě bo gbɔn cyɔ kanweko mɔkpan kpá .
xwè 12 wɛ un ɖó hwe ɔ nu .
"tɔ́ ce jló na jó mì dó nú kponɔ gǔfɔntɔ́ lɛ ǎ , bo gbɔ bo sɔ́ mì ."
"mǐ nɔ xò ninɔmɛ lɛ zlɛ ayǐ ɖokpo ɖokpo e hɔ́n é , mǐ nɔ xoɖɛ sɛ́dó jehovah bo nɔ ɖeji dó wu tɔn , hweɖelɛnu ɔ , mága e sɛ́n ɖò ali tó ali tó lɛ é kɛɖɛ jɛn mǐ nɔ ɖu . ” — fili . 4 : 12 , 13 ."
5 hagbɛ̌ xwédo lije tɔn tɔn lɛ gègě zán xwè mɔkpan ɖò sla bibɛtɛn tɔn nations unies tɔn lɛ mɛ .
"é ɖò mɔ̌ có , ye nɔ ayijayǐ mɛ ɖò finɛ ǎ ."
lije ee nyí nukúnkpénuwutɔ́ lɛdo tɔn dìn é ɖɔ : “ mɛ gègě ɖó azɔ̌ ǎ .
"enyi kúnnuɖetɔ́ e ɖò sla bibɛtɛn tɔn ɔ mɛ lɛ é na ɖí xwi xá ninɔmɛ nyanya enɛ lɛ ɔ , ye ɖó na ɖó alɔ ɖò azɔ̌ agun tɔn lɛ mɛ bǐ mlɛ́mlɛ́ ."
"ye ɖó linlin e sɔgbe é , bo nɔ flín ɖɔ izlayɛli - ví e ɖi zɔnlin gbɔn gbetótló mɛ lɛ é ɖɔhun ɔ , emi na wá gosin sla bibɛtɛn tɔn mɛ gbè ɖokpo . — 2 kɔ . 4 : 18 ."
wanyiyi ðiðexlɛ́ mɛ ðěðee hɔn sín tò yetɔn mɛ lɛ é
"6 , 7 . ( a ) nɛ̌ “ wanyiyi mawu tɔn ” ka sísɛ́ klisanwun lɛ bɔ ye wà nǔ xá nɔví yetɔn e ɖò hudo mɛ lɛ é gbɔn ? ( b ) nǎ kpɔ́ndéwú ɖé ."
"6 “ wanyiyi mawu tɔn ” ɖó na sísɛ́ mǐ bɔ mǐ na ɖè wanyiyi xlɛ́ mǐɖée lɛ , ɖò taji ɔ , mɛ e ɖò ninɔmɛ vɛwǔ lɛ mɛ lɛ é ."
"hwenu e adɔ doya nú klisanwun judée tɔn lɛ ɖò xwè kanweko nukɔntɔn ɔ mɛ é ɔ , agun ɔ bló tuto bo d’alɔ ye . ( mɛ ."
"11 : 28 , 29 ) mɛsɛ́dó pɔlu kpo piyɛ́ɛ kpo lɛ́ dó wusyɛn lanmɛ nú klisanwun lɛ ɖɔ ye ni nɔ yí yeɖée ."
"( hlɔ . 12 : 13 ; 1 pi . 4 : 9 ) enyi klisanwun lɛ ɖó na yí nɔví ɖěɖee wá ba jonɔ ye lɛ é ɔ , kpɔ́n lee ye ɖó na yí nùɖitɔ́ hàtɔ́ ɖěɖee sín gbɛ̀ ɖò axɔ nu alǒ ɖěɖee è ɖò ya dó na wɛ ɖó nùɖiɖi yetɔn wu lɛ é sɔ́ é ! — xà nùnywɛxó 3 : 27 . *"
"7 agaɖanu dìn ɔ , kúnnuɖetɔ́ jehovah tɔn sunnu , nyɔnu kpo yɔkpɔvu kpo afatɔ́n donu mɔkpan wɛ hɔ́n ɖó ahwan kpo yadonumɛ kpo wu sín zǎnzǎnhweji ukraine tɔn ."
é blawu ɖɔ è hu ye mɛ ɖé lɛ .
"amɔ̌ , nɔví gbigbɔ tɔn yetɔn lɛ kplá gègě yetɔn yì awa vo jí ɖò ukraine , bɔ kúnnuɖetɔ́ hàtɔ́ lɛ lɛ́ na xɔ ye mɛ gègě ɖevo lɛ ɖò russie ."
"ðò tò wè lɛ bǐ mɛ ɔ , ye ɖó wǔ zɔ nú toxóɖiɖɔ , bo “ nyí gbɛ̀ ɔ tɔn ǎ ” lobo kpò “ ɖò wɛnɖagbe ɔ jla wɛ gbɔn fí lɛ fí lɛ ” kpo kanɖodonǔwu kpo . — jaan 15 : 19 ; mɛ . 8 : 4 ."
alɔdido mɛ e hɔn sín tò yetɔn mɛ lɛ é bonu nùðiði yetɔn na lidǒ
"8 , 9 . ( a ) wuvɛ̌ tɛ lɛ ka sixu kpannukɔn mɛ ɖěɖee hɔn sín tò yetɔn mɛ lɛ é ɖò tò yɔyɔ̌ ɖevo mɛ ? ( b ) etɛwu mǐ ka ɖó na d’alɔ ye kpo suúlu kpo ?"
"8 hwenu e mɛɖé lɛ sɛ̀ tɛn bo ma ka d’asa tò yetɔn sín dogbó lɛ ǎ é ɔ , mɛ gègě ɖevo lɛ nɔ wá mɔ yeɖée ɖò ninɔmɛ e ma má dó ye ɖebǔ ǎ lɛ é mɛ ɖò tò ɖevo mɛ ."
"acɛkpikpa lɛ sixu na ye nùɖuɖu , nǔzinzan , kpo xɔ kpo , loɔ , ye sixu gbɔ nùɖuɖu e má dó ye lɛ é mɔ ."
"é sixu vɛwǔ nú mɛ ɖěɖee hɔn sín tò e mɛ yǒzo nɔ gbɛ́ ɖè , bo wá tò e mɛ ayǐ mɛ nɔ fá ɖè é azɔn nukɔntɔn ɔ , bɔ ye na tuùn lee ye na sɔnǔ bo gló jɔhɔn gbɔn é ."
"nú gletoxo ɖé mɛ wɛ ye gosin ɔ , lee è nɔ zán nǔzinzan xɔsa tɔn ɖěɖee è nɔ zán ɖò tò hun nukún mɛ lɛ é gbɔn é sixu bú vo dó ye ."
9 acɛkpikpa ɖé lɛ sɔ́ tutomɛ ɖé lɛ ɖ’ayǐ bo na dó d’alɔ mɛ e hɔn sín tò yetɔn mɛ lɛ é bonu ye na sɔgbe xá ninɔmɛ yɔyɔ̌ e mɛ ye ɖè é .
"amɔ̌ hwɛhwɛ ɔ , acɛkpikpa lɛ nɔ ɖó nukɔn ɖò ye sí ɖɔ sun ɖé lɛ gudo ɔ , ye na kpé nukún dó yeɖée wu ."
tintɛnkpɔn bo sɔgbe xá ninɔmɛ ɔ sixu vɛwǔ tawun .
"dǒ nukún mɛ kpɔ́n ɖɔ a ɖò tintɛnkpɔn wɛ bo na kplɔ́n gbè yɔyɔ̌ ɖevo , na sɔgbe xá sɛ́n yɔyɔ̌ ɖevo lɛ , na sɔgbe xá aca ɖevo , na nɔ nɔ ganmɛ jí , na nɔ sú nǔ vovo e a nɔ zán lɛ é ( factures ) sín akwɛ , na ɖɔ wemaxɔmɛ yiyi vǐ towe lɛ tɔn xó , bo na lɛ́ kplɔ́n ye ; lobɔ táan ɖokpo ɔ mɛ jɛn a ka na wà nǔ enɛ lɛ bǐ !"
"a ka sixu ɖó suúlu bo d’alɔ nɔví sunnu kpo nɔví nyɔnu kpo ɖěɖee wuvɛ̌ enɛ lɛ kpannukɔn é kpo sísí kpo à ? — fili . 2 : 3 , 4 ."
nɛ̌ mǐ ka sixu hɛn nùɖiɖi mɛ e hɔn sín tò yetɔn mɛ bo wá tò mǐtɔn mɛ lɛ é tɔn lidǒ gbɔn ?
10 acɛkpikpa lɛ nɔ bló bɔ é nɔ vɛwǔ nú nɔví mǐtɔn ɖěɖee hɔn sín tò yetɔn mɛ lɛ é bɔ ye na mɔ agun e ɖò xá yetɔn mɛ é .
"tutomɛ ɖé lɛ nɔ ván nukún dó nɔví mǐtɔn lɛ ɖɔ nú ye gbɛ́ azɔ̌ ɖěɖee na byɔ ɖɔ ye ni gɔn kplé lɛ é ɔ , è kún sɔ́ na d’alɔ ye ó ."
xɛsi kpo gǎnmaɖó kpo ko zɔ́n bɔ nɔví mǐtɔn ɖé lɛ ko jó gbè .
"enɛ wu ɔ , é ɖò taji ɖɔ mǐ ni yawu yì ba nɔví mǐtɔn ɖěɖee hɔn sín tò yetɔn mɛ lɛ é kpɔ́n tlolo e ye wá tò mǐtɔn mɛ é ."
wuvɛ̌sexámɛ mǐtɔn kpo alɔ tawun tawun e mǐ na dó ye lɛ é kpo sixu hɛn nùɖiɖi yetɔn lidǒ . — nùx . 12 : 25 ; 17 : 17 .
alɔ tawun tawun ðé lɛ didó mɛ ðěðee hɔn sín tò yetɔn mɛ lɛ é
11 . ( a ) nǔ nukɔntɔn tɛ lɛ sín hudo mɛ ɖěɖee hɔn sín tò yetɔn mɛ lɛ é ka ɖó ? ( b ) nɛ̌ mɛ ɖěɖee hɔn sín tò yetɔn mɛ lɛ é ka sixu xlɛ́ ɖɔ nǔ sù nukún emitɔn mɛ gbɔn ?
"hwenu e mɛ ɖěɖee hɔn sín tò yetɔn mɛ lɛ é xlɛ́ ɖɔ nǔ sù emi nukúnmɛ , bo ma nɔ ɖò nǔ ɖebǔ byɔ wɛ kpowun ǎ é ɔ , é nɔ zɔ́n bɔ mɛ e gɔ́n ye ɖè lɛ é nɔ mɔ awǎjijɛ e ɖò nùnamɛ mɛ é ."
"é ɖò wɛn ɖɔ enyi mɛ ɖěɖee hɔn sín tò yetɔn mɛ lɛ é kpɔ́n dó nùnamɛ mɛ ɖevo lɛ tɔn wu bo cí kɔ jí nú ye ɔ , é sixu zɔ́n bɔ è sɔ́ na ɖó sísí nú ye ǎ , é na lɛ́ hɛn kancica e ɖò ye kpo nɔví ɖevo lɛ kpo tɛntin é gblé . ( 2 tɛ ."
"3 : 7 - 10 ) amɔ̌ , è ɖó na d’alɔ ye ɖò ali tawun tawun ɖé lɛ nu ."
( kpɔ́n akpáxwé 11 - 13 )
"12 , 13 . ( a ) nɛ̌ mǐ ka sixu d’alɔ tawun tawun lɛ mɛ e hɔn sín tò yetɔn mɛ lɛ é gbɔn ? ( b ) nǎ kpɔ́ndéwú ɖokpo ."
"12 alɔ tawun tawun lɛ didó mɛ ɖěɖee hɔn sín tò yetɔn mɛ lɛ é byɔ ɖɔ è ni zán akwɛ gègě ǎ , loɔ , nǔ taji ɔ wɛ nyí ɖɔ mǐ na zán hwenu mǐtɔn bo lɛ́ xlɛ́ ɖɔ nǔ yetɔn nɔ ɖu ayi mɛ nú mǐ ."
"mǐ sixu xlɛ́ ye lee è nɔ dó mɛkplékpɔ́mɛ sín hǔn gbɔn é , lee è nɔ sɔ́ akwɛ kpɛɖé dó xɔ nùɖuɖu hunsin ɖagbe tɔn gbɔn é , alǒ lee è sixu mɔ azɔwanú e è sixu zán dó w’azɔ̌ gbɔn é , alǒ lee è sixu kplɔ́n nùɖé bo na mɔ tɛn dó mɔ akwɛ kpɛɖé gbɔn é ."
ee lɛ́ ɖò taji hú bǐ é wɛ nyí ɖɔ mǐ sixu d’alɔ ye bɔ ye na ɖ’alɔ ɖò azɔ̌ lɛ mɛ ganji ɖò agun yetɔn yɔyɔ̌ ɔ mɛ .
"é nyɔ́ bló hǔn , byɔ ɖɔ emi na sɔ́ ye yì kplé lɛ ."
"gɔ́ na ɔ , tinmɛ lee ye sixu sɛkpɔ mɛ lɛ bo jla wɛn axɔsuɖuto ɔ tɔn ye gbɔn ɖò fí e mǐ nɔ jla wɛn ɖè é ."
nɔ kplá nɔví sunnu kpo nɔví nyɔnu kpo ɖěɖee hɔn sín tò yetɔn mɛ lɛ é yì kúnnuɖegbe .
"13 hwenu e mɛ winnyawinnya e hɔn sín tò yetɔn mɛ lɛ é ɛnɛ wá agun ɖokpo mɛ é ɔ , mɛxo vovo lɛ kplɔ́n lee è nɔ kun mɔ̌to , nɔ wlan nǔ ɖò ɔdinatɛ́ɛ jí gbɔn é , nɔ sɛ̀ sìn xwè nú nǔ e è nyɔ́ wà lɛ é dó wema jí gbɔn é ( curriculum vitae ) , kpo lee ye na bló tuto yetɔn gbɔn bo na wà sinsɛnzɔ́ nú jehovah bǐ mlɛ́mlɛ́ gbɔn é kpo ."
( ga . 6 : 10 ) é lín ǎ bɔ ye bǐ bɛ́ gbexosin - alijitɔ́zɔ́ .
"alixlɛ́mɛ enɛ kpo gǎn ɖěɖee yeɖesunɔ dó bá kpé nǔ e nya wɛ ye ɖè ɖò gbigbɔ lixo lɛ é wu é kpo d’alɔ ye bɔ ye yì nukɔn , bɔ gbɛ̀ nyanya satáan tɔn kpé ye wu ǎ ."
14 . ( a ) mɛtɛnkpɔn tɛ mɛ ɖěɖee hɔn sín tò yetɔn mɛ lɛ é ka ɖó na ɖí xwi xá ? ( b ) nǎ kpɔ́ndéwú ɖokpo .
"14 klisanwun lɛ bǐ ɖɔhun ɔ , mɛ ɖěɖee hɔn sín tò yetɔn mɛ lɛ é ɖó na ɖí xwi xá mɛtɛnkpɔn kpo kɔgbidinúmɛ kpo ɖěɖee na zɔ́n bɔ ye na jó kancica e ɖò ye kpo jehovah kpo tɛntin é dó ɖó nǔ agbaza tɔn lɛ wu é . * lije e xó mǐ ɖɔ wá yì é kpo nɔví tɔn lɛ kpo flín nùɖiɖi sín nǔ e tɔ́ yetɔn kplɔ́n ye hwenu e ye tlɛ ɖò hìnhɔ́n wɛ é é ."
"“ ðě jɛ ɖě gudo ɔ , é bɛ́ nǔɖokan mǐtɔn e mǐ hɛn bɔ ye ma ɖò dandan ǎ lɛ é nyì gbě ."
nǔ e sín hudo mi ɖó é bǐ ɖíe ! ’ ” — xà 1 timɔtée 6 : 8 .
dò ðaxó e ðè ðò mɛ ðěðee hɔn sín tò yetɔn mɛ lɛ é linu é súsú
nɛ̌ mǐ ka sixu nɔ gudo nú mɛ ɖěɖee hɔn sín tò yetɔn mɛ lɛ é gbɔn ɖò ( a ) gbigbɔ lixo ? ( b ) lee nǔ nɔ cí nú mɛ é linu ?
15 è byɔ ɖɔ è ni d’alɔ mɛ e hɔn sín tò yetɔn mɛ lɛ é ɖò gbigbɔ kpo lee nǔ nɔ cí nú mɛ é kpo linu hú ɖɔ è ni d’alɔ ye ɖò agbaza lixo .
"( mat . 4 : 4 ) mɛxo agun tɔn lɛ sixu d’alɔ ye gbɔn wema lɛ yíyí nú ye dó gbè yetɔn mɛ gblamɛ , ye sixu lɛ́ d’alɔ ye bɔ ye na mɔ nɔví ɖěɖee nɔ dó gbè yetɔn lɛ é ."
"gannugánnú ɔ , mɛ e hɔn sín tò yetɔn mɛ lɛ é ko jó xwédo yetɔn e vɛ́ nú ye tawun é , tò yetɔn , kpo agun yetɔn lɛ kpo dó ."
"é ɖò taji ɖɔ ye ni mɔ ɖɔ jehovah yí wǎn nú ye , bo lɛ́ mɔ ɖɔ klisanwun hàtɔ́ yetɔn lɛ ɖò wuvɛ̌ sè xá ye wɛ ."
"é ma nyí mɔ̌ ǎ ɔ , hɛnnumɔ nùmaɖitɔ́ alǒ gbɛ̌ yetɔn nùmaɖitɔ́ e kpo ye kpo sixu ko ɖó aca ɖokpo ɔ alǒ nɔ ninɔmɛ ɖokpo ɔ mɛ lɛ é sixu dɔn ye bú ."
"( 1 kɔ . 15 : 33 ) nú mǐ bló bonu ye mɔ ɖɔ agun ɔ yí emi ganji ɔ , é xlɛ́ ɖɔ mǐ ɖó wǔjɔmɛ ɔ , bo ɖò azɔ̌ wà xá jehovah wɛ bonu é na “ hɛn jonɔ lɛ ” wɛ nɛ . — ðɛh ."
"146 : 9 . 16 lee é nyí gbɔn nú jezu hwenu e é ɖò vǔ é kpo xwédo tɔn kpo gbɔn é ɔ , ali sixu nɔ ma hun nú mɛ e hɔn sín tò yetɔn mɛ lɛ é bonu ye na lɛkɔ yì jɔtɛn yetɔn , ɖó yadonumɛtɔ́ lɛ kpó ɖò gǎn jí wutu ."
"gɔ́ na ɔ , lee lije ɖɔ gbɔn é ɔ , “ mɛjitɔ́ e mɔ bɔ è hwlɛn kàn xá hagbɛ̌ xwédo yetɔn tɔn lɛ alǒ hu ye lɛ é sixu gbɛ́ ɖɔ vǐ emitɔn lɛ kún sɔ́ na lɛkɔ yì fí e awě mɔhunkɔtɔn lɛ xò ye ɖè é ó . ”"
"bo na dó d’alɔ mɛ ɖěɖee jí nǔ mɔhun jɛ dó lɛ é ɔ , nɔví e ɖò fí e mɛ e hɔn sín tò yetɔn mɛ lɛ é wá é ɖó na ‘ ɖó ayixa ɖokpo ɔ ; yí wǎn nú yeɖée nɔví nɔví ɖɔhun , nyɔ́ xomɛ dó yeɖée wu , bo nɔ sɔ́ yeɖée hwe . ’ ( 1 pi . 3 : 8 ) yadonumɛ ko zɔ́n bɔ mɛ e hɔn sín tò yetɔn mɛ lɛ é ɖé lɛ nɔ sɛ̀ yeɖée xwè , bɔ winnya sixu hu ye dó wuvɛ̌ e mɔ wɛ ye ɖè lɛ é ɖiɖɔ wu , ɖò taji ɔ , hwenu e vǐ yetɔn lɛ ɖò finɛ é ."
"kanbyɔ hwiɖée ɖɔ : ‘ nú un ka ɖò tɛn yetɔn mɛ ɔ , nɛ̌ un ka na ba ɖɔ è ni wà nǔ xá mì gbɔn ? ’ — mat . 7 : 12 ."
wɛn jijla nú mɛ ðěðee hɔn sín tò yetɔn mɛ bo ma nyí kúnnuðetɔ́ ǎ lɛ é
nɛ̌ wɛn jijla mɛ ɖěɖee hɔn sín tò yetɔn mɛ lɛ é ka nɔ dó gbɔ nú ye gbɔn ?
17 mɛ e hɔn sín tò yetɔn mɛ lɛ é gègě gosin tò e mɛ è gbɛ́ azɔ̌ mǐtɔn ɖè lɛ é mɛ .
kanɖodonǔwu kúnnuɖetɔ́ ɖěɖee ɖò tò e yí mɛ e hɔn sín tò yetɔn mɛ lɛ é tɔn zɔ́n bɔ ye mɛ afatɔ́n mɔkpan ɖò “ axɔsuɖuto mawu tɔn sín xó ” sè wɛ azɔn nukɔntɔn ɔ .
"( mat . 13 : 19 , 23 ) “ mɛ e agban kpinkpɛn hinhɛn cikɔ na lɛ é ” gègě ɖò kɔfánúmɛ gbigbɔ tɔn mɔ wɛ ɖò kplé mǐtɔn lɛ jí , ye nɔ yawu mɔ nugbǒ xó elɔ tɔn : “ mawu ɖò tɛntin mitɔn nugbǒ . ” — mat . 11 : 28 - 30 ; 1 kɔ . 14 : 25 ."
nɛ̌ mǐ ka sixu ɖè nùnywɛ xlɛ́ ɖò hwenu e mǐ ɖò wɛn jla nú mɛ e hɔn sín tò yetɔn mɛ lɛ é wɛ é gbɔn ?
18 mɛ ɖěɖee ɖò wɛn jla nú mɛ e hɔn sín tò yetɔn mɛ lɛ é wɛ é ɖó na “ ɖó ayi te . ”
"( mat . 10 : 16 ; nùx . 22 : 3 ) ðǒtó ye kpo suúlu kpo , bo ma ka ɖɔ tò xó ó ."
xwedó alixlɛ́mɛ alaxɔ kpo acɛkpikpa xá ɔ mɛ tɔn tɔn kpo ; bo ma sɔ́ gbɛ̀ hwiɖesunɔ alǒ mɛ ɖevo lɛ tɔn ɖó axɔ nu gbeɖé ó .
tɛ́n kpɔ́n bo tuùn sinsɛn mɛ e hɔn sín tò yetɔn mɛ lɛ é tɔn kpo aca yetɔn kpo bo tuùn nǔ e nɔ vɛ́ nú ye é lobo ɖó sísí na .
"ði kpɔ́ndéwú ɔ , tò ɖé lɛ tíìn bɔ mɛ yetɔn lɛ nɔ ba tawun ɖɔ nyɔnu lɛ ni sɔnǔ ganji ."
"enɛ wu ɔ , enyi a ɖò wɛn jla nú mɛ e hɔn sín tò yetɔn mɛ lɛ é wɛ hǔn , sɔnǔ ganji bo ma dó xomɛsin nú ye ó ."
"19 samalíinu e ɖexlɛ́ ɖɔ emi nyí nɔzo ɖagbe ɖò lǒ jezu tɔn mɛ é ɖɔhun ɔ , mǐ jló na d’alɔ mɛ ɖěɖee ɖò wuvɛ̌ sè wɛ lɛ é , mɛ e ma nyí kúnnuɖetɔ́ ǎ lɛ é lɔ ɖ’emɛ ."
( luk . 10 : 33 - 37 ) ali ɖagbe hugǎn e nu mǐ sixu wà mɔ̌ ɖè é wɛ nyí gbɔn wɛnɖagbe ɔ jijla nú ye gblamɛ .
"mɛxo agun tɔn e ko d’alɔ mɛ e hɔn sín tò ye tɔn mɛ lɛ é gègě é ɖé ɖɔ : “ é ɖò taji ɖɔ mǐ ni ɖexlɛ́ ye nyì wɛn azɔn ɖokpo ɖɔ kúnnuɖetɔ́ jehovah tɔn wɛ mǐ nyí , bɔ azɔ̌ mǐtɔn taji ɔ wɛ nyí ɖɔ mǐ na d’alɔ ye ɖò gbigbɔ lixo , é nyí ɖò agbaza lixo ǎ ."
"é ma nyí mɔ̌ ǎ ɔ , ye na dó gbɛ̌ xá mǐ ɖó ɖagbe yeɖesunɔ tɔn kɛɖɛ wu kpowun . ”"
ðagbe e nɔ tɔ́n sín mɛ lɛ é
"20 , 21 . ( a ) nú è xlɛ́ wanyiyi klisanwun tɔn mɛ ɖěɖee hɔn sín tò yetɔn mɛ lɛ é ɔ , ɖagbe tɛ ka nɔ tɔ́n sín mɛ ? ( b ) etɛ mǐ ka na gbéjé kpɔ́n ɖò xota e bɔ d’ewu é mɛ ?"
20 wanyiyi klisanwun tɔn ɖiɖexlɛ́ “ jonɔ lɛ ” nɔ hɛn lè ɖagbe lɛ wá .
"hwenu e nɔví nyɔnu e nɔ nyí alganesh é sín asú kú é ɔ , é hɔn sín érythrée é kpo vǐ tɔn ayizɛ́n lɛ kpo ɖó yadonumɛ wu ."
"ee ye zɔn ali gbɔn gbetótló mɛ kpo nǔ cikɔ kpo nú azǎn tantɔn gudo é ɔ , ye wá wá soudan ."
kúnnuɖetɔ́ jehovah tɔn lɛ kɛɖɛ jɛn sixu wà mɔ̌ ! ” — xà jaan 13 : 35 .
"21 bɔ vǐ mɔkpan e ka nɔ xwedó mɛjitɔ́ yetɔn lɛ , bɔ ye bǐ nɔ hɔn sín tò yetɔn mɛ kpo mɛ ɖevo e sɛ̀ tɛn lɛ é kpo ka lo ?"
"ðò xota e na bɔ d’ewu é mɛ ɔ , mǐ na gbéjé lee mǐ bǐ sixu d’alɔ ye bɔ ye na sɛ̀n jehovah kpo xomɛhunhun kpo gbɔn é kpɔ́n ."
"ðò xota elɔ mɛ ɔ , mǐ zán xógbe “ mɛ e hɔn sín tò yetɔn mɛ lɛ é ” dó dó gesí mɛ ɖěɖee sɛ̀ tɛn , ɖó ahwan , yadonumɛ alǒ adlà lɛ wu lɛ é ( ye sixu d’asa dogbó tò yetɔn tɔn lɛ , alǒ gbɔ ) ."
"sɔgbe kpo xó e haut commissariat des nations unies pour les réfugiés ɖɔ é kpo ɔ , gbɔn gbɛ̀ ɔ bǐ mɛ ɔ , “ gbɛtɔ́ 1 ɖò 113 jí nɔ sɛ̀ tɛn gannugánnú . ”"
"kpɔ́n xota “ mi flín ðɔ mi ðó na yí ye mɛ e nɔ wá ba jonɔ mi lɛ é ganji ” ee tɔ́n ɖò atɔxwɛ octobre 2016 tɔn mɛ é , wex ."
"8 - 12 . nú mɛ ɖěɖee hɔn sín tò yetɔn mɛ lɛ é wá tò mǐtɔn mɛ gudo tlolo ɔ , mɛxo lɛ ɖó na xwedó alixlɛ́mɛ e ɖò mí yin tito - basina nado wà ojlo jehovah tọn mɛ é , wemata 8 , akpáxwé 30 ."
mɛxo lɛ sixu nɔ ɖɔ xó xá agun ɖěɖee ɖò tò ɖevo mɛ lɛ é gbɔn wema winwlan sɛ́dó alaxɔ yeɖesunɔ tɔn gbɔn jw.org jí gblamɛ .
"ðò táan ɖokpo ɔ mɛ ɔ , ye sixu kàn nǔ byɔ dó agun e mɛ mɛ e hɔn sín tò tɔn mɛ é ɖé gosin é kpo sinsɛnzɔ́ tɔn kpo wu , bo na tuùn lee é ɖè gbɔn ɖò gbigbɔ lixo é , ayi yetɔn ka ɖó na ɖò te dó mɔ̌ wiwa wu ."
"kpɔ́n xota “ mẹdepope ma sọgan yin afanumẹ na ogán awe ” kpo “ gboadọ — jehovah wẹ alọgọtọ towe ! ” kpo ɖěɖee tɔ́n ɖò atɔxwɛ ( gungbe ) 15 avril 2014 tɔn mɛ é , wexwɛ 17 - 26 ."
alɔdido vǐ “ jonɔ lɛ ” tɔn
"“ un sè ɖɔ vǐ ce lɛ ɖò gbɛ̀ zán wɛ ɖò nugbǒ mɛ ɔ , nùɖé sɔ́ nɔ hun xomɛ nú mì hú mɔ̌ ǎ . ” — 3 jaan 4 ."
"1 , 2 . ( a ) wuvɛ̌ tɛ gègě vǐ e gosin jɔtɛn yetɔn bo ɖò tò ɖevo mɛ lɛ é tɔn ka nɔ mɔ ? ( b ) nùkanbyɔ tɛ lɛ xota elɔ ka na gbéjé kpɔ́n ?"
“ sín vǔ wɛ un nɔ ko dó gbè mɛjitɔ́ ce e sɛ̀ tɛn bo ɖò tò ɖevo mɛ lɛ é tɔn ɖò xwégbe kpo agun ɔ kpo mɛ ” wɛ joshua ɖɔ .
"un sɔ́ nɔ sixu mɔ nukúnnú jɛ kplé lɛ mɛ ǎ , aca mɛjitɔ́ ce lɛ tɔn sɔ́ má mì ǎ . ”"
enyi joshua kɛɖɛ wɛ nɔ ninɔmɛ mɔhun mɛ ǎ .
"2 ðò égbé ɔ , gbɛtɔ́ 240 000 000 jɛji wɛ gosin jɔtɛn yetɔn bo ɖò fí ɖevo ."
"nú mɛjitɔ́ ɖé wɛ a nyí bo ɖò tò ɖevo mɛ ɔ , nɛ̌ a ka sixu hun ali ɖagbe hugǎn ɔ nú vǐ towe lɛ bɔ ye na yì nukɔn ɖò gbigbɔ lixo lobo “ ɖò gbɛ̀ zán wɛ ɖò nugbǒ mɛ ” gbɔn ? ( 3 jaan 4 ) nɛ̌ mɛ ɖevo lɛ ka sixu d’alɔ gbɔn ?"
"mɛjitɔ́ lɛ emi , mi sɔ́ kpɔ́ndéwú ðagbe ðé ð’ayǐ"
"3 , 4 . ( a ) nɛ̌ mɛjitɔ́ lɛ ka sixu sɔ́ kpɔ́ndéwú ɖagbe ɖ’ayǐ nú vǐ yetɔn lɛ gbɔn ? ( b ) etɛ mɛjitɔ́ lɛ ma ka ɖó na ɖó nukún sín vǐ yetɔn lɛ sí ǎ ?"
"3 mɛjitɔ́ lɛ emi , kpɔ́ndéwú ɖagbe mitɔn ɖò dandan cobɔ vǐ mitɔn lɛ na jɛ zɔnlin ɖi gbɔn gbɛ̀ li ɔ jí jí ."
"( mat . 6 : 33 , 34 ) enɛ wu ɔ , zǎn gbɛ̀ e ɖò jlɛ̌ jí é ."
"sɔ́ nǔ agbaza tɔn lɛ dó savɔ̌ dó nǔ gbigbɔ tɔn lɛ takúnmɛ , ma sɔ́ gbigbɔ tɔn lɛ dó savɔ̌ ó ."
dǒ gǎn bo ma nɔ ɖu axɔ ó .
"ba “ dɔkun ɖò mawu gɔ́n ” enɛ wɛ nyí ɖɔ tɛ́n kpɔ́n bonu nǔ towe ni nyɔ́ jehovah nukúnmɛ , bo ma ba dɔkun fí tɔn alǒ ‘ xɔ susu ɖò gbɛtɔ́ lɛ gɔ́n ’ ó . — xà maki 10 : 21 , 22 ; jaan 12 : 43 ."
4 ma nú alɔnu towe ján kaka bonu a ba táan kpò nú vǐ towe lɛ gbeɖé ó .
"nú vǐ towe lɛ wá gbeta ɔ kɔn bo na sɔ́ jehovah ɖó tɛn nukɔntɔn ɔ mɛ , bo ma na ba susu xixɔ alǒ dɔkun nú yeɖée alǒ nú we ǎ hǔn , nǔ ye ni tuùn ɖɔ a nɔ gó ɖó ye wu ."
"nyì alɔ nú linlin e ma nyí klisanwun tɔn ǎ , bo ɖɔ ɖɔ vǐ lɛ ɖó na bló bɔ mɛjitɔ́ lɛ na zán vivo mɛ ninɔ sín gbɛ̀ é ."
"flín , “ enyi vǐ lɛ wɛ na sɔ́ nǔ e ye ɖó lɛ dó tɔ́jú mɛjitɔ́ yetɔn lɛ na ǎ ; loɔ , mɛjitɔ́ lɛ wɛ na sɔ́ nǔ e ye ɖó lɛ dó tɔ́jú vǐ yetɔn lɛ na . ” — 2 kɔ . 12 : 14 ."
"mɛjitɔ́ lɛ emi , mi xò dogbó gbè tɔn lɛ zlɛ"
etɛwu mɛjitɔ́ lɛ ka ɖó na nɔ ɖɔ xó dó jehovah wu xá vǐ yetɔn lɛ ?
"5 lee è ko ɖɔ ɖ’ayǐ gbɔn é ɔ , gbɛtɔ́ lɛ ɖò ahwan nyì wá tutoblonunu jehovah tɔn mɛ wɛ bɔ “ ye mɛ ɖokpo ɖokpo [ ka nɔ ] dó gbè vovo . ”"
"( zak . 8 : 23 ) amɔ̌ , gbemase sixu zɔ́n bɔ nugbǒ ɔ kpinkplɔn vǐ towe lɛ na vɛwǔ nú we ."
"vǐ towe lɛ wɛ nyí biblu kplɔntɔ́ taji hugǎn e a sixu ɖó é , bɔ enyi ye “ tuùn ” jehovah ɔ , é na zɔ́n bɔ ye na mɔ gbɛ̀ mavɔmavɔ ."
"( jaan 17 : 3 ) bonu vǐ towe lɛ na dó tuùn nùkplɔnmɛ jehovah tɔn lɛ ɔ , a ɖó na “ nɔ ɖò xó ɖɔ d’ewu wɛ ” ɖò hweɖebǔnu e ali tɔn hun é . — xà sɛ́nflínmɛ 6 : 6 , 7 ."
"6 vlafo vǐ towe lɛ na jló na kplɔ́n gbè xá ɔ mɛ tɔn ɖò wemaxɔmɛ kpo fí e ye ɖè é kpo , amɔ̌ , gbè towe wɛ ye kplɔ́n dó nukɔn gbɔn nǔ wiwa ɖó kpɔ́ xá we hwɛhwɛ ɖò gbè towe mɛ gblamɛ ."
"hú mɔ̌ ɔ , nǎ tɛn vǐ towe lɛ nú ye ni nɔ ɖɔ xó ɖó kpɔ́ xá we kpo ayi bǐ kpo , ɖó gbè towe sise na hɛn lè gègě ɖevo lɛ wá nú ye ."
"enyi vǐ towe lɛ nɔ dó gbè wè ɔ , é na zɔ́n bɔ nǔwukpikpé nǔ linlin tɔn yetɔn kpo lee ye nɔ wà nǔ xá mɛ ɖevo lɛ gbɔn é kpo na kpɔ́n te ."
é sixu lɛ́ hun ali nú ye bɔ ye na gbló ada nú sinsɛnzɔ́ yetɔn .
carolina ee sín mɛjitɔ́ lɛ gosin jɔtɛn yetɔn bo ɖò tò ɖevo mɛ é ɖɔ : “ agun jonɔgbe tɔn ɖé mɛ ninɔ víví .
é nɔ nyɔ́ tawun ɖɔ è ni d’alɔ ɖò fí e hudo sukpɔ́ ɖè é . ”
"enyi dogbó gbè tɔn ɖò tagba dó nú we wɛ ɖò xwédo towe mɛ ɔ , etɛ a ka sixu wà ?"
"7 é ɖò mɔ̌ có , ɖó aca kpo gbè xá ɔ mɛ tɔn kpo jɛ vǐ e gosin jɔtɛn yetɔn bo ɖò tò ɖevo mɛ lɛ é má jí wutu ɔ , ɖé lɛ ɖò ye mɛ , bɔ jlǒ e ye nɔ ɖó bo na dó anɔ̌nugbe yetɔn e na ɖekpo , nǔwukpikpé e ye ɖó bo nɔ ɖɔ xó d’emɛ é lɔ tlɛ sixu ɖekpo ."
"nú a mɔ nukúnnú jɛ xóɖɔɖókpɔ́ vǐ towe lɛ tɔn mɛ , ayiɖeɖayi yetɔn lɛ mɛ , azɔ̌ e ye nɔ wà ɖò wemaxɔmɛ lɛ é mɛ lobo nɔ kpéwú bo nɔ ɖɔ xó xá mɛ̌si yetɔn lɛ tlɔlɔ ɔ , é na bɔkun nú we bɔ a na kplɔ́n ye dó klisanwun li jí ."
"nugbǒ wɛ ɖɔ gbè yɔyɔ̌ ɖevo kpinkplɔn nɔ byɔ hwenu , gǎndido kpo mɛɖesɔhwe kpo ."
"amɔ̌ , nú é sín nùɖé wu vlafo bɔ vǐ towe huzu tokunɔ ɔ , a ka na tɛ́n kpɔ́n bo kplɔ́n tokunɔgbe dó ɖɔ xó xá ɛ à cé ?"
"é jɛxa ɖɔ vǐ e nɔ ɖɔ xó dó gbè ɖevo mɛ ganji é ɔ , nǔ é lɔ tɔn ni ɖu ayi mɛ nú mɛ gbɔn mɔ̌ , kabǐ ? *"
"enyi gbemase nɔ dó tagba nú we ɔ , nɛ̌ a ka sixu d’alɔ vǐ towe lɛ gbɔn ?"
"8 è na ɖɔ xó jɔ xó ɔ , é sixu nɔ ma nyɔ́ bló , bɔ mɛjitɔ́ e gosin jɔtɛn yetɔn bo wá tò ɖevo mɛ lɛ é ni sè gbè yɔyɔ̌ xá ɔ mɛ tɔn e vǐ yetɔn lɛ nɔ dó é ganji ."
"dogbó enɛ sixu zɔ́n bɔ é na vɛwǔ nú mɛjitɔ́ lɛ bɔ ye na kplɔ́n nukúnnúmɔjɛnǔmɛ ee gɔngɔn bo ɖò “ nǔwlánwlán mímɛ́ ” lɛ mɛ é vǐ yetɔn lɛ . ( 2 tim . 3 : 15 ) enyi ninɔmɛ enɛ mɛ wɛ a ɖè ɔ , a sixu lɛ́ kpó ɖò alɔ dó vǐ towe lɛ wɛ nú ye ni wá tuùn jehovah lobo yí wǎn n’i ."
"“ nukúnnúmɔjɛnǔmɛ e nɔ goɖokponɔ mǐtɔn ɖó dó gbè e dada ce kpo nyɛ kpo nɔ dó ganji é wu é ɖó dogbó , mǐdɛɛ lɛ lɔ ka nɔ dó gbè éyɛ tɔn ganji ǎ , ” wɛ mɛxo e è nɔ ylɔ ɖɔ shan é flín ."
9 é sixu byɔ ɖɔ vǐ ɖé lɛ ni kplɔ́n nǔ dó jehovah wu dó gbè e ye nɔ dó ɖò wemaxɔmɛ é kpo ee ye nɔ dó ɖò xwégbe é kpo mɛ .
"enɛ wu ɔ , mɛjitɔ́ ɖé lɛ nɔ zán wema e è zin lɛ é , xóyidókanji lɛ , kpo video lɛ kpo dó gbè wè lɛ mɛ ."
"é ɖò wɛn ɖɔ mɛjitɔ́ e gosin jɔtɛn yetɔn , bo ɖò tò ɖevo mɛ lɛ é ɖó na zán hwenu gègě , bo na lɛ́ dó gǎn tawun bo na dó d’alɔ vǐ yetɔn lɛ nú ye ni ɖó kancica syɛnsyɛn ɖé kpo jehovah kpo ."
gbè tɛ mɛ mi ka ðó na nɔ yì kplé dó ?
10 . ( a ) mɛ̌ ka na wá gbeta ɔ kɔn ɖɔ gbè lě mɛ wɛ xwédo ɔ na nɔ yì kplé dó ? ( b ) etɛ é ka ɖó na wà cobo wá gbeta ɖé kɔn ?
"10 hwenu e “ jonɔ lɛ ” ɖò zɔ dó kúnnuɖetɔ́ e nɔ dó gbè yetɔn lɛ é ɔ , ye ɖó na dó gbɛ̌ xá agun e ɖò xá ɔ mɛ é . ( ðɛh ."
"146 : 9 ) amɔ̌ , nú agun e nɔ dó anɔ̌nugbe towe é ɖé sɛkpɔ finɛ ɔ , nùkanbyɔ ɖé ɖò te : gbè tɛ mɛ é ka na nyɔ́ hugǎn ɖɔ xwédo ɔ ni nɔ yì kplé dó ?"
"enyi tatɔ́ xwédo tɔn ɔ lin nǔ kpɔ́n kpo sɔxwixwe kpo , bo xoɖɛ lobo ɖɔ xó ɖó kpɔ́ xá asì tɔn kpo vǐ tɔn lɛ kpo gudo ɔ , é ɖó na wá gbeta ɖé kɔn . ( 1 kɔ ."
11 : 3 ) nǔ tɛ lɛ jí tatɔ́ xwédo tɔn ɔ ka ɖó na lin nǔ kpɔ́n dó ?
nugbodòdó tɛ lɛ é ka na zán ?
mi nú mǐ ni gbéjé ɖé lɛ kpɔ́n .
"11 , 12 . ( a ) etɛ gbè ka sixu wà nú lee vǐ lɛ na kplɔ́n nǔ gbɔn ɖò kplé lɛ jí é ? ( b ) etɛwu vǐ ɖé lɛ ka sixu gbɛ́ ɖɔ emi kún na kplɔ́n anɔ̌nugbe mɛjitɔ́ emitɔn lɛ tɔn ó ?"
11 mɛjitɔ́ lɛ ɖó na ba dò nú nǔ e hudo vǐ yetɔn lɛ tawun é .
"é ɖò wɛn ɖɔ enyi vǐ ɖé na bo nɔ dó gbè ɖebǔ ɔ , cobonu é na mɔ nukúnnú jɛ nugbǒ ɔ mɛ ganji ɔ , é nyí táan klewun e è nɔ zán ɖò kplé lɛ jí ɖò aklunɔzán gbla ɖokpo ɖokpo mɛ dó kplɔ́n nǔ gbigbɔ tɔn lɛ é sín hudo kɛɖɛ wɛ é ɖó ǎ ."
"amɔ̌ , ɖǒ ayi nǔ elɔ wu : nú è nɔ bló kplé lɛ dó gbè e mɛ vǐ lɛ mɔ nǔ jɛ ganji é ɔ , kplé enɛ lɛ yiyi kpowun sixu zɔ́n bɔ ye na kplɔ́n nǔ gègě zɛ nǔ e mɛjitɔ́ yetɔn lɛ lin ɖɔ ye na kplɔ́n é wu ."
anɔ̌nugbe vǐ ɖé tɔn sixu nɔ ma nyí gbè e mɛ é nɔ lin tamɛ dó é .
"nugbǒ ɔ , vǐ ɖé lɛ sixu kplɔ́n xósin nina , wazexlɛ́ biblo kpo xó xwíxwlémɛ kpo dó anɔ̌nugbe tɔn mɛ fɛɛ có , xó e é nɔ ɖɔ ɖò azɔ̌ vovo enɛ lɛ hwenu e sixu nɔ ma nɔ gosin ayi tɔn mɛ ."
"12 hú mɔ̌ ɔ , é nyí gbè kɛɖɛ wɛ nɔ wà nǔ dó ayi vǐ ɖé tɔn jí ǎ ."
nǔ e jɛ dó joshua e xó mǐ ɖɔ ɖò bǐbɛ̌mɛ é wu é nɛ .
"dada tɔn esther ɖ’ayi wu ɖɔ : “ vǐ lɛ ɔ , anɔ̌nugbe mɛjitɔ́ yetɔn lɛ tɔn , aca yetɔn kpo sinsɛn yetɔn kpo bǐ wɛ ɖó na má vǐ lɛ . ”"
"enyi aca mɛjitɔ́ lɛ tɔn ma má dó vǐ lɛ ǎ ɔ , ye na ba na kplɔ́n anɔ̌nugbe mɛjitɔ́ yetɔn lɛ tɔn ǎ , ye ka na lɛ́ kplɔ́n nǔ dó sinsɛn yetɔn wu ǎ ."
etɛ mɛjitɔ́ e jó jɔtɛn yetɔn lɛ dó bo ɖò tò ɖevo mɛ lɛ é ka sixu wà ?
"13 , 14 . ( a ) etɛwu asú kpo asì kpo e gosin jɔtɛn yetɔn bo ɖò tò ɖevo mɛ é ɖé ka wá gbeta ɔ kɔn bɔ xwédo yetɔn jɛ kplé lɛ yì jí ɖò agun e nɔ dó gbè xá ɔ mɛ tɔn é ɖé mɛ ? ( b ) nɛ̌ mɛjitɔ́ lɛ ka wà gbɔn bo kpó ɖò hlɔnhlɔn ɖó wɛ ɖò gbigbɔ lixo ?"
13 mɛjitɔ́ klisanwun lɛ nɔ ba ganjininɔ gbigbɔ tɔn vǐ yetɔn lɛ tɔn hú nùjlomɛ yeɖesunɔ lɛ tɔn .
"( 1 kɔ . 10 : 24 ) samuel e nyí tɔ́ joshua kpo esther kpo tɔn é ɖɔ : “ nyì kpo asì ce kpo kpɔ́n gbè e mɛ vǐ mǐtɔn lɛ na yì nukɔn ɖè ɖò gbigbɔ lixo é , bo xoɖɛ lobo byɔ nùnywɛ ."
"amɔ̌ , hwenu e mǐ mɔ ɖɔ vǐ mǐtɔn lɛ kún nɔ ɖu kplé e è nɔ bló dó gbè mǐtɔn mɛ lɛ é sín lè kaka ɖé ó é ɔ , mǐ wá gbeta ɔ kɔn bo na nɔ yì kplé ɖò agun e nɔ dó gbè xá ɔ mɛ tɔn é mɛ ."
"14 samuel ɖɔ gɔ́ na ɖɔ : “ bonu nyì kpo asì ce kpo na kpó ɖò hlɔnhlɔn ɖó wɛ ɖò gbigbɔ lixo ɔ , mǐ nɔ lɛ́ yì kplé lɛ dó anɔ̌nugbe mǐtɔn mɛ ."
vǐ mǐtɔn atɔn lɛ bǐ wɛ ɖò jehovah sɛ̀n wɛ ɖò sinsɛnzɔ́ hwebǐnu tɔn mɛ . ”
nǔ e mɛ winnyawinnya lɛ sixu wà é
etɛwu nɔví nyɔnu e nɔ nyí kristina é ka mɔ ɖɔ emi sixu wà nǔ gègě hugǎn ɖò agun e nɔ dó gbè xá ɔ mɛ tɔn é ɖé mɛ ?
15 vǐ mɛxo lɛ sixu wá mɔ ɖɔ emi sixu sɛ̀n jehovah hugǎn ɖò agun e nɔ dó gbè e mɛ ye mɔ nǔ jɛ ganji é ɖé mɛ .
"enyi é wá jɛ ɖò mɔ̌ hǔn , mɛjitɔ́ yetɔn lɛ ɖó na lin ɖɔ vǐ emitɔn lɛ gbɛ́ wǎn nú emi ǎ ."
"( mɛ . 2 : 11 , 41 ) hwenu e kristina wá nyí mɛxo é ɔ , é ɖɔ xó ɖó kpɔ́ xá mɛjitɔ́ tɔn lɛ dó ninɔmɛ ɔ wu , lobo wá gbeta ɔ kɔn dìn bá sɛ̀ tɛn jɛ agun e nɔ dó gbè xá ɔ mɛ tɔn é ɖé mɛ ."
é flín ɖɔ : “ nǔ kplɔnkplɔn dó jehovah wu dó gbè e mǐ nɔ dó ɖò wemaxɔmɛ é mɛ sísɛ́ mì bɔ un na wà nǔ . ”
é sɔ́ lín ǎ bɔ kristina huzu gbexosin - alijitɔ́ hwebǐnu tɔn awǎjijɛnɔ ɖé .
etɛwu nɔví nyɔnu e nɔ nyí nadia é ka hun xomɛ ɖɔ emi nɔ agun e nɔ dó mɛjitɔ́ emitɔn lɛ sín gbè é mɛ ?
"16 mɛ winnyawinnya lɛ emi , mi ka lin ɖɔ kplé lɛ yiyi dó agun e nɔ dó gbè xá ɔ mɛ tɔn é ɖé mɛ wɛ na nyɔ́ nú mi hugǎn à ?"
"enyi mɔ̌ wɛ hǔn , mi kàn nǔ e wu wɛ é byɔ miɖée ?"
tɛnsisɛ yì agun mɔhun mɛ ka na d’alɔ mì bɔ un na lɛ́ sɛkpɔ jehovah d’eji wɛ à ?
"( ja . 4 : 8 ) alǒ a lin na sɛ̀ tɛn yì dɔ̌n bonu nukún ni ma sɔ́ nɔ jǐ we sɔmɔ̌ ó , alǒ azɔ̌ lɛ ni ɖekpo nú we wutu wɛ à ?"
"“ hwenu e nyì kpo nɔví ce lɛ kpo jɛ winnyawinnya jí é ɔ , mǐ jló na sɛ̀ tɛn jɛ agun e nɔ dó gbè xá ɔ mɛ tɔn é mɛ , ” wɛ nadia e ɖò azɔ̌ wà wɛ ɖò betɛli dìn é ɖɔ ."
"amɔ̌ , mɛjitɔ́ yetɔn lɛ tuùn ɖɔ mɔ̌ wiwa kún na wà ɖagbe nú ye ɖò gbigbɔ lixo ó ."
"“ dìn ɔ , é víví nú mǐ ɖesu ɖɔ mɛjitɔ́ mǐtɔn lɛ w’azɔ̌ syɛnsyɛn bo kplɔ́n gbè yetɔn mǐ , bɔ mǐ nɔ agun e nɔ dó jonɔgbe é mɛ ."
lee mɛ ðevo lɛ sixu d’alɔ gbɔn é
17 . ( a ) mɛ̌ jehovah ka ɖè azɔ̌ vǐ lɛ kplɔnkplɔn tɔn na ? ( b ) nɛ̌ mɛjitɔ́ lɛ ka sixu ba alɔdo bo kplɔ́n vǐ yetɔn lɛ dó nugbǒ ɔ mɛ gbɔn ?
"é ɖò mɔ̌ có , mɛjitɔ́ ɖěɖee ma sè gbè e è nɔ dó ɖò xá ɔ mɛ é ǎ lɛ é sixu ɖó hudo alɔdo tɔn , bɔ xó ɔ na byɔ ayi vǐ yetɔn lɛ tɔn mɛ ."
"alɔdo mɔhun byɔbyɔ nyí ta ɖiɖe sín azɔ̌ gbigbɔ tɔn yetɔn mɛ ǎ ; é nyɔ́ wà ɔ , é sixu nyí akpáxwé ɖé ɖò gǎndido bo na “ gbɛ́ nǔ nú ye , bo na kplɔ́n ye lee aklunɔ jló gbɔn é ” mɛ ."
"( efɛ . 6 : 4 ) ði kpɔ́ndéwú ɔ , mɛjitɔ́ lɛ sixu byɔ mɛxo agun tɔn lɛ ɖɔ ye xlɛ́ ali emi dó lee emi na kpé nukún dó sinsɛn - biblo xwédo tɔn wu gbɔn é wu , bo lɛ́ byɔ alɔdo dó lee vǐ yetɔn lɛ na mɔ gbɛ̌ ɖagbe lɛ gbɔn é wu ."
"18 , 19 . ( a ) nɛ̌ nɔví sunnu kpo nɔví nyɔnu kpo ɖěɖee ɖó linlin ɖagbe lɛ é ka sixu bló gbɔn bɔ mɛ winnyawinnya lɛ na ɖu lè yetɔn ? ( b ) etɛ mɛjitɔ́ lɛ ka ɖó na kpó ɖò wiwa wɛ ?"
"18 ði kpɔ́ndéwú ɔ , mɛjitɔ́ lɛ sixu ylɔ xwédo ɖevo lɛ nú ye na nɔ kpɔ́ xá ye ɖò sinsɛn - biblo xwédo tɔn yetɔn hwenu hwɛhwɛ ."
"gɔ́ na ɔ , mɛ winnyawinnya gègě yì nukɔn , ɖó hagbɛ̌ gbigbɔ tɔn yetɔn ɖěɖee ɖò jlɛ̌ jí , bo sixu ko nɔ kplá ye yì kúnnuɖegbe lobo nɔ lɛ́ ɖ’alɔ ɖò ayiɖeɖayi ɖagbe lɛ mɛ xá ye é wu . ( nùx ."
"27 : 17 ) “ un flín nɔví ɖěɖee dɔn mǐ dó awa yetɔn lɛ mɛ lɛ é , ” wɛ shan e xó mǐ ɖɔ wá yì é flín ."
"19 é ɖò wɛn ɖɔ mɛ ɖěɖee mɛjitɔ́ lɛ sɔ́ bɔ ye na d’alɔ vǐ yetɔn lɛ é ɖó na nɔ dó wusyɛn lanmɛ nú vǐ lɛ hwebǐnu ɖɔ ye ni nɔ ɖó sísí nú mɛjitɔ́ yetɔn lɛ ; ye ɖó na nɔ ɖɔ xó ɖagbe lɛ dó mɛjitɔ́ lɛ wu ɖò vǐ lɛ gɔ́n , bo na xò azɔ̌ mɛjitɔ́ lɛ tɔn yí ǎ ."
( 1 pi . 2 : 12 ) mɛjitɔ́ lɛ ɖó na sɔ́ vǐ yetɔn lɛ ɖó kɔ jí nú mɛ ɖevo lɛ ɖɔ ye wɛ na kplɔ́n ye ɖò gbigbɔ lixo kpowun ǎ .
"ye ɖó na lɛ́ gbéjé alɔ e nɔví hàtɔ́ ɖé dó vǐ yetɔn é kpɔ́n , lobo lɛ́ kpó ɖò nǔ kplɔ́n vǐ yetɔn lɛ wɛ ."
nɛ̌ mɛjitɔ́ lɛ ka sixu d’alɔ vǐ yetɔn lɛ bɔ ye na huzu jehovah sɛntɔ́ ɖagbe gbɔn ?
"20 mɛjitɔ́ lɛ emi , mi xoɖɛ sɛ́dó jehovah bo byɔ alɔdo lobo wà nǔ e wu mi kpé é ."
mi nú xɔ́ntɔn zunzun vǐ mitɔn tɔn xá jehovah ni nɔ jɛ nukɔn nú jlǒ miɖesunɔ tɔn lɛ .
mi wà nǔ e wu mi kpé é bǐ bo kudeji ɖɔ xó mawu tɔn byɔ ayi vǐ mitɔn tɔn mɛ .
mi ma gɔn linlin gbeɖé ɖɔ vǐ mitɔn sixu wá huzu jehovah sɛntɔ́ ɖagbe ɖé ó .
"hwenu e vǐ mitɔn lɛ na ɖò nǔ wà sɔgbe xá xó mawu tɔn kpo kpɔ́ndéwú ɖagbe mitɔn kpo wɛ é ɔ , lee nǔ cí nú mɛsɛ́dó jaan dó vǐ tɔn gbigbɔ tɔn lɛ wu é ɔ , é na cí mɔ̌ nú mi lɔ : “ un sè ɖɔ vǐ ce lɛ ɖò gbɛ̀ zán wɛ ɖò nugbǒ mɛ ɔ , nùɖé sɔ́ nɔ hun xomɛ nú mì hú mɔ̌ ǎ . ” — 3 jaan 4 ."
kpɔ́n xota vous pouvez apprendre une langue étrangère ! ɖò réveillez - vous !
tokunɔ e un nyí é zɔ́n bonu un gɔn nǔ kplɔ́n mɛ ðevo lɛ ǎ
mɛ e tɔn wɛ é : walter markin
"un bló baptɛm ɖò 1941 , hwenu e un ɖó xwè 12 é ."
"amɔ̌ , kaka 1946 wɛ un wá mɔ nukúnnú jɛ nugbǒ biblu tɔn mɛ tawun ."
nɛ̌ nǔ ka nyí mɔ̌ gbɔn ?
mi nú má kpi tan ce nú mi .
"ðò 1910 mɔ̌ ɔ , mɛjitɔ́ ce lɛ sɛ̀ tɛn sín tbilisi , georgie yì canada , bo cí gletoxo kpɛví e ɖò fí faɖaɖa ɖé , bo sɛkpɔ pelly , saskatchewan é ɖò gbadahweji canada tɔn ."
"è jì mì ɖò 1928 , bɔ un nyí kpodé nú vǐ ayizɛ́n e mɛjitɔ́ ce lɛ jì é ."
"tɔ́ ce kú bɔ é ɖó sun ayizɛ́n gudo é wɛ è jì mì , bɔ nɔ ce kú hwenu e un kpò ɖò kpɛví tawun é ."
"é sɔ́ lín ǎ bɔ dada ce ɖaxó bǐ e nyí lucy é lɔ kú , hwenu e é ɖó xwè 17 é ."
"enɛ ɔ gudo ɔ , nylɔ ce kplá nyì kpo nɔví ce ɖevo lɛ kpan bo kpé nukún dó mǐ wu ."
"é sù gbè ɖokpo , hwenu e un kpò ɖò vǔ é , bɔ mɛ ce lɛ mɔ mì , bɔ un ɖò sí sɔ́ e ɖò gle mǐtɔn mɛ lɛ é tɔn ɖokpo dɔn wɛ ."
"ye ɖi xɛsi ɖɔ sɔ́ ɔ sixu sɛ́ hwɛ̌ mì , bo súxó ɖɔ nyì ni gbɔ , amɔ̌ , un kɛnu ǎ ."
"gudo ce wɛ ye ɖè bo sú xó ɔ , un ka sɛ̀ tɛn ǎ ."
"awǎjijɛ sín nǔ wɛ é nyí ɖɔ un kún gblewu ó , amɔ̌ , azǎn enɛ gbè wɛ mɛ ce lɛ mɔ nǔ jɛ wu ɖɔ nyì kú tó ."
"xɔ́ntɔn xwédo ɔ tɔn ɖokpo byɔ ɖɔ nyì na yì wemaxɔmɛ xá yɔkpɔvu tokunɔ ɖevo lɛ , enɛ wu ɔ , nylɔ ce nick dó nyikɔ ce wema mɛ ɖò wemaxɔmɛ tokunɔ lɛ tɔn e ɖò saskatoon , saskatchewan é ."
"un sɛ̀ tɛn yì xá e ɖó ganxixo mɔkpan dó xwédo ce é ɖé mɛ , bɔ ɖó xwè atɔ́ɔ́n kpowun jɛn un ɖó hwenɛnu wutu ɔ , xɛsi ɖi mì tawun ."
gbɔjɛyiyi lɛ sín hwenu kɛɖɛ jɛn un sixu yì ba xwédo ce kpɔ́n ɖè .
nugbǒ biblu tɔn kplɔnkplɔn
"dada ce mɛxo e kpó ɖò gbɛ̀ bo nɔ nyí marion é da bill danylchuck , bɔ ye kplá nyì kpo nɔví nyɔnu ce frances kpo bo kpé nukún dó mǐ wu ."
"ðò gbɔjɛyiyi aluùn mɛ tɔn lɛ hwenu ɔ , ye nɔ wà nǔ e wu ye kpé é bǐ bo nɔ má nǔ e kplɔ́n wɛ ye ɖè ɖò biblu mɛ lɛ é xá mì ."
"nú è na ɖɔ nugbǒ ɔ , xóɖiɖɔ xá ye bɔwǔ ǎ , ɖó ye sè tokunɔgbe ǎ ."
"amɔ̌ , é ɖò wɛn ɖɔ ye mɔ ɖɔ un ɖó wanyiyi jɔ wanyiyi nú nǔ gbigbɔ tɔn lɛ ."
"un wá mɔ nukúnnú jɛ wu ɖɔ kancica ɖé ɖò nǔ e bló wɛ ye ɖè é kpo nǔ e biblu ɖɔ é kpo tɛntin , enɛ wu ɔ , un nɔ xwedó ye yì kúnnuɖegbe ."
"é sɔ́ lín ǎ bɔ un jló na bló baptɛm , bɔ ɖò 5 septembre 1941 ɔ , bill bló baptɛm nú mì , ɖò balíi e mɛ è dun dotɔmɛsin dó b’ɛ gɔ́ é mɛ ."
sìn ɔ fá tawun !
"un ɖò kplékplé tokunɔ lɛ tɔn ɖé mɛ ɖò kpléɖókpɔ́ ɖaxó ɖé jí ɖò cleveland , ohio , ɖò 1946"
"ðò 1946 ɔ , un lɛkɔ yì xwé ɖò gbɔjɛyiyi aluùn mɛ tɔn ɔ hwenu ; mǐ yì kpléɖókpɔ́ ɖaxó ɖé ɖò cleveland , ohio , états - unis . ðò azǎn nukɔntɔn kpléɖókpɔ́ ɔ tɔn hwenu ɔ , nɔví nyɔnu ce lɛ nɔ wlan xó e ɖò yiyi wɛ lɛ é mɛjijɛ mɛjijɛ dó wema jí , bo dó d’alɔ mì nú má xwedó tuto ɔ ."
"amɔ̌ , ɖò azǎn wegɔ ɔ gbè ɔ , xomɛ hun mì tawun ɖɔ mɛ e nɔ dó tokunɔgbe lɛ é ɖò finɛ , bɔ mɛɖé nɔ sè gbè nú ye ."
un sixu ɖu vivǐ tuto ɔ tɔn lo ; é jiwǔ tawun ɖɔ un wá mɔ nukúnnú jɛ nugbǒ biblu tɔn mɛ céɖécéɖé dìn lo !
nugbǒ ɔ kplɔnkplɔn mɛ ðevo lɛ
"ðò hwenɛnu ɔ , wɛkɛ hwan iigɔ́ ɔ wɛ fó kɛɖɛ bɔ wanyiyi nú tò mɛtɔn wá syɛn bǐ ."
"un lɛkɔ sín kpléɖókpɔ́ ɔ , bo kanɖeji bo na zunfan nùɖiɖi ce ɖò wemaxɔmɛ ."
"enɛ wu ɔ , un sɔ́ nɔ dó gbè asya ǎ , un ka sɔ́ nɔ lɛ́ jì tohan ǎ ."
"un sɔ́ nɔ ɖ’alɔ ɖò xwèɖuɖu lɛ mɛ ǎ , un ka sɔ́ nɔ yì amísa e è nɔ hɛn mɛ gannugánnú bɔ è nɔ yì é ǎ ."
"gǎn wemaxɔmɛ ɔ tɔn sìn xomɛ , bo tɛ́n kpɔ́n bo dó xɛsi mì , lobo lɛ́ ɖó adingban lɛ bonu má huzu linlin ce ."
"nǔ enɛ lɛ bǐ dán azɔ̌mɛvígbɛ́ ce lɛ , amɔ̌ , é hun ali gègě nú mì bɔ un ɖekúnnu nú ye ."
"azɔ̌mɛvígbɛ́ ce lɛ , ɖi larry androsoff , norman dittrick , kpo emil schneider kpo wá yí nugbǒ ɔ , bɔ ye ɖò jehovah sɛ̀n wɛ kpo gbejininɔ kpo kaka jɛ égbé ."
"un lɛ́vɔ mɔ juan ardanez ee cí beléenu ɖěɖee akpàkpà nɔ sɔ́ , bɔ ye nɔ kije biblu , bo nɔ kpɔ́n ɖɔ nǔ e kplɔ́n wɛ ye ɖè lɛ é ka sɔgbe à jí é ɖɔhun é . ( mɛ ."
"17 : 10 , 11 ) éɖesunɔ lɔ wá nugbǒ ɔ mɛ , bo sɛ̀n jehovah kpo gbejininɔ kpo ɖi mɛxo agun tɔn ɖé ɖò ottawa , ontario kaka jɛ hwenu e é kú é ."
kúnnuɖiɖe alitó tɔn ɖò bǐbɛ̌mɛ 1950 jɛ 1959 tɔn
"ðò 1950 ɔ , un sɛ̀ tɛn yì vancouver ."
"un yí wǎn nú mawuxóɖiɖɔ nú tokunɔ lɛ , amɔ̌ , un na wɔn nǔ e jɛ hwenu e un ɖekúnnu nú nyɔnu e ma nyí tokunɔ ǎ é ɖé ɖò ali tó , bo nɔ nyí chris spicer é ǎ ."
"azɔn ɖokpo géé e mǐ mɔ mǐɖée é nɛ , amɔ̌ , ɖò xwè yɔywɛ ɖé gudo ɔ , nǔkpacamɛ sín nǔ wɛ é nyí ɖɔ ye mɔ mì ɖò ahwan ɖé mɛ ɖò kpléɖókpɔ́ ɖaxó ɖé jí ɖò toronto , ontario bo wá dó gbè mì ."
gary jló na bló baptɛm ɖò gbè nɛ gbè .
"nùjiwǔ enɛ e jɛ é flín mì ɖɔ é ɖò taji ɖɔ è ni ɖò wɛnɖagbe ɔ jla wɛ , ɖó mǐ tuùn hwenu e nugbǒ ɔ na dó ɖɔ dò alǒ fí e é na dó ɖɔ dò ɖè é ǎ ."
"nukɔnmɛ ɔ , un lɛkɔ yì saskatoon ."
"finɛ ɔ , un mɔ mamáa ɖé , bɔ é byɔ mì ɖɔ má kplɔ́n biblu xá vǐ nyɔnu emitɔn hoxo tokunɔ wè lɛ , ye wɛ nyí jean kpo joan rothenberger kpo ; ye lɔ nɔ yì wemaxɔmɛ ɖò wemaxɔ tokunɔ lɛ tɔn e un yì ɖ’ayǐ é mɛ ."
"malin - malin mɛ kpowun ɔ , nyɔnuví wè lɛ jɛ nǔ e kplɔ́n wɛ ye ɖè lɛ é má xá azɔ̌mɛvígbɛ́ yetɔn lɛ jí ."
"gudo mɛ ɔ , azɔ̌mɛvígbɛ́ yetɔn atɔ́ɔ́n huzu kúnnuɖetɔ́ jehovah tɔn ."
ðokpo ɖò ye mɛ wɛ nyí eunice colin .
hwenu e un ɖò xwè gudogudo tɔn ɔ bló wɛ ɖò wemaxɔmɛ tokunɔ lɛ tɔn é wɛ un mɔ eunice azɔn nukɔntɔn ɔ .
"é wá huzu mɛ taji ɖokpo ɖò gbɛzán ce mɛ , é huzu asì ce !"
nyɛ kpo eunice kpo ɖò 1960 kpo 1989 kpo
"ee eunice sín nɔ mɔ ɖɔ é ɖò biblu kplɔ́n wɛ é ɔ , é ɖɔ nú gǎn wemaxɔmɛ ɔ tɔn ɖɔ é ni tɛ́n kpɔ́n bo gbɛ́ n’i ."
é tlɛ yí wema e mɛ é nɔ kplɔ́n nǔ ɖè lɛ é sín así tɔn .
amɔ̌ eunice kanɖeji bo na sɔ́ ayi ɖó jehovah jí .
"hwenu e é jló na bló baptɛm é ɔ , mɛjitɔ́ tɔn lɛ ɖɔ n’i ɖɔ : “ nú a nyí ɖokpo ɖò kúnnuɖetɔ́ jehovah tɔn lɛ mɛ ɔ , a ɖó na tɔ́n sín xwé mǐtɔn gbè ! ”"
"hwenu e eunice ɖó hwe 17 é ɔ , é tɔ́n sín xwégbe , bɔ xwédo e ɖò xá ɔ mɛ bo nyí kúnnuɖetɔ́ é ɖé nyɔ́ xomɛ , bo yí i , lobo kpé nukún dó wutu tɔn ."
"amɔ̌ xwè ɖò xwè jí jɛ wɛ é ɔ , ye wá ɖó sísí nú mǐ , ɖó nǔ e mǐ ɖi nǔ na lɛ é kpo lee mǐ kplɔ́n vǐ mǐtɔn lɛ gbɔn é kpo wu ."
jehovah kpé nukún dó wutu ce
"mǐ nyí mɛjitɔ́ tokunɔ lɛ , bo ka kplɔ́n vǐ sunnu e ma nyí tokunɔ lɛ ǎ é tɛnwe ."
"enɛ vɛwǔ tawun , amɔ̌ , mǐ tɛ́n kpɔ́n bɔ ye sè tokunɔgbe , bɔ mǐ mɔ tɛn dó sixu ɖɔ xó ɖokpo xá ye ganji bo kplɔ́n nugbǒ ɔ ye ."
nɔví sunnu e ɖò agun mǐtɔn mɛ lɛ é kpo nɔví nyɔnu lɛ kpo d’alɔ mǐ tawun .
"ði kpɔ́ndéwú ɔ , mɛjitɔ́ ɖé wlan dó wema jí , bo ɖɔ nú mǐ ɖɔ vǐ sunnu mǐtɔn lɛ ɖò xó nyanya ɖɔ wɛ ɖò kpléxɔ axɔsuɖuto ɔ tɔn mɛ wɛ ."
mǐ kpéwú bo kpé nukún dó xó enɛ wu azɔn ɖokpo .
"vǐ sunnu ce ɛnɛ , james , jerry , nicholas , kpo steven kpo ɖò jehovah sɛ̀n wɛ kpo gbejininɔ kpo , ye kpo asì yetɔn lɛ kpo , kpodo xwédo yetɔn lɛ kpo ."
ye mɛ ɛnɛ enɛ lɛ bǐ wɛ nyí mɛxo agun tɔn .
"gɔ́ na ɔ , nicholas kpo asì tɔn deborah kpo ɖò alɔ dó wɛ ɖò gbɛ̌ta lilɛdogbeɖevomɛ tɔn tokunɔgbe tɔn mɛ ɖò alaxɔ grande - bretagne tɔn mɛ , bɔ steven kpo asì tɔn shannan kpo ɖò gbɛ̌ta lilɛdogbeɖevomɛ tɔn tokunɔgbe tɔn mɛ ɖò alaxɔ états - unis tɔn mɛ ."
"vǐ sunnu ce james , jerry kpo steven kpo , gɔ́ nú asì yetɔn lɛ ɖò gudo nɔ nú wɛnɖagbejijlazɔ́ ɔ wɛ ɖò tokunɔgbe mɛ ɖò ali gègě nu"
"é kpo sun ɖokpo bɔ alɔwliwli mǐtɔn na kpé xwè 40 é ɔ , eunice kú ɖó kansɛ́ɛzɔn wu ."
é kpankɔ́n tawun ɖò hwenu syɛnsyɛn enɛ lɛ mɛ .
nùɖiɖi e é ɖó ɖɔ fínfɔ́n sín kú na tíìn é zɔ́n b’ɛ lidǒ .
un ɖò nukún ɖó hwenu e un na lɛ́vɔ mɔ ɛ é wɛ kpo akpàkpà sɔ́ mɛ kpo .
"ðò février 2012 ɔ , un j’ayǐ bo wɛ́n alin bɔ é wá ɖò wɛn ɖɔ un ɖó hudo alɔdo tɔn ."
"enɛ wu ɔ , un sɛ̀ tɛn jɛ vǐ sunnu ce lɛ ɖokpo kpo asì tɔn kpo gɔ́n ."
"mǐ ɖò agun tokunɔgbe calgary tɔn ɖé mɛ dìn , bɔ un kpò ɖò mɛxo agun tɔn nyí wɛ ."
lo wɛ un wá ɖò agun tokunɔgbe tɔn ɖé mɛ azɔn nukɔntɔn ɔ nɛ .
dǒ nukún enɛ mɛ kpɔ́n !
"agun glɛnsigbe tɔn ɖé mɛ ninɔ ɖò xwè enɛ lɛ bǐ vlamɛ , sín 1946 , nɛ̌ un ka kpéwú bo nɔ ganji ɖò gbigbɔ lixo gbɔn ?"
jehovah wà nǔ sɔgbe xá akpá e é dó bo ɖɔ emi na kpé nukún dó tɔ́cyɔvǐ lɛ wu é .
"( ðɛh . 10 : 14 ) gǎn e mɛ e ɖò gbesisɔmɛ bo wlan nǔ nú mì lɛ é , kplɔ́n tokunɔgbe lɛ é kpo gbesetɔ́ lɛ kpo dó bo wà nǔ e wu ye kpé lɛ é bǐ é sù nukún ce mɛ ."
un ɖò wemaxɔmɛ gbexosin - alijitɔ́ lɛ tɔn jí dó tokunɔgbe amɛlika tɔn mɛ hwenu e un ɖó xwè 79 é
"nú un na ɖɔ xó jɔ xó ɔ , é nɔ wá jɛ hweɖelɛnu bɔ akpɔ̀ nɔ ɖó mì , bɔ un nɔ ba na xò nǔ kplá , ɖó un nɔ sixu mɔ nukúnnú jɛ nǔ e ɖɔ wɛ è ɖè é mɛ ǎ , alǒ , é nɔ cí ɖɔ è kún mɔ nukúnnú jɛ hudo tokunɔ lɛ tɔn mɛ ó ɖɔhun ."
"amɔ̌ ɖò hwe enɛ lɛ bǐ nu ɔ , un nɔ lin nǔ kpɔ́n dó xó e piyɛ́ɛ ɖɔ nú jezu é jí : “ aklunɔ !"
mɛ̌ gɔ́n mǐ ka na lɛ́ yì ?
"( jaan 6 : 66 - 68 ) nɔví sunnu kpo nɔví nyɔnu kpo tokunɔ hwe ce nu tɔn lɛ gègě ɖɔhun ɔ , un kplɔ́n bo nɔ ɖó suúlu ."
"un kplɔ́n bo nɔ nɔte kpɔ́n jehovah kpo tutoblonunu tɔn kpo , bo lɛ́ mɔ lee un nɔ ɖu lè mɔ̌ wiwa tɔn gbɔn é !"
"dìn ɔ , un ɖó nùɖuɖu gbigbɔ tɔn gègě dó gbè ce ɖesunɔ mɛ , bɔ un sixu ɖu vivǐ kplé lɛ kpo kpléɖókpɔ́ ɖaxó lɛ tɔn kpo dó tokunɔgbe mɛ ."
"nugbǒ ɔ , un ɖó gbɛzán awǎjijɛ tɔn ɖé kpo gbɛzán e jí jehovah kɔn nyɔna dó é ɖé kpo ɖò sinsɛnzɔ́ mawu ɖaxó mǐtɔn tɔn mɛ ."
nùkplɔnkplɔn tɔn
mai 2017
xota nùkplɔnkplɔn tɔn lɛ nú : 3 - 30 juillet 2017
équateur
"gbexosin - alijitɔ́ ɖé ɖò wɛn biblu tɔn jla ajɔ̌tɔ́ ɖé wɛ ɖò axi e mɛ è nɔ sà alɔlyɛnzɔ́ sín nǔ lɛ ɖè é , ɖò toxo otavalo tɔn mɛ ɖò totaligbé équateur tɔn dó quichua ( imbabura ) sín gbè mɛ ."
90 110
148 637
274 593
ma nú wanyiyi towe ðekpo ó
“ adanuwiwa na kpé fí bǐ bɔ nùɖitɔ́ gègě sín [ wanyiyi ] na ɖekpo . ” — mat .
"han lɛ : 60 , 135"
"1 , 2 . ( a ) mɛ̌ mɛ̌ e xó e jezu ɖɔ ɖò matie 24 : 12 mɛ lɛ é ka kàn jɛ nukɔn ? ( b ) nɛ̌ wema mɛsɛ́dó tɔn ka xlɛ́ ɖɔ klisanwun nukɔntɔn lɛ gègě nɔ ɖò wanyiyi ɖexlɛ́ wɛ gbɔn ?"
wuntun e xlɛ́ “ hwenu e gbɛ̀ elɔ na vɔ dó ɔ ” sín akpáxwé ɖokpo wɛ nyí ɖɔ “ nùɖitɔ́ gègě sín [ wanyiyi ] na ɖekpo . ”
"( mat . 24 : 3 , 12 ) ðò xwè kanweko nukɔntɔn ɔ mɛ ɔ , jwifu ɖěɖee ɖɔ ɖɔ emi nyí mɛ mawu tɔn lɛ é tin bɔ wanyiyi e ye ɖò nú mawu é ɖekpo ."
"2 amɔ̌ , klisanwun hwenɛnu tɔn lɛ gègě hɛn alɔnu yetɔn ján bo “ nɔ gɔn wɛnɖagbe e ɖɔ xó dó jezu klisu wu ɔ jla . . . ǎ , ” lobo nɔ ɖò wanyiyi ɖexlɛ́ mawu , klisanwun hàtɔ́ yetɔn lɛ kpo nùmaɖitɔ́ lɛ kpo wɛ . ( mɛ ."
"2 : 44 - 47 ; 5 : 42 ) é ɖò mɔ̌ có , ahwanvu jezu tɔn xwè kanweko nukɔntɔn ɔ tɔn ɖé lɛ tin bɔ wanyiyi yetɔn ɖekpo ."
"3 hwenu e jezu klisu e è fɔ́n sín kú é ɖò xó ɖɔ nú klisanwun xwè kanweko nukɔntɔn ɔ tɔn e nɔ nɔ efɛzi lɛ é wɛ é ɔ , é ɖɔ : “ nǔ towe e vɛ́ wǔ ce ɔ ɖíe : a sɔ́ ɖó wanyiyi lee a ɖó gbɔn ɖò bǐbɛ̌mɛ é ǎ . ”"
( nǔɖe . 2 : 4 ) etɛ ka sixu ko zɔ́n enɛ ?
linlin gbɛ̀ ɔ tɔn wɛ sixu ko wà nǔ dó ahwanvu klisu tɔn nukɔntɔn enɛ lɛ wu .
"( efɛ . 2 : 2 , 3 ) toxo égbé tɔn lɛ gègě ɖɔhun ɔ , nǔ nyanya gègě wɛ gɔ́ toxo efɛzi tɔn xwè kanweko nukɔntɔn ɔ tɔn mɛ ."
"toxo ɖé wɛ bo jɛ dɔkun tawun bɔ mɛ e nɔ nɔ finɛ lɛ é nɔ sɔ́ ayi yetɔn ɖó gbɛɖuɖu , ayiɖeɖayi kpo gbɛ̀ fɛɛ zinzan kpo jí hugǎn ."
é ɖò wɛn ɖɔ jlǒ cejɛnnabi tɔn enɛ lɛ cyɔn yɛ wanyiyi e ma ɖó cejɛnnabi ǎ é jí .
"gɔ́ na ɔ , winnyanú lɛ kpo nùblibliwiwa e xyɔwǔ lɛ é kpo gbakpé tawun ."
4 . ( a ) ali tɛ lɛ nu wanyiyi ka nɔ ɖekpo ɖè ɖò azǎn mǐtɔn gbè ? ( b ) ali atɔn tɛ lɛ nu wanyiyi mǐtɔn ka sixu gbɔn tɛnkpɔn nu ɖè ?
4 nǔɖɔɖ’ayǐ jezu tɔn e ɖɔ ɖɔ wanyiyi na ɖekpo é lɛ́ kàn azǎn mitɔn gbè .
gbɛtɔ́ livi mɔkpan ko dó gudo mawu bo nɔ ɖó nukún ɖɔ tutoblonunu e gbɛtɔ́ zé ɖ’ayǐ lɛ é na ɖeɖɛ tagba gbɛtɔ́ lɛ tɔn lɛ .
"enɛ wu ɔ , wanyiyi fɔ́n bo ɖò ɖiɖekpo wɛ ɖò mɛ ɖěɖee ma nɔ sɛ̀n jehovah mawu ǎ lɛ é tɛntin ."
"loɔ , lee agun efɛzi tɔn xwè kanweko nukɔntɔn ɔ tɔn sín ninɔmɛ lɛ xlɛ́ gbɔn é ɔ , klisanwun nugbǒ lɛ sixu mɔ ɖɔ lee emi ɖè é ko nyɔ́ nú emi , bo na tin bɔ wanyiyi yetɔn na ɖekpo ."
"dìn ɔ , mǐ na gbéjé lee wanyiyi mǐtɔn sixu gbɔn tɛnkpɔn nu gbɔn é kpɔ́n ɖò ali atɔn nu : ( 1 ) wanyiyi e mǐ ɖó nú jehovah é , ( 2 ) wanyiyi e mǐ ɖó nú nugbǒ biblu tɔn é , ( 3 ) kpo wanyiyi e mǐ ɖó nú nɔví mǐtɔn lɛ é kpo ."
wanyiyi e mǐ ðó nú jehovah é
etɛwu mǐ ka ɖó na yí wǎn nú mawu ?
"5 ðò azǎn ɖokpo e jí jezu gb’akpá nú mɛ ɖɔ wanyiyi na wá ɖekpo é ɔ , é tó tɛɖɛ̌ wanyiyi e ɖò taji hú bǐ é jí jɛ nukɔn hwɛ̌ ."
"é ɖɔ : “ ‘ a na yí wǎn nú aklunɔ mawu towe kpodo ayi towe bǐ kpo , kpodo lindɔ̌n towe bǐ kpo , kpodo linlin towe bǐ kpo . ’"
"( mat . 22 : 37 , 38 ) nugbǒ wɛ ɖɔ enyi wǎn e mǐ yí nú mawu é gɔ́ngɔ́n ɔ , é na d’alɔ mǐ bɔ mǐ na setónú nú gbeɖiɖe tɔn lɛ , bo na dɛ , lobo na lɛ́ gbɛ́ wǎn nú nǔ nyanya ."
( xà ðɛhan 97 : 10 . )
"é ɖò mɔ̌ có , satáan kpo gbɛ̀ tɔn kpo ɖò tintɛnkpɔn wɛ bo na vɔ́da nú wanyiyi e mǐ ɖó nú mawu é ."
"nú mǐ hɛn wǎn e mǐ yí nú mawu é bú ɔ , etɛ mɛ é ka nɔ tɔ́n kɔ dó ?"
6 mɛ e ɖò gbɛ̀ ɔ mɛ lɛ é ɖó linlin e ma sɔgbe ǎ é dó wanyiyi jí .
"ye nɔ yí wǎn nú gbɛɖotɔ́ ɔ ǎ , é nyɔ́ wà ɔ , yeɖesunɔ wɛ ye nɔ yí wǎn na . ( 2 tim . 3 : 2 , nwt ) gbɛ̀ elɔ e ɖò satáan sín acɛ glɔ é nɔ flɔ́ zo dó glɔ nú “ gbɛtɔ́ sín jlǒ nyanya lɛ , nukún ɖò mɛ gban mɛ , kpo goyiyi e dɔkun jijɛ nɔ zɔ́n mɛ é kpan . ” ( 1 jaan 2 : 16 ) mɛsɛ́dó pɔlu gb’akpá nú klisanwun hàtɔ́ tɔn lɛ dó wǎn yíyí nú gbɛtɔ́ sín jlǒ lɛ wu , bo ɖɔ : “ enyi ayixa mɛtɔn ɖò hwɛhuhu sín nǔ lɛ jí ɔ , kú wɛ é nɔ kplá mɛ yì . . . mɛ e jí ninɔmɛ hwɛhuhu tɔn sín nǔ lɛ nɔ ɖu gǎn ɖè lɛ ɔ , kɛntɔ́ mawu tɔn wɛ ye nyí . ” ( hlɔ ."
"8 : 6 , 7 ) nugbǒ ɔ , mɛ ɖěɖee nɔ zán gbɛ̀ yetɔn bo nɔ nya agbaza sín nǔ lɛ , alǒ bo nɔ gbɔ jlǒ xóɖóxámɛ tɔn lɛ é ɔ , ye nɔ wá sún sìn nǔ ɖěɖee ye wà lɛ é tɔn lobɔ é nɔ wá vɛ́ nú ye ɖò gudo mɛ tawun . — 1 kɔ . 6 : 18 ; 1 tim . 6 : 9 , 10 ."
awovinú tɛ lɛ ka sixu kpannukɔn ahwanvu klisu tɔn lɛ ɖò égbé ?
"7 ðò tò ɖé lɛ mɛ ɔ , enyi linlin ɖěɖee na vɔ́da nú wanyiyi e mǐ ɖó nú mawu é kɛɖɛ wɛ mɛ e nɔ ɖɔ tawun ɖɔ mawu kún tíìn ó lɛ é , mɛ e nɔ ɖɔ é d’ablu lɛ é kpo mɛ e nɔ ɖɔ nǔ lɛ jɔ nú yeɖée lɛ é kpo nɔ sɔ́ sù ǎ , loɔ , ye nɔ lɛ́ sɔ́ linlin e na zɔ́n bɔ è ma na ɖi nǔ nú mawu é lɔ sù ."
ye ko bló bɔ mɛ gègě wá gbeta ɔ kɔn ɖɔ xlonɔ lɛ alǒ mɛ e ma bí ǎ lɛ é jɛn sixu ɖi nǔ ɖɔ gbɛɖotɔ́ ɖé tíìn .
"ðò hwe ɖokpo ɔ nu ɔ , è nɔ ɖó sísí ɖaxó nú nùnywɛ xwitixwitizɔ́watɔ́ lɛ , bɔ enɛ nɔ ɖè ayi mɛ lɛ tɔn sín gbɛɖotɔ́ mǐtɔn wu . ( hlɔ ."
"1 : 25 ) nú mǐ nɔ ɖótó nùkplɔnmɛ mɔhun lɛ ɔ , mǐ sixu jɛ zɔ nú jehovah bɔ wanyiyi e mǐ ɖó n’i é na ɖekpo . — ebl . 3 : 12 ."
8 . ( a ) ninɔmɛ e nɔ kú awakanmɛ nú mɛ é tɛ lɛ ka nɔ kpannukɔn mɛ jehovah tɔn lɛ gègě ? ( b ) jiɖe tɛ mǐ ka mɔ ɖò ðɛhan 136gɔ́ ɔ mɛ ?
"8 enyi mǐ nɔ jó mǐɖée dó bɔ awakanmɛ nɔ kú mǐ ɔ , enɛ sixu zɔ́n bɔ nùɖiɖi mǐtɔn na vɔ́da , lobɔ wanyiyi e mǐ ɖó nú mawu é na ɖekpo ."
"ðò gbɛ̀ nyanya elɔ e satáan kpacɛ na é mɛ ɔ , ninɔmɛ e nɔ kú awakanmɛ nú mɛ lɛ é sixu wá kpannukɔn mǐ mɛ bǐ ."
"( 1 jaan 5 : 19 ) bɔya ɖò alɔnu dìn ɔ , mǐ ɖò xwi ɖí xá wuvɛ̌ e mɛxoxwé , azɔn alǒ akwɛyózó nɔ dɔn wá lɛ é wɛ ."
"alǒ , é sixu nyí ɖɔ mǐ ɖò xwi ɖí xá linlin nǔwumakpé tɔn lɛ , nǔ e ɖó nukún wɛ mǐ ɖè bɔ ye ma ko jɛnu ǎ lɛ é alǒ nùwanyido mǐɖesunɔ tɔn lɛ wɛ ."
"amɔ̌ , mǐ ɖó na jó ninɔmɛ mɔhun lɛ , alǒ linlin mɔhun lɛ dó gbeɖé , bɔ ye na zɔ́n bɔ mǐ na lin ɖɔ jehovah ko jó mǐ dó ǎ ."
"loɔ , mǐ ɖó na lin tamɛ dó xó jiɖe na mɛ tɔn e kúnkplá wanyiyi e jehovah ɖó nú mǐ b’ɛ ɖò te kaka sɔyi é jí ."
"mǐ mɔ xó mɔhun lɛ ɖò ðɛhan 136 : 23 mɛ , é ɖɔ : “ é wɛ flín mǐ hwenu e adǎn ɖò mǐ gbò wɛ é ; ɖó xomɛnyínyɔ́ tɔn ɖò te kaka sɔyi . ”"
"nugbǒ ɔ , xomɛ e jehovah nyɔ́ dó mɛsɛntɔ́ tɔn lɛ wu é nɔ ɖyɔ ǎ ."
"hǔn , mǐ sixu kudeji ɖɔ nú mǐ “ súxó ylɔ ɛ ɔ , ” é na sè lobo na na sìnkɔn tɔn mǐ . — ðɛh . 116 : 1 ; 136 : 24 - 26 ."
etɛ ka na hlɔnhlɔn pɔlu bɔ é hɛn wanyiyi e é ɖó nú mawu é wu ?
pɔlu wlan ɖɔ : “ aklunɔ wɛ nyí mɛ e nɔ d’alɔ mǐ é .
etɛ mɛɖé ka sixu wà nú mì . ”
( ebl . 13 : 6 ) jiɖe syɛnsyɛn enɛ e pɔlu ɖó dó nukúnkpémɛwu wanyiyinɔ jehovah tɔn wu é d’alɔ ɛ b’ɛ ɖí xwi xá gbɛmɛ tagba lɛ .
é jó ninɔmɛ vɛwǔ lɛ dó bɔ ye ɖu ɖò jǐ tɔn ǎ .
"nugbǒ ɔ , hwenu e pɔlu ɖò gankpa mɛ é ɔ , é wlan wema - sɛ́dó - mɛ wusyɛn dó lanmɛ nú mɛ tɔn gègě ."
"( efɛ . 4 : 1 ; fili . 1 : 7 ; file . 1 ) é tlɛ nyí hwenu e nǔ cikɔ nú pɔlu tawun é ɔ , é hɛn wanyiyi e é ɖó nú mawu é wu ."
etɛ ka na ɛ hlɔnhlɔn bɔ é wà mɔ̌ ?
"( 2 kɔ . 1 : 3 , 4 ) nɛ̌ mǐ ka sixu xwedó kpɔ́ndéwú pɔlu tɔn bo na ɖò biblo wɛ , bɔ wanyiyi e mǐ ɖó nú jehovah é na ɖò syɛnsyɛn d’eji wɛ gbɔn ?"
10 pɔlu ɖesunɔ ɖɔ ali taji e nu mǐ sixu bló bɔ wǎn e mǐ yí nú jehovah é na ɖò syɛnsyɛn wɛ é .
é wlan sɛ́dó nùɖitɔ́ hàtɔ́ tɔn lɛ ɖɔ : “ mi nɔ xoɖɛ hwebǐnu . ”
"nukɔnmɛ ɔ , é wlan ɖɔ : “ mi nɔ ɖókan dó ɖɛxixo wu . ” ( 1 tɛ . 5 : 17 ; hlɔ . 12 : 12 ) xóɖiɖɔ gbɔn ɖɛxixo gblamɛ wɛ na zɔ́n bɔ kancica e ɖò mǐ kpo mawu kpo tɛntin é na syɛn ."
"65 : 3 ) gɔ́ na ɔ , enyi mǐ ɖó ayi wu ɖɔ jehovah nɔ sè ɖɛ mǐtɔn lɛ ɔ , wanyiyi e mǐ ɖó n’i é na jɛji ."
mǐ na wá mɔ nukúnnú jɛ mɛ ganji ɖɔ “ mawu mavɔmavɔ ɖò kpɔ́ xá mɛ e nɔ súxó ylɔ ɛ lɛ bǐ . ”
"( ðɛh . 145 : 18 ) jiɖe enɛ e mǐ ɖó ɖɔ jehovah nɔ nɔ gudo nú mǐ kpo wanyiyi kpo é na d’alɔ mǐ , bɔ mǐ na ɖí xwi xá mɛtɛnkpɔn nùɖiɖi tɔn ɖevo lɛ ."
wanyiyi e mǐ ðó nú nugbǒ biblu tɔn é
nɛ̌ mǐ ka sixu ɖó wanyiyi e gɔ́ngɔ́n é nú nugbǒ biblu tɔn gbɔn ?
11 nugbǒ ɔ xɔ akwɛ nú mǐ mɛ klisanwun lɛ bɔ mǐ nɔ wlíbò na .
xó mawu tɔn wɛ nyí jɔtɛn nugbǒ ɔ tɔn .
"ðò ɖɛ e jezu xò sɛ́dó tɔ́ tɔn é mɛ ɔ , é ɖɔ : “ xó towe . . . nyí nugbǒ . ”"
"( jaan 17 : 17 ) hǔn , fí e wǎn yí nú nugbǒ ɔ nɔ bɛ́sín é wɛ nyí nukúnnúmɔjɛnǔmɛ e sɔgbe é ɖiɖó dó xó mawu tɔn wu ."
"( kolo . 1 : 10 , nwt ) amɔ̌ , nukúnnúmɔjɛnǔmɛ e sɔgbe é ɖiɖó kpowun ko kpé ǎ ."
( xà ðɛhan 119 : 97 - 100 . )
a ka nɔ zán hwenu dó lin tamɛ dó wemafɔ biblu tɔn lɛ jí alǒ zé hwiɖée d’emɛ ɖò azǎn ɖokpo ɖokpo jí à ?
"enyi mǐ nɔ lin tamɛ dó ali ɖěɖee nu nugbǒ biblu tɔn lɛ zinzan ɖò gbɛzán mǐtɔn mɛ nɔ hɛn lè wá nú mǐ ɖè lɛ é jí ɔ , lee nugbǒ enɛ sù nukún mǐtɔn mɛ gbɔn é na lɛ́ jɛji ."
12 ðɛhanwlantɔ́ ɔ lɛ́ ɖɔ : “ xó towe víví ɖò nu ce mɛ mɛ nya ! é víví ɖò nu ce mɛ hú wǐin . ”
"( ðɛh . 119 : 103 ) ðò ali ɖokpo ɔ nu ɔ , mǐ sixu ɖɔ́ nùɖuɖu gbigbɔ tɔn e jinjɔn biblu jí , bɔ mǐ nɔ mɔ sín tutoblonunu mawu tɔn sí lɛ é kpɔ́n ."
"nú è na ɖɔ ɔ , mǐ sixu jó dó nyì ɖɛ̌ ta , bo na mɔ tɛn dó sixu flín lee nugbǒ ɔ sín “ xó ɖagbe ” lɛ víví sɔ́ é , bo na sixu zán ye dó d’alɔ mɛ ɖevo lɛ . — nùt . 12 : 10 ."
etɛ ka d’alɔ jelemíi bɔ é yí wǎn nú nugbǒ biblu tɔn ? nɛ̌ nugbǒ enɛ ka cí n’i ?
13 gbeyiɖɔ jelemíi yí wǎn nú nugbǒ biblu tɔn .
ðǒ ayi lee xó mawu tɔn lɛ cí n’i é wu .
"“ nú xó ɖé tɔ́n sín nu towe mɛ bo jɛ tó ce mɛ lě ɔ , tlolo jɛn un nɔ wɔ ɖu ; xó towe nɔ dó xomɛhunhun nú mì , bo nɔ na awǎjijɛ mì . mawu mavɔmavɔ , mawu nǔbǐwukpétɔ́ , nyikɔ towe ɖò wǔ ce . ”"
"( jel . 15 : 16 ) nú è na ɖɔ ɔ , jelemíi nɔ ɖu xó xɔ akwɛ mawu tɔn lɛ , bɔ adɔkan tɔn lɛ nɔ li ye hwenu e é nɔ lin tamɛ dó ye jí é ."
"ðò ali enɛ nu ɔ , é tɛ́n kpɔ́n bɔ wǔjɔmɛ e é ɖó , bɔ è na ylɔ nyikɔ mawu tɔn dó wǔ tɔn é sù nukún tɔn mɛ tawun ."
"wanyiyi e mǐ ɖó nú nugbǒ biblu tɔn é ka nɔ sísɛ́ mǐ , bɔ mǐ nɔ tuùn ɖɔ wǔjɔmɛ bunɔ ɖé wɛ mǐ ɖó , bɔ nyikɔ jehovah tɔn ɖò ta nú mǐ , bɔ mǐ nɔ lɛ́ jla axɔsuɖuto tɔn ɖò azǎn gudogudo tɔn elɔ lɛ mɛ à ?"
nɛ̌ mǐ ka sixu bló gbɔn bɔ wanyiyi mǐtɔn nú nugbǒ biblu tɔn na gɔ́ngɔ́n ?
"14 gbɔn vo nú biblu xixa kpo wema junjɔn biblu jí lɛ kpo xixa ɔ , nɛ̌ mǐ ka sixu lɛ́ tɛ́n kpɔ́n bo ɖó wanyiyi e gɔ́ngɔ́n é nú nugbǒ biblu tɔn gbɔn ?"
mǐ sixu bló bɔ wǎn e mǐ yí nú nugbǒ biblu tɔn é na jɛji gbɔn kplé agun tɔn lɛ yiyi ɖò gbesisɔmɛ gblamɛ .
biblu e mǐ nɔ zán atɔxwɛ dó kplɔ́n ɖò aklunɔzán gbla ɖokpo ɖokpo mɛ é nyí ali taji e nu è nɔ kplɔ́n nǔ mǐ ɖè é .
"nú mǐ na mɔ nukúnnú jɛ xota e kplɔ́n wɛ è ɖè ɔ mɛ ɔ , mǐ ɖó na sɔnǔ ganji nú xota nùkplɔnkplɔn tɔn atɔxwɛ ɔ tɔn lɛ ɖokpo ɖokpo ."
"ðò égbé ɔ , è sixu yí atɔxwɛ ɖò tɛn ɛntɛnɛti tɔn jw.org jí alǒ mɔ ɖò jw library jí dó gbè gègě mɛ ."
è bló ɖó alɔ ɖé lɛ jí bɔ mǐ sixu yawu mɔ wemafɔ ɖěɖee è ɖè lɛ é ɖò xota nùkplɔnkplɔn tɔn lɛ ɖokpo ɖokpo mɛ .
"mǐ na bo zán wlɛnwín ɖebǔ ɔ , wemafɔ enɛ lɛ xixa kpo sɔxwixwe kpo gɔ́ nú tamɛ linlin kpɔ́n dó ye jí kpo na zɔ́n , bɔ wanyiyi e mǐ ɖó nú nugbǒ biblu tɔn é na gɔ́ngɔ́n . — xà ðɛhan 1 : 2 ."
wanyiyi e mǐ ðó nú nɔví mǐtɔn lɛ é
"15 , 16 . ( a ) sɔgbe xá jaan 13 : 34 , 35 ɔ , etɛ mǐ ka ɖó na bló ? ( b ) nɛ̌ wǎn e mǐ yí nú nɔví mǐtɔn lɛ é ka cá kàn xá wanyiyi e mǐ ɖó nú mawu kpo biblu kpo é gbɔn ?"
"15 ðò zǎn gudo tɔn e jɛ nukɔn nú kú jezu tɔn é mɛ ɔ , é ɖɔ nú ahwanvu tɔn lɛ ɖɔ : “ un ɖò sɛ́n yɔyɔ̌ ɖokpo na mi wɛ : mi yí wǎn nú miɖée . mi ɖó na yí wǎn nú miɖée lee un yí wǎn nú mi gbɔn é ."
"wanyiyi e mi na ɖó nú miɖée ɔ , wɛ na ɖexlɛ́ mɛ lɛ bǐ ɖɔ mi nyí ahwanvu ce nugbǒ . ” — jaan 13 : 34 , 35 ."
16 wanyiyi e mǐ ɖó nú nɔví sunnu mǐtɔn lɛ kpo nɔví nyɔnu mǐtɔn lɛ kpo é cá kàn xá wanyiyi e mǐ ɖó nú jehovah é .
"nugbǒ ɔ , mǐ sixu yí wǎn nú jehovah bo gɔn wǎn yí nú nɔví mǐtɔn lɛ ǎ ."
"mɛsɛ́dó jaan wlan ɖɔ : “ mɛ e ma yí wǎn nú nɔví tɔn e mɔ wɛ é ɖè ɔ ǎ ɔ , nɛ̌ é ka na sixu yí wǎn nú mawu e mɔ wɛ é ma ɖè ǎ é gbɔn ? ” ( 1 jaan 4 : 20 ) gɔ́ na ɔ , wanyiyi e mǐ ɖó nú jehovah kpo nɔví mǐtɔn lɛ kpo é cá kàn xá wanyiyi e mǐ ɖó nú biblu é ."
"ðó wanyiyi e mǐ ɖó nú nugbǒ biblu tɔn é nɔ sísɛ́ mǐ , bɔ mǐ nɔ setónú nú gbeɖiɖe biblu tɔn ɖěɖee ɖɔ ɖɔ mǐ ni yí wǎn nú mawu , bo lɛ́ yí wǎn nú nɔví mǐtɔn lɛ kpo ayi bǐ kpo é . — 1 pi . 1 : 22 ; 1 jaan 4 : 21 ."
"17 xà 1 tɛsalonikinu lɛ 4 : 9 , 10 ."
ali tawun tawun tɛ lɛ nu mǐ ka sixu ɖè wanyiyi xlɛ́ ɖò agun mǐtɔn mɛ ɖè ?
nɔví sunnu mɛxomɔ alǒ nɔví nyɔnu mɛxomɔ ɖé sixu ɖó hudo ɖɔ mɛɖé ni zé è yì kplé klisanwun tɔn lɛ jí .
asúkúsi ɖé sixu ɖó hudo mɛɖé tɔn bɔ é na d’alɔ ɛ bɔ é na jla nùɖé lɛ ɖó ɖò xɔ tɔn wu .
"( ja . 1 : 27 ) é sixu byɔ ɖɔ è ni ɖó ayi nɔví sunnu kpo nɔví nyɔnu kpo ee nyí mɛ winnyawinnya alǒ mɛxomɔ , bɔ awakanmɛ kú alǒ flú bǐ kabǐ ɖò mɛtɛnkpɔn ɖevo lɛ mɔ wɛ lɛ é wu , bo dó wusyɛn lanmɛ nú ye , bo lɛ́ dó gbɔ nú ye . ( nùx ."
"12 : 25 ; kolo . 4 : 11 ) mǐ nɔ ɖexlɛ́ ɖɔ mǐ ɖó wanyiyi jɔ wanyiyi nú nɔví mǐtɔn lɛ , hwenu e mǐ xlɛ́ ɖò xó kpo walɔ mǐtɔn lɛ kpo mɛ ɖɔ nǔ “ nɔví ɖò nùɖiɖi mɛ lɛ ” tɔn nɔ ɖu ayi mɛ nú mǐ é . — ga . 6 : 10 ."
etɛ ka na d’alɔ mǐ bɔ mǐ na ɖu ɖò gbemanɔkpɔ́ kpɛví kpɛví ɖěɖee sixu wá mǐ kpo klisanwun hàtɔ́ mǐtɔn lɛ kpo tɛntin é jí ?
18 biblu ɖɔ ɖ’ayǐ ɖɔ gbigbɔ cejɛnnabi tɔn kpo nukúnkɛ́n tɔn kpo na ɖexlɛ́ ɖɔ mǐ ɖò “ azǎn gudogudo tɔn ” gbɛ̀ nyanya elɔ tɔn mɛ .
"( 2 tim . 3 : 1 , 2 ) enɛ wu ɔ , mǐ mɛ klisanwun lɛ ɖó na w’azɔ̌ syɛnsyɛn bonu wǎn e mǐ yí nú mawu , nugbǒ biblu tɔn gɔ́ nú wǎn e mǐ yí nú mǐɖée é ni jɛji ."
nugbǒ wɛ ɖɔ gbemanɔkpɔ́ kpɛví kpɛví lɛ sixu wá mǐ kpo nùɖitɔ́ hàtɔ́ mǐtɔn lɛ kpo tɛntin hweɖelɛnu .
"amɔ̌ , nyɔna ɖé wɛ é na nyí nú mɛ e ɖò agun ɔ mɛ lɛ é bǐ hwenu e wanyiyi sísɛ́ mǐ , bɔ mǐ ɖeɖɛ gbemanɔkpɔ́ lɛ kpo wanyiyi kpo é . ( efɛ ."
"4 : 32 ; kolo . 3 : 14 ) enɛ wu ɔ , mi bonu mǐ ni ma lɔn gbeɖé bonu wanyiyi mǐtɔn ɖekpo ó !"
"loɔ , mi nú mǐ ni fɔ́n tɛgbɛ bo ɖò wanyiyi e gɔ́ngɔ́n é ɖó nú jehovah , xó tɔn kpo nɔví mǐtɔn lɛ kpo wɛ ."
“ a yí wǎn nú mì hú elɔ lɛ à ? ”
"“ sinmɔ́ɔ jaan ví , a yí wǎn nú mì hú elɔ lɛ à ? ” — jaan 21 : 15 , nwt ."
"han lɛ : 128 , 45"
nɛ̌ mǐ ka sixu sɔ́ agbazazɔ́ ɖó tɛn e jɛxa ɛ é mɛ gbɔn ?
etɛ ka sixu d’alɔ mǐ bɔ mǐ na ɖó linlin e sɔgbe é dó ayiɖeɖayi wu ?
"nɛ̌ mǐ ka sixu fun ahwan xá jlǒ agbazanú lɛ gbé nyinya tɔn , bo na ɖu ɖ’eji gbɔn ?"
"ee piyɛ́ɛ nyì ɖɔ nú zǎn ɖokpo blebu gudo é ɔ , nǔ tɛ é ka kplɔ́n ?"
"ahwanvu jezu tɔn tɛnwe nyì ɖɔ zǎn ɖokpo blebu mɛ ɖò galilée xù ɔ jí , amɔ̌ , ye ka wlí nǔtí ǎ ."
jezu klisu e è fɔ́n sín kú é ɖò xù ɔ tó bo mɔ ye sɛ́dó .
"ye ka nyì ɖɔ ɔ dó ɖisixwé nugbǒ , bɔ ɖɔ ɔ wlí hweví gègě , kaka bɔ ye sɔ́ sixu dɔn tɔ́n ǎ . ” — jaan 21 : 1 - 6 ."
"2 ee jezu na nùɖuɖu ye gudo é ɔ , é lilɛ kpannukɔn sinmɔ́ɔ piyɛ́ɛ bo ɖɔ : “ sinmɔ́ɔ jaan ví , a yí wǎn nú mì hú elɔ lɛ à ? ”"
etɛ xó ɖɔ wɛ jezu ka ɖè ?
piyɛ́ɛ yí wǎn nú hwehuhu kpɛɖé .
"enɛ wu ɔ , é cí ɖɔ jezu ɖò kinkanbyɔ wɛ ɖɔ , etɛ é ka ɖó wanyiyi jɔ wanyiyi na é jí ɖɔhun ."
é yí wǎn nú hwehuhu kpo hwehuhuzɔ́ tɔn kpo hú jezu kpo nǔ e é kplɔ́n lɛ é kpo wɛ à ?
piyɛ́ɛ na xósin bo ɖɔ : “ ɛɛn aklunɔ ; a tuùn ɖɔ un yí wǎn nú we . ”
"( jaan 21 : 15 , nwt ) é ɖò wɛn ɖɔ piyɛ́ɛ zán gbɛ̀ sɔgbe kpo xó e é ɖɔ é kpo ."
"sín finɛ ɖido ɔ , é xlɛ́ ɖɔ emi yí wǎn nú klisu , bo hɛn alɔnu tɔn ján ɖò blòbló bonu mɛ lɛ na huzu ahwanvu sín azɔ̌ ɔ mɛ , bo lɛ́ huzu dotín ɖokpo nú agun klisanwun tɔn xwè kanweko nukɔntɔn ɔ tɔn ."
awovinú tɛ lɛ wu klisanwun lɛ ka ɖó na ɖò acéjí dó ?
"mǐ ɖó na nɔ acéjí bo na na tɛn nǔ ɖebǔ , bonu é na vɔ́da nú wǎn e mǐ yí nú klisu é bo lɛ́ fɛ́ ayi mǐtɔn sín axɔsuɖuto ɔ sín nǔ lɛ jí ǎ ."
"jezu tuùn lee gbɛ̀ elɔ nɔ gbidi kɔ nú mǐ , bo nɔ lɛ́ ɖó adohu adohu nú mǐ gbɔn é ."
"ðò lǒ e jezu dó dó nǔkúndotɔ́ ɔ wu é mɛ ɔ , é ɖɔ ɖɔ mɛɖé lɛ na yí “ axɔsuɖuɖu mawu tɔn sín xó , ” bɔ tlolo hwɛ̌ ɔ , ye na yì nukɔn , amɔ̌ , lé “ gbɛmɛ fí sín tagba lɛ , dɔkun gbɛmɛ fí tɔn sín mɛdindɔn lɛ ” na “ vunbla xó ɔ . ”"
"( mat . 13 : 19 - 22 ; mak . 4 : 19 ) nugbǒ ɔ , nú mǐ ma ɖò acéjí ǎ ɔ , linkpɔ́n ayihɔngbe ayihɔngbe tɔn lɛ na flú ayixa mǐtɔn , bo na zɔ́n bɔ mǐ sɔ́ na yì nukɔn ɖò gbigbɔ lixo ǎ ."
"amɔ̌ , jezu gb’akpá nú ahwanvu tɔn lɛ ɖɔ : “ mi bo cɔ́ miɖée , bonu nǔ ɖu dingan , ahan nu dingan , kpodo gbɛmɛ tagba lɛ kpan ma wá cyɔn ayi mitɔn jí . . . ó . ” — luk . 21 : 34 ."
etɛ ka na d’alɔ mǐ bɔ mǐ na gbéjé lee wanyiyi e mǐ ɖó nú klisu é gɔ́ngɔ́n gbɔn é kpɔ́n ?
"4 lee mɛsɛ́dó piyɛ́ɛ bló gbɔn hwenu e jezu e è fɔ́n sín kú é kplɔ́n nǔ i gudo é ɔ , mǐ nɔ ɖè lee wanyiyi e mǐ ɖó nú klisu é gɔ́ngɔ́n gbɔn é xlɛ́ , gbɔn azɔ̌ e é sɔ́ d’así nú mǐ é sísɔ́ ɖó tɛn nukɔntɔn ɔ mɛ gblamɛ ."
nɛ̌ mǐ ka sixu kanɖeji ɖɔ mǐ kpó ɖò mɔ̌ bló wɛ gbɔn ?
"sín hweɖenu jɛ hweɖenu ɔ , mǐ ɖó na nɔ kanbyɔ mǐɖée ɖɔ : ‘ etɛ un ka yí wǎn na hugǎn ?"
"agbazazɔ́ ce wɛ nɔ hɛn awǎjijɛ wá nú mì hugǎn à , alǒ azɔ̌ gbigbɔ tɔn lɛ ?"
"ðò linlin enɛ mɛ ɔ , mi nú mǐ ni gbéjé nǔ e mǐ ma zé ɖó tɛn e jɛxa ye lɛ é mɛ ǎ ɔ , ye sixu vɔ́da nú wanyiyi e mǐ ɖó nú klisu kpo nǔ gbigbɔ tɔn lɛ kpo é atɔn kpɔ́n , nǔ enɛ lɛ wɛ nyí agbazazɔ́ , ayiɖeɖayi kpo nǔɖokan lɛ kpo ."
nǔ agbazazɔ́ towe ni nɔ tɛn e jɛxa ɛ é mɛ
azɔ̌ tɛ biblu ka sɔ́ d’así nú tatɔ́ xwédo tɔn lɛ ?
"5 piyɛ́ɛ nɔ hu hwe dó ɖè ayi ɖ’ayǐ na ǎ , loɔ , agbazazɔ́ tɔn wɛ ."
"tatɔ́ xwédo tɔn lɛ tuùn ɖɔ biblu zɔ́n azɔ̌ emi , bɔ emi na kpé nukún dó hudo agbaza tɔn xwédo emitɔn tɔn wu ."
( 1 tim . 5 : 8 ) ye ɖó na w’azɔ̌ syɛnsyɛn bo na sú hudo enɛ sín dò .
"amɔ̌ , ɖò azǎn gudogudo tɔn elɔ lɛ mɛ ɔ , agbazazɔ́ nyí nùɖé bo nɔ ɖó adohu adohu nú mɛ hwɛhwɛ ."
etɛwu agbazazɔ́ wiwa ka nɔ ɖó adohu adohu nú mɛ tawun ɖò égbé ?
"6 ðó azɔ̌ ma sɔ́ tíìn ǎ , bɔ agba wɛ è nɔ hwlɛn kaka cobo nɔ wá mɔ wutu ɔ , é nɔ wá ɖò dandan mɛ ɖɔ mɛ e è yí dó azɔ̌mɛ lɛ é gègě ni w’azɔ̌ nú táan gègě , bɔ hweɖelɛnu ɔ akwɛ kpɛɖé wɛ ye ka nɔ yí ."
"gɔ́ na ɔ , ɖó azɔ̌xwé lɛ ɖò tintɛnkpɔn wɛ bo na zán azɔ̌watɔ́ kpɛɖé dó ɖè nǔ gègě tɔ́n wutu ɔ , enɛ nɔ zɔ́n bɔ azɔ̌watɔ́ lɛ nɔ ɖó linkpɔ́n , bɔ nǔ nɔ cikɔ nú ye , lobɔ ye tlɛ nɔ lɛ́ jɛ azɔn ."
"nú mɛ e ye yí dó azɔ̌mɛ lɛ é ɖě ma jló na savɔ̌ mɔhun lɛ dó azɔ̌xwé ɔ tamɛ ǎ ɔ , azɔ̌ sixu gblé dó è ."
"7 , 8 . ( a ) mɛ̌ mǐ ka ɖu gbejininɔ mǐtɔn sín axɔ dó jɛ nukɔn ? ( b ) nǔ xɔ akwɛ tɛ nɔví sunnu thaïlande tɔn ɖé ka kplɔ́n dó azɔ̌ tɔn wu ?"
"7 ðó mǐ nyí klisanwun wutu ɔ , mɛ e mǐ ɖu gbejininɔ sín axɔ dó jɛ nukɔn é wɛ nyí jehovah , é nyí mɛ e yí mǐ dó azɔ̌ mɛ é ǎ ."
"( luk . 10 : 27 ) agbazazɔ́ ɔ , nǔ e na d’alɔ mǐ bɔ mǐ na kpé nukún dó mǐɖée wu é kpowun wɛ ."
"ði kpɔ́ndéwú ɔ , nɔví sunnu e nɔ nɔ thaïlande é ɖé ɖɔ : “ ɔdinatɛ́ɛ wɛ un nɔ blóɖó bo yí wǎn na tawun , amɔ̌ , é nɔ byɔ ɖɔ má w’azɔ̌ nú ganxixo gègě ."
etɛ nɔví sunnu enɛ ka wà ?
"8 é tinmɛ ɖɔ : “ ee un bló tuto nú xwè ɖokpo mɔ̌ gudo é ɔ , un wá gbeta ɔ kɔn ɖɔ un na nɔ sà nǔ ɖò ali jí , bo jɛ glási - lɛ̌ɛnɔ sà jí ."
"enyi un mɔ azɔ̌gbɛ́ ce xóxó lɛ ɔ , ye nɔ ko mì , bo nɔ kanbyɔ mì ɖɔ etɛwu un ka lin ɖɔ glási - lɛ̌ɛnɔ sisa kpɔ́n te hú ɔdinatɛ́ɛ biblóɖó ɖò xɔ fífá ɖé mɛ à jí ."
é sɔ́ lín ǎ bɔ nǔ lɛ jɛ te kpɔ́n jí .
"nugbǒ ɔ , un vo ɖò akwɛ linu hú hwenu e un ɖò ɔdinatɛ́ɛzɔ́ wà wɛ é ."
"nǔ e ɖò taji hugǎn é wɛ nyí ɖɔ , dìn ɔ , un mɔ ɖɔ un sɛkpɔ jehovah hugǎn . ” — xà matie 5 : 3 , 6 , nwt ."
nɛ̌ mǐ ka sixu ɖó linlin e ɖò jlɛ̌ jí é dó agbazazɔ́ mǐtɔn wu gbɔn ?
"9 azɔ̌ syɛnsyɛn wiwa ɔ , jijɔ mawu tɔn ɖé wɛ , bɔ enyi è w’azɔ̌ gbɔn mɔ̌ ɔ , è nɔ mɔ ajɔ tɔn ."
"( nùx . 12 : 14 ) é ɖò mɔ̌ có , lee nɔví sunnu e wu mǐ ɖɔ xó dó wá yì é kplɔ́n gbɔn é ɔ , é jɛxa ɖɔ è ni zé agbazazɔ́ ɖó tɛn e jɛxa ɛ ɔ mɛ ."
"( mat . 6 : 33 ) bonu mǐ na kpɔ́n ɖɔ mǐ ka ɖó linlin e ɖò jlɛ̌ jí é dó nǔ agbaza tɔn lɛ kpo azɔ̌ gbigbɔ tɔn lɛ kpo wu à jí ɔ , é na nyɔ́ ɖɔ mǐ ni kanbyɔ mǐɖée ɖɔ : ‘ un ka nɔ mɔ agbazazɔ́ ce dó mɔ nǔ e nɔ dɔn mì , bo nɔ na awǎjijɛ mì é , lobo ka nɔ kpɔ́n azɔ̌ gbigbɔ tɔn lɛ dó mɔ nǔ yayǎ ɖé alǒ nǔ e è na bló mɔ̌tɔn mɔ̌tɔn é ɖé wɛ à ?"
"tamɛ linlin dó lee nǔ nɔ cí nú mǐ dó agbazazɔ́ kpo gbigbɔ sín azɔ̌ lɛ kpo wu é jí na d’alɔ mǐ , bɔ mǐ na tuùn nǔ e mǐ yí wǎn na tawun é ."
nǔ xɔ akwɛ tɛ jezu ka kplɔ́n mɛ dó nǔ e è na sɔ́ ɖó tɛn nukɔntɔn ɔ mɛ é wu ?
10 jezu sɔ́ kpɔ́ndéwú lee è na ɖó linlin e ɖò jlɛ̌ jí é dó nǔ agbaza tɔn lɛ kpo nǔ gbigbɔ tɔn lɛ kpo wu gbɔn é tɔn ɖ’ayǐ .
jezu yì ba mali kpo nɔví nyɔnu tɔn mata kpo kpɔ́n gbè ɖokpo ɖò xwé yetɔn gbè .
"hwenu e mata ɖò xɛ́ xò wɛ bo ɖò nùɖuɖu ɖa wɛ é ɔ , mali ka junjɔn afɔ jezu tɔn lɛ kpá bo ɖò tó ɖó è wɛ ."
"ee mata húnhún nǔ ɖɔ dó mali wu ɖɔ é kún ɖò alɔ dó emi wɛ ó é ɔ , jezu ɖɔ n’i ɖɔ : “ mali wɛ . . . sɔ́ akpá ɖagbe ɔ , bɔ mɛɖé na yí sín así tɔn ǎ . ”"
( luk . 10 : 38 - 42 ) nǔ xɔ akwɛ ɖé kplɔ́n mata wɛ jezu ɖè .
"bonu mǐ ma na lɔn nú nǔ agbaza tɔn lɛ na fɛ́ ayi mǐtɔn ǎ , lobo na xlɛ́ wanyiyi e mǐ ɖó nú klisu é ɔ , mǐ ɖó na kpó ɖò “ akpá ɖagbe ɔ ” sɔ́ wɛ , é wɛ nyí ɖɔ mǐ na sɔ́ nǔ gbigbɔ tɔn lɛ ɖó tɛn nukɔntɔn ɔ mɛ ."
linlin e mǐ na ðó dó gbɔjɛyiyi kpo ayiðeðayi kpo wu é
etɛ mawuxówema ɔ ka kplɔ́n mɛ dó gbɔjɛ wu ?
"11 mǐ ɖó hudo hwenu ɖé lɛ tɔn bo na gbɔjɛ , lobo na mɔ agbɔ̌n sín azɔ̌ syɛnsyɛn mǐtɔn kpo tito mǐtɔn e ján é kpo sí ."
"xó mawu tɔn ɖɔ : “ nùɖé sɔ́ nyɔ́ nú gbɛtɔ́ ɖò gbɛmɛ zɛ é na ɖu nǔ , bo nu ahan , bo ɖu azɔ̌ e é wà ɔ sín gbɛ̀ wu ǎ . ” ( nùt ."
2 : 24 ) jezu tuùn ɖɔ é ɖò dandan ɖɔ è ni gbɔjɛ ɖò hweɖelɛnu .
"gbè ɖokpo ɔ , ee ye jɛ tagba tawun bo ɖekúnnu gbɔn fí gègě gudo é ɔ , é ɖɔ nú ahwanvu tɔn lɛ ɖɔ : “ mi wá mǐ ni jɛ vo fí e mɛɖé ma ɖè ǎ é , bonu mi na gbɔjɛ kpɛɖé . ” — mak . 6 : 31 , 32 ."
"nú nǔ e kàn gbɔjɛyiyi kpo ayiɖeɖayi kpo é ɔ , etɛ wu mǐ ka ɖó na nɔ acéjí dó ?"
"12 nugbǒ ɔ , gbɔjɛyiyi kpo ayiɖeɖayi kpo nɔ sú dò taji ɖé ."
"é ɖò mɔ̌ có , awovinú ɖokpo ɖò finɛ , é wɛ nyí ɖɔ ayiɖeɖayi sixu wá huzu nǔ taji hugǎn ɔ ɖò gbɛzán mǐtɔn mɛ ."
"ðò xwè kanweko nukɔntɔn ɔ mɛ ɔ , mɛ gègě wá ɖó linlin elɔ : “ mǐ ni ɖu nǔ , bo nu ahan , ɖó sɔ ɔ , mǐ na kú . ” ( 1 kɔ ."
15 : 32 ) linlin enɛ ɖokpo ɔ lɛ́ gbakpé fí gègě ɖò gbɛ̀ égbé tɔn mɛ .
"amɔ̌ , wǎn e é yí nú ayiɖeɖayi é wá syɛn tawun , kaka bɔ é ɖó gbɛ̌dido xá togun jehovah tɔn te ."
"amɔ̌ hwenu ɖò yiyi wɛ é ɔ , é wá mɔ ɖɔ tagba kpo awakanmɛ kú mɛ kpo kɛɖɛ jɛn ayiɖeɖayi e wá huzu nǔ taji nú emi é nɔ hɛn wá ."
"enɛ wu ɔ , é lɛ́vɔ jɛ biblu kplɔ́n jí , bo wá jɛxa bo nyí wɛnɖagbejlatɔ́ ɖé ."
13 . ( a ) jlɛ̌ awovinú e ɖò gbɔjɛyiyi kpo ayiɖeɖayi kpo mɛ é dó nùɖé wu . ( b ) etɛ ka sixu d’alɔ mǐ bɔ mǐ na ɖó linlin e ɖò jlɛ̌ jí é dó gbɔjɛyiyi kpo ayiɖeɖayi kpo wu ?
"13 linlin e wu gbɔjɛyiyi kpo ayiɖeɖayi kpo dó tíìn é wɛ nyí ɖɔ ye na fá kɔ nú mǐ , bɔ mǐ na lɛ́ mɔ hlɔnhlɔn ."
"bonu nǔ na dó nyí mɔ̌ ɔ , táan nabi mǐ ka na zán na ?"
"lin tamɛ dó nùjlɛdonǔwu elɔ jí : mǐ mɛ gègě nɔ ba na ɖu nǔ e víví lɛ é ɖò hweɖelɛnu , loɔ , mǐ mɔ ɖɔ nǔ víví ɖuɖu dingan na dó azɔn agbaza mǐtɔn ."
"enɛ wu ɔ , nùɖuɖu hunsin ɖagbe tɔn lɛ wɛ mǐ nɔ ɖu hugǎn ."
"ðò ali ɖokpo ɔ nu ɔ , gbɔjɛyiyi kpo ayiɖeɖayi zɛ xwé wu kpo na vɔ́da nú ganjininɔ mǐtɔn ɖò gbigbɔ lixo ."
"nú mǐ na nyì alɔ nú enɛ ɔ , mǐ na nɔ ɖ’alɔ ɖò azɔ̌ axɔsuɖuto ɔ tɔn lɛ mɛ ɖò gbesisɔmɛ ."
nɛ̌ mǐ ka sixu wà gbɔn bo tuùn ɖɔ linlin e mǐ ɖó dó ayiɖeɖayi wu é ɖò jlɛ̌ jí ?
"ðò aklunɔzán gbla ɖokpo mɛ ɔ , mǐ sixu lɛ́n ganxixo nabi e mǐ zán dó azɔ̌ gbigbɔ tɔn lɛ , ɖi kplé lɛ yiyi , kúnnuɖiɖe kpo biblu kplɔnkplɔn mɛɖesunɔ tɔn alǒ xwédo tɔn kpo tamɛ é ."
"enɛ gudo ɔ , mǐ sixu sɔ́ jlɛ́ dó ganxixo nabi e mǐ zán ɖò aklunɔzán gbla ɖokpo ɔ mɛ dó ayiɖeɖayi lɛ , ɖi lɔnyiji - lɔnfɔnkan - yihundida , telée kpinkpɔn alǒ ayihundida video jí tɔn lɛ tamɛ é wu ."
etɛ nùjlɛdonǔwu ɔ ka xlɛ́ ?
"é ka byɔ ɖɔ a ni bló huzuhuzu ɖé wɛ à ? — xà efɛzinu lɛ 5 : 15 , 16 ."
etɛ ka ɖó na xlɛ́ ali mǐ bɔ mǐ na cyan ayiɖeɖayi lɛ ?
"3 : 12 , 13 ) mǐ mɔ nukúnnú jɛ wu ɖɔ ayiɖeɖayi e mɛɖé sɔ́ é sixu gbɔn vo nú ee mɛ ɖevo na sɔ́ é . ( ga . 6 : 4 , 5 ) enyi mǐ na bo tlɛ sɔ́ ayiɖeɖayi ɖebǔ ɔ , mǐ na jló ɖɔ é ni nɔ tɛn e jɛxa ɛ é mɛ ."
"( mat . 6 : 21 ) hǔn , wǎn e mǐ yí nú jezu kpo ayi mǐtɔn bǐ kpo é na sísɛ́ mǐ , bɔ linlin mǐtɔn , xóɖiɖɔ mǐtɔn kpo nǔwiwa mǐtɔn lɛ kpo na nɔ jinjɔn azɔ̌ axɔsuɖuto ɔ tɔn lɛ jí jɛ nukɔn , é na nyí dó nǔ e mǐ nɔ wà ayihɔngbe ayihɔngbe lɛ é jí ǎ . — fili . 1 : 9 , 10 , nwt ."
ahwan e fun xá agbazanú lɛ gbé nyinya wɛ mǐ ðè é
"15 , 16 . ( a ) ali tɛ nu agbaza sín nǔ lɛ gbé nyinya ka sixu huzu mɔ ɖé nú klisanwun ɖé ɖè ? ( b ) wě e nùnywɛ kpé é tɛ jezu ka ɖè xá mɛ dó nǔ agbaza tɔn lɛ wu ?"
"15 nǔ e nɔ gbà tamɛ nú mɛ gègě égbé é wɛ nyí lee ye na wà gbɔn bo na ɖó nǔ e ɖò zo jí lɛ é , ɖi nǔzinzan , alokan , ɔdinatɛ́ɛ kpo nǔ ɖevo lɛ kpo ."
"enɛ wu ɔ , klisanwun ɖokpo ɖokpo ɖó na nɔ gbéjé jlǒ tɔn lɛ kpɔ́n ɖò gbesisɔmɛ gbɔn nǔ elɔ lɛ kinkanbyɔ éɖée gblamɛ : ‘ agbaza sín nǔ lɛ ka wá ɖò taji nú mì , bɔ un nɔ zán hwenu gègě dó ba nǔ dò dó mɔ̌to e ɖò zo jí é , alǒ avɔ e ɖò zo jí é jí , lobo nɔ lin tamɛ dó ye jí , hú táan e un nɔ zán dó sɔnǔ nú kplé lɛ é wɛ à ?"
"azɔ̌ e un nɔ wà ayihɔngbe ayihɔngbe lɛ é nɔ ɖu ayi mɛ nú mì sɔmɔ̌ , bɔ un nɔ zán hwenu kpɛɖé dó xoɖɛ alǒ xà biblu wɛ à ? ’"
"nú mǐ ɖó ayi wu ɖɔ wanyiyi e mǐ ɖó nú agbaza sín nǔ lɛ é jɛ ta yí sín wanyiyi e mǐ ɖó nú klisu é sí jí ɔ , mǐ ɖó na lin nǔ kpɔ́n dó xó e jezu ɖɔ é jí : “ mi cɔ́ miɖée dó nukúnkɛ́ndídó wu . ”"
( luk . 12 : 15 ) etɛwu jezu ka gb’akpá syɛnsyɛn enɛ nú mɛ ?
16 jezu ɖɔ : “ mɛɖé sixu sɛ̀n gǎn wè ǎ . ”
ðó “ gǎn ” wè lɛ bǐ na byɔ ɖɔ è ni sɔ́ mɛɖée bǐ jó nú emi mlɛ́mlɛ́ .
"jezu lɛ́ ɖɔ gɔ́ na ɖɔ mǐ na “ gbɛ́ wǎn nú mɛ ɖě , bo na yí wǎn nú mɛ ɖě ” alǒ mǐ na “ setónú nú mɛ ɖě , bo na vɛtoli nú mɛ ɖě . ”"
"( mat . 6 : 24 ) ðó mǐ nyí gbɛtɔ́ hwɛhutɔ́ wutu ɔ , mǐ mɛ bǐ ɖó na kpó ɖò ahwan fun xá “ hwɛhuhu sín ninɔmɛ ” lɛ wɛ , kaka jɛ agbaza sín nǔ lɛ gbé nyinya jí . — efɛ ."
"2 : 3 . 17 . ( a ) etɛwu é ka nɔ vɛwǔ nú mɛ ɖěɖee ɖó jlǒ agbaza tɔn lɛ é , bɔ ye na ɖó linlin e ɖò jlɛ̌ jí é dó agbaza sín nǔ lɛ wu ? ( b ) etɛ ka na d’alɔ mǐ bɔ mǐ na fun ahwan xá jlǒ agbazanú lɛ gbé nyinya tɔn ?"
17 é nɔ vɛwǔ nú mɛ e ɖó jlǒ agbaza tɔn lɛ é bonu ye na ɖó linlin e ɖò jlɛ̌ jí é dó agbaza sín nǔ lɛ wu .
ðó jlǒ yetɔn lɛ ko cyɔn yɛ linlin gbigbɔ tɔn yetɔn lɛ jí .
"ee jlǒ yetɔn lɛ cyɔn yɛ nǔwukpikpé nukúnnúmɔjɛnǔmɛ tɔn yetɔn jí é ɔ , é vɛwǔ nú ye bɔ ye na mɔ vogbingbɔn e ɖò nǔ ɖagbe kpo nǔ nyanya kpo tɛntin é ."
"( ebl . 5 : 11 - 14 ) é sín enɛ wu ɔ , ye mɛ ɖé lɛ sɔnǔ nú jlǒ e zɛ gbě é dó nǔ agbaza tɔn lɛ wu , jlǒ enɛ ɔ , è ka sixu sú dò tɔn bɔ é na jɛmɛ nú mɛ gbeɖé ǎ ."
"( nùt . 5 : 11 ) awǎjijɛnú wɛ é nyí ɖɔ nùɖé tíìn bo na d’alɔ mǐ bɔ linlin agbaza sín nǔ lɛ gbé nyinya tɔn ɔ na wà nǔ dó mǐ wu ǎ , é wɛ nyí xó mawu tɔn biblu xixa ɖò gbesisɔmɛ ."
"( 1 pi . 2 : 2 , 3 ) lee tamɛ linlin kpɔ́n dó xó nugbǒ mawu tɔn jí na hlɔnhlɔn jezu , bɔ é ɖu ɖò mɛtɛnkpɔn jí gbɔn é ɔ , mɔ̌ jɛn nugbodòdó biblu tɔn lɛ zinzan na d’alɔ mǐ lɔ , bɔ mǐ na fun ahwan xá jlǒ agbaza sín nǔ lɛ gbé nyinya tɔn gbɔn ."
"( mat . 4 : 8 - 10 ) nú mǐ bló mɔ̌ ɔ , mǐ nɔ xlɛ́ jezu ɖɔ mǐ yí wǎn n’i hú nǔ agbaza tɔn ɖebǔ ."
nǔ tɛ lɛ ka ɖò taji ɖò gbɛzán towe mɛ ?
( kpɔ́n akpáxwé 18gɔ́ ɔ )
etɛ a ka kanɖeji bo na wà ?
"18 hwenu e jezu kanbyɔ piyɛ́ɛ ɖɔ : “ a yí wǎn nú mì hú elɔ lɛ à ? ” ɔ , flínflín i wɛ é ɖè ɖɔ é ɖó na zé nǔ gbigbɔ tɔn lɛ ɖó tɛn nukɔntɔn ɔ mɛ ɖò gbɛzán tɔn mɛ ."
"nugbǒ ɔ , piyɛ́ɛ zán gbɛ̀ sɔgbe xá nyikɔ tɔn e sín tinmɛ nyí “ awinnya ” é , ɖó é ɖè jijɔ e cí awinnya ɖɔhun lɛ é xlɛ́ ."
"( mɛ . 4 : 5 - 20 ) mǐ lɔ kanɖeji égbé ɖɔ wanyiyi e mǐ ɖó nú klisu é kún na sɛ̀ dò ó , bo nɔ zé agbazazɔ́ , ayiɖeɖayi kpo agbaza sín nǔ lɛ kpo ɖó tɛn e jɛxa ye lɛ é mɛ ."
"mi nú gbeta e kɔn mǐ nɔ wá lɛ é ni nɔ ɖexlɛ́ ɖɔ mǐ ɖó linlin e piyɛ́ɛ ɖó , bo ɖɔ nú jezu ɖɔ : “ aklunɔ , a tuùn ɖɔ un yí wǎn nú we ” é ."
"kpɔ́n xota “ be ayidedai towe lẹ nọ hẹn ale wá na we ya ? ” ɖò atɔxwɛ ( gungbe ) 15 octobre 2011 mɛ , wex . 9 - 12 , akpá . 6 - 15 ."
lee gayiwusi d’alɔ nɔví tɔn lɛ gbɔn é
gayiwusi kpo klisanwun ɖevo ɖěɖee nɔ gbɛ̀ ɖò fifonu xwè kanweko nukɔntɔn ɔ tɔn lɛ é kpo ɖí xwi xá tagba lɛ .
"mɛ ɖěɖee ɖò nùkplɔnmɛ adingban tɔn lɛ fúnfún kpé wɛ é tɛ́n kpɔ́n bo na vɔ́da nú agun lɛ , lobo na lɛ klán ye ."
"( 1 jaan 2 : 18 , 19 ; 2 jaan 7 ) nya e nɔ nyí diotlefɛsi é ɖò xó nyanya fúnfún kpé dó mɛsɛ́dó jaan kpo mɛ ɖevo lɛ kpo wu wɛ , bo ɖò gbìgbɛ́ wɛ ɖɔ emi kún na yí klisanwun ɖěɖee nɔ gosin tomɛ wá gɔ́n yetɔn lɛ é ó , lobo lɛ́ ɖò tintɛnkpɔn wɛ bonu mɛ ɖevo lɛ ni xwedó kpɔ́ndéwú tɔn ."
"( 3 jaan 9 , 10 ) ninɔmɛ e ɖò ayǐ hwenu e jaan wlan wema sɛ́dó gayiwusi é nɛ ."
"wema - sɛ́dó - mɛ e mɛsɛ́dó ɔ wlan ɖò 98 h.m . tɔn é tɔ́n ɖò akpáxwé biblu tɔn e è wlan dó glɛkigbe mɛ é mɛ , bo nyí “ wema atɔngɔ e jaan wlan é . ”"
"tagba ɖé lɛ kpannukɔn gayiwusi có , é ka kpó ɖò jehovah sɛ̀n wɛ kpo gbejininɔ kpo ."
nɛ̌ é ka ɖè gbejininɔ tɔn xlɛ́ gbɔn ?
nɛ̌ wema - sɛ́dó - mɛ jaan tɔn ka na d’alɔ mǐ bɔ mǐ na wà mɔ̌ gbɔn ?
wema - sɛ́dó - mɛ ðé nú xɔ́ntɔn vívɛ́ná ðé
xókwin glɛkigbe tɔn dòdó ɔ sixu lɛ́ nyí “ sunnu mɛxomɔ ɔ . ”
enɛ ko kpé bɔ vǐ tɔn gbigbɔ tɔn gayiwusi e é yí wǎn na é na tuùn ɖɔ mɛsɛ́dó jaan wɛ .
jaan ylɔ gayiwusi kpo akpàkpà sɔ́ mɛ kpo ɖɔ “ mɛ vívɛ́ná ce . . . e un ɖó wanyiyi nugbǒ nugbǒ na é . ”
"enɛ gudo ɔ , jaan xlɛ́ ɖɔ jlǒ emitɔn wɛ nyí ɖɔ é ni ɖò ganji ɖò agbaza lixo lee é ɖè gbɔn ɖò gbigbɔ lixo é ."
"linlin ɖagbe tawun wɛ nyí enɛ , bo lɛ́ nyí mɛ kpikpa ɖagbe . — 3 jaan 1 , 2 , 4 ."
"jaan kpa gayiwusi ɖó lee é nɔ yí nɔví lɛ gbɔn é wu , nú ye na bo tlɛ nyí jonɔ ɔ nɛ ."
"jaan mɔ enɛ dó mɔ wuntun e xlɛ́ ɖɔ gayiwusi nyí gbejinɔtɔ́ é , ɖó jonɔyiyi nɔ ɖè mɛsɛntɔ́ mawu tɔn lɛ xlɛ́ tɛgbɛ . — bǐb ."
18 : 1 - 8 ; 1 tim . 3 : 2 ; 3 jaan 5
"xógbe nǔsumɛnukúnmɛ tɔn e jaan dó dó lee gayiwusi nɔ yí nɔví lɛ gbɔn é wu é xlɛ́ ɖɔ klisanwun lɛ nɔ gosin fí e jaan nɔ nɔ é , bo nɔ yì agun lɛ mɛ ɖò gbesisɔmɛ , bɔ é ɖò wɛn ɖɔ tomɛyitɔ́ enɛ lɛ nɔ ɖó nǔ e ye mɔ lɛ é sín gbè nú jaan ."
vlafo é sixu nyí lee jaan sè nǔ e ɖò jijɛ wɛ ɖò agun enɛ lɛ mɛ é gbɔn é nɛ .
é ɖò wɛn ɖɔ klisanwun lɛ nɔ jló na nɔ nùɖitɔ́ hàtɔ́ lɛ xwé .
"nǔmasɔgbe lɛ nɔ jɛ ɖò otɛli lɛ mɛ , è nɔ yí mɛ lɛ ganji ǎ , bɔ ye lɛ nyí avatɛn nùblibliwiwa tɔn ."
"vlafo enɛ wu wɛ tomɛyitɔ́ nùnywɛtɔ́ lɛ nɔ ba na nɔ xɔ́ntɔn lɛ xwégbe , bɔ tomɛyitɔ́ klisanwun lɛ nɔ ba na nɔ klisanwun lɛ xwégbe ."
“ klisu wu wɛ ye . . .
jɛ ali ”
"ðò ninɔmɛ enɛ mɛ ɔ , alɔgígɔ́ nú jonɔ lɛ nú ye na yì tò e mɛ ye xwè ɔ byɔ ɖɔ è ni sú hudo yetɔn lɛ sín dò , bo na nǔ ɖebǔ e é byɔ lɛ é ye kaka jɛ hwenu e ye na yì fí e ye xwè é é ."
"é ɖò wɛn ɖɔ gayiwusi ko nɔ wà mɔ̌ nú jonɔ tɔn lɛ ɖ’ayǐ , ɖó ye ɖó gbè wanyiyi tɔn kpo nùɖiɖi tɔn tɔn kpo nú jaan . — 3 jaan 3 , 6 ."
"jonɔ enɛ lɛ sixu ko nyí mɛsɛ́dó lɛ , mɛ e jaan sɛ́dó lɛ é , alǒ nukúnkpénuwutɔ́ tomɛyitɔ́ lɛ ."
"é na bo nyí gbɔn ɖebǔ ɔ , wɛnɖagbe ɔ wutu wɛ ye yì tomɛ ."
"jaan ɖɔ : “ jezu klisu wu wɛ ye . . . jɛ ali . ” ( 3 jaan 7 ) hǔn , nɔví enɛ lɛ ɖò agun klisanwun tɔn mɛ , bɔ é jɛxa ɖɔ è ni yí ye kpo akpàkpà sɔ́ mɛ kpo ."
"enɛ wu wɛ jaan wlan ɖɔ : “ mǐ ɖó na d’alɔ gbɛtɔ́ mɔhun lɛ , bo na sixu wà azɔ̌ xá ye , nú nugbǒ ɔ na yì nukɔn . ” — 3 jaan 8 ."
alɔdo ðò ninɔmɛ mɛtɛnkpɔn tɔn ðé mɛ
é nyí gbè kɛɖɛ na dó nú gayiwusi wɛ jaan ɖè wu wɛ é wlan wema ɔ ǎ .
jaan lɛ́ jló na d’alɔ ɛ bonu é na ɖí xwi xá tagba syɛnsyɛn ɖé .
"ðó hwɛjijɔ ɖé lɛ wutu ɔ , hagbɛ̌ agun klisanwun tɔn tɔn e nɔ nyí diotlefɛsi é sɔ́ jló na yí klisanwun tomɛyitɔ́ lɛ ǎ ."
"é tlɛ lɛ́ tɛ́n kpɔ́n bo na glɔ́n ali nú mɛ ɖevo lɛ bonu ye na wà mɔ̌ . — 3 jaan 9 , 10 ."
"é ɖò wɛn ɖɔ , klisanwun gbejinɔtɔ́ lɛ kún na jló na nɔ diotlefɛsi xwé ó , enyi enɛ na bo tlɛ nyɔ́ bló ɔ nɛ ."
"é nɔ ba na nɔ tɛn ɖaxó mɛ ɖò agun ɔ mɛ , bo nɔ ɖó sísí ɖebǔ nú xó e gosin jaan gɔ́n é ǎ , bo nɔ lɛ́ fúnfún xó nyanya kpé dó mɛsɛ́dó ɔ kpo mɛ ɖevo lɛ kpo wu ."
"jaan ylɔ diotlefɛsi ɖɔ nùkplɔnmɛtɔ́ adingbannɔ gbeɖé ǎ có , é ka nɔ fɔ́n gǔ dó acɛkpikpa mɛsɛ́dó enɛ tɔn jí ."
"diotlefɛsi nɔ ba tɛnmɛ ɖaxó , bɔ linlin tɔn enɛ e ma nyí linlin klisanwun tɔn ǎ é zɔ́n , bɔ è nɔ xò nǔ kpɔ́n dó gbejininɔ tɔn wu ."
nǔ e diotlefɛsi wà é xlɛ́ ɖɔ mɛɖé lɛ sixu dɔn linlin nǔ jló dingan kpo goyiyi kpo tɔn e nɔ klán mɛ é dó agun ɖé mɛ .
"enɛ wu ɔ , jaan ɖɔ xó ɖé nú gayiwusi , bɔ é kàn ɖokpo ɖokpo mǐtɔn : “ ma nɔ wà nǔ mɛ e nɔ wà nǔ nyanya é ɖɔhun ó . ” — 3 jaan 11 ."
"klisanwun e nyí demɛtliwusi é gbɔn vo nú diotlefɛsi , ɖó jaan dó gesí i ɖi mɛ e sɔ́ kpɔ́ndéwú ɖagbe ɖ’ayǐ é ."
"jaan wlan ɖɔ : “ mɛ bǐ wɛ nɔ ɖɔ demɛtliwusi xó ɖagbe ; . . mǐ lɔ ɔ , mǐ nɔ ɖekúnnu ɖagbe n’i ; a ka tuùn ɖɔ xó nugbǒ wɛ mǐ nɔ ɖɔ . ” ( 3 jaan 12 ) é sixu ko nyí ɖɔ é byɔ ɖɔ gayiwusi ni dó alɔ demɛtliwusi , lobɔ mɛsɛ́dó jaan sixu ko wlan jaan atɔngɔ ɔ dó ɖè demɛtliwusi xlɛ́ ɛ bo lɛ́ kpa ɛ ."
é sixu ko nyí ɖɔ demɛtliwusi ɖesu wɛ sɔ́ wema ɔ jó nú gayiwusi .
"ðó jaan wɛ sɛ́ demɛtliwusi dó , alǒ vlafo é nyí nukúnkpénuwutɔ́ tomɛyitɔ́ ɖé wutu ɔ , enɛ sixu ko na hlɔnhlɔn nǔ e jaan wlan é ."
"eɖíe gayiwusi ko nɔ yí jonɔ ɖ’ayǐ è , bɔ etɛwu jaan ka byɔ ɛ lo ɖɔ é ni kpó ɖò jijɔ enɛ ɖexlɛ́ wɛ ?"
mɔ wɛ jaan mɔ ɖɔ è ni lɛ́ dó wusyɛn tɔn lanmɛ n’i à ?
"lin wɛ mɛsɛ́dó ɔ lin ɖɔ gayiwusi sixu xò nǔ kpɔ́n , ɖó diotlefɛsi ɖò tintɛnkpɔn wɛ bo na bló bɔ è na jó jijɔ klisanwun tɔn enɛ dó ɖò agun ɔ mɛ wutu à ?"
"ðebǔ wɛ é na bo nyí gbɔn ɔ , jaan na jiɖe gayiwusi bo ɖɔ : “ mɛ e nɔ wà nǔ ɖagbe ɔ , mawu tɔn wɛ é nyí . ” ( 3 jaan 11 ) hwɛjijɔ ɖagbe ɖé wɛ enɛ nyí ɖɔ è ni nɔ wà nǔ ɖagbe bo kpó ɖò mɔ̌ wà wɛ ."
nùkplɔnmɛ e ðò jaan atɔngɔ ɔ mɛ lɛ é
mǐ sɔ́ tuùn nǔ ɖevo dó nɔví vívɛ́ mǐtɔn hwexónu tɔn gayiwusi wu zɛ elɔ lɛ wu ǎ .
"é ɖò mɔ̌ có , nǔ kpɛ elɔ e mǐ tuùn dó gbɛzán tɔn wu é sixu kplɔ́n nùɖé lɛ mǐ ."
ali tɛ lɛ nu mǐ ka sixu “ yí mɛ e nɔ wá gɔ̌n m [ ǐ ] tɔn ” lɛ é ɖè ganji ?
"nukɔntɔn ɔ , ɖó bǎ ɖé mɛ ɔ , nɔví gbejinɔtɔ́ ɖěɖee ɖò gbesisɔmɛ bo na yì tomɛ , lobo na kplɔ́n nǔ mǐ lɛ é nyí tɔn bɔ gègě mǐtɔn ɖó nukúnnúmɔjɛnǔmɛ nugbǒ ɔ tɔn ."
"é ɖò wɛn ɖɔ , é kún nyí klisanwun tomɛyitɔ́ égbé tɔn lɛ bǐ wɛ nɔ yì zɔga ɖó wɛnɖagbe ɔ takúnmɛ ó ."
"é ɖò mɔ̌ có , gayiwusi ɖɔhun ɔ , mǐ sixu nɔ gudo nú mɛ ɖěɖee nɔ yì tomɛ lɛ é , ɖi nukúnkpénuwutɔ́ lɛdo tɔn lɛ kpo asì yetɔn kpo bo dó wusyɛn lanmɛ nú ye ."
"alǒ mǐ sixu d’alɔ nɔví sunnu kpo nɔví nyɔnu kpo e nɔ sɛ̀ tɛn yì toxo ɖé lɛ mɛ ɖò tò mǐtɔn mɛ lɛ é , alǒ ee tlɛ nɔ yì togudo bo na wà sinsɛnzɔ́ ɖò fí e hudo wɛnjlatɔ́ axɔsuɖuto ɔ tɔn sukpɔ́ ɖè lɛ é , ɖò ali tawun tawun ɖé lɛ nu ."
"enɛ wu ɔ , mi nú ‘ mǐ ni nɔ yí mɛ e nɔ wá gɔ̌n mǐtɔn lɛ é ganji . ’ — hlɔ . 12 : 13 ; 1 tim . 5 : 9 , 10 ."
"wegɔ ɔ , enyi gǔfínfɔ́n dó acɛkpikpa jí ee nyí ninɔmɛ ɖé bo ma nɔ yawu wá mɔ̌ ǎ é wá xwetɔ́n ɖò agun lɛ mɛ ɖò égbé ɔ , é ɖó na kpaca mǐ ǎ ."
è fɔ́n gǔ dó acɛkpikpa jaan tɔn jí bo lɛ́ fɔ́n dó mɛsɛ́dó pɔlu tɔn lɔ jí .
"( 2 kɔ . 10 : 7 - 12 ; 12 : 11 - 13 ) enɛ wu ɔ , enyi mɛ e ɖò agun ɔ mɛ lɛ é ɖé lɛ wà nǔ mɔhun xá mǐ ɔ , nɛ̌ mǐ ka ɖó na wà nǔ gbɔn ?"
"pɔlu ɖè wě xá timɔtée ɖɔ : “ aklunɔ sín mɛsɛntɔ́ ka ɖó na ɖɔ jlɛ ǎ ; é nyɔ́ wà ɔ , mɛ bǐ wɛ é ɖó na dɔn dó wǔ ; é ɖó na nyí mɛɖé bo na sixu kplɔ́n nǔ mɛ ; é ɖó na nɔ kú hǔn ."
"é nyí hwenu e è na bo tlɛ ba nǔɖɔ mǐ é ɔ , mǐ nɔ wà nǔ kpo fífá kpo ɔ , enɛ sixu sísɛ́ mɛ e ɖò xó mɔ ɖɔ dó mǐ wu wɛ lɛ é ɖé lɛ , bɔ ye na jla ninɔmɛ yetɔn ɖó ."
"gudo mɛ ɔ , jehovah “ na bló bɔ ye na lɛkɔ sín hwɛ yetɔn lɛ gudo , bo na mɔ nukúnnú jɛ nugbǒ ɔ wu . ” — 2 tim . 2 : 24 , 25 ."
"atɔngɔ ɔ , é byɔ ɖɔ klisanwun hàtɔ́ ɖěɖee gbeklanxamɛ lɛ ɖò finɛ có ye ɖò jehovah sɛ̀n wɛ kpo gbejininɔ kpo lɛ é ɔ , è ni tuùn nú ye bo kpa ye kpo akpàkpà sɔ́ mɛ kpo ɖó gbejininɔ sín gbɛ̀ e zán wɛ ye ɖè é wu ."
"é ɖò wɛn ɖɔ mɛsɛ́dó jaan dó wusyɛn lanmɛ nú gayiwusi , bo na ɛ jiɖe ɖɔ é ɖò nǔ ɖagbe wà wɛ ."
"mɔ̌ ɖokpo ɔ , mɛxo agun tɔn égbé tɔn lɛ ɖó na xwedó kpɔ́ndéwú jaan tɔn , bo na dó wusyɛn lanmɛ nú nɔví sunnu lɛ kpo nɔví nyɔnu lɛ kpo bonu ‘ nǔ ma cikɔ nú ye ó ’ — eza . 40 : 31 ; 1 tɛ . 5 : 11 ."
"ðò nùwlanwlan glɛkigbe tɔn dòdó ɔ mɛ ɔ , xókwin 219 wɛ wema e jaan wlan sɛ́dó gayiwusi é ɖó , bɔ é sín enɛ wu bɔ é nyí wema e hwe hugǎn ɖò biblu mɛ é ."
"é ɖò mɔ̌ có , é xɔ akwɛ tawun nú klisanwun égbé tɔn lɛ ."
awǎjijɛ e è nɔ mɔ ðò gbɛzán e bɔkun é ɖé zinzan mɛ é
"daniel kpo miriam kpo wlí alɔ ɖò septembre 2000 , bo sɛ̀ tɛn yì toxo barcelone tɔn mɛ ɖò espagne ."
daniel ɖɔ : “ gbɛzán e è nɔ lin ɖɔ é sɔgbe é zán wɛ mǐ ɖè .
"azɔ̌ mǐtɔn lɛ zɔ́n bɔ mǐ nɔ ɖu nǔ ɖò nùbaɖutɛn ɖagbe lɛ , bo nɔ yì tomɛ , bo nɔ lɛ́ dó akwɛnúvɔ lɛ ."
"amɔ̌ , huzuhuzu ɖé wá wá ."
"ðò kpléɖókpɔ́ ɖaxó ɖé jí ɖò 2006 ɔ , xóɖiɖɔ e sɔ́ nùkanbyɔ elɔ nyì atɛ jí é byɔ ayi mɛ nú daniel tawun : “ mǐ ka ɖò nǔ e wu mǐ kpé é bǐ wà wɛ , bo na d’alɔ mɛ ɖěɖee è ‘ dɔn xwè huhu gbé lɛ ’ bonu ye na wá gbɛ̀ mavɔmavɔ li ɔ jí à ? ” ( nùx ."
"20 : 26 , 27 ) daniel flín ɖɔ : “ é cí nú mì ɖɔ jehovah ɖò xó ɖɔ nú mì wɛ tlɔlɔ ɖɔhun . ”"
xóɖiɖɔ ɔ lɛ́ ɖɔ ɖɔ ada gbígbló nú sinsɛnzɔ́ mɛtɔn nɔ hɛn awǎjijɛ gègě wá .
daniel tuùn ɖɔ nugbǒ wɛ enɛ nyí .
miriam ko bɛ́ gbexosin - alitɔ́zɔ́ ɔ bo ɖò awǎjijɛ gègě sín lè ɖu wɛ .
"daniel ɖɔ : “ un wá gbeta ɔ kɔn ɖɔ hwe ɔ nu sù lo , bɔ un na bló huzuhuzu ɖaxó ɖé . ”"
nǔ e é ka wà nugbǒ é nɛ .
"é ɖè ganxixo e é nɔ w’azɔ̌ na é kpò bo bɛ́ gbexosin - alijitɔ́zɔ́ , bo lin tamɛ dó awǎjijɛ e é kpo miriam kpo sixu mɔ é jí , nú ye wà sinsɛnzɔ́ ɖò fí e hudo wɛnjlatɔ́ axɔsuɖuto ɔ tɔn sukpɔ́ ɖè lɛ é ɔ nɛ ."
"ye mɔ wuvɛ̌ lɛ jɛ nukɔn , enɛ gudo ɔ , wɛn akpàkpà sɔ́ mɛ tɔn ðé wá"
"ðò mai 2007 ɔ , daniel kpo miriam kpo jó azɔ̌ yetɔn lɛ dó , bo sɛ̀ tɛn yì panama , tò e mɛ ye ko ɖi sà yì ɖ’ayǐ é ɖé mɛ ."
"ðò fí yɔyɔ̌ enɛ e ye na w’azɔ̌ ɖè é ɔ , tɔtɛntinto gègě wɛ ɖò bocas del toro , ɖò caraïbes xu tɛntin , bɔ guaymi ee nyí ayǐ ɔ jí nu lɛ é wɛ nɔ nɔ finɛ hugǎn ."
"daniel kpo miriam kpo lin ɖɔ nú ye zán akwɛ e ye sɛ́ xwè lɛ é ɔ , ye sixu nɔ panama nú sun tantɔn mɔ̌ ."
"é sín nǔ cikɔ nú mɛ wu , bɔ daniel ɖibla ba éɖée kpò ."
"amɔ̌ , ɖò xwé e ɖò ali enɛ kpá lɛ é gbè ɔ , xwédo guaymi tɔn ɖé yí ye ganji , ɖò taji ɔ , hwenu e ye kplɔ́n gbè xá ɔ mɛ tɔn sín xógbe ɖé lɛ gudo é ."
"é sɔ́ lín ǎ , bɔ ye ɖó biblu kplɔnkplɔn 23 ."
"hwenu e ye zán akwɛ yetɔn lɛ bǐ vɔ é ɔ , awǎjijɛ e asú kpo asì kpo ɔ ɖó é huzu aluwɛ ."
daniel flín ɖɔ : “ kpo avǐ kpo wɛ mǐ jɛ tamɛ lin dó lee mǐ na bló gbɔn bo na lɛkɔ yì espagne é jí jí .
awǎjijɛ ðaxó bǐ e ye ðó é
"ðò 2015 ɔ , huzuhuzu e wá tutoblonunu ɔ mɛ é zɔ́n bɔ è byɔ daniel kpo miriam kpo ɖɔ ye ni huzu gbexosin - alijitɔ́ hwebǐnu tɔn ."
etɛ ye ka bló ?
"ye mɔ agbazazɔ́ e na zɔ́n bɔ ye na wà gbexosin - alijitɔ́zɔ́ yetɔn é , bɔ égbé ɔ , ye ɖò agun ɖé mɛ ɖò tokpɔn veraguas tɔn mɛ ɖò panama ."
"daniel ɖɔ : “ cobonu mǐ na gosin espagne ɔ , mǐ tuùn ɖɔ mǐ na kpéwú bo zán gbɛzán e bɔkun é ǎ ."
awǎjijɛ ɖaxó bǐ tɛ ye ka ɖó ?
ye ɖɔ : “ alɔdido mɛɖesɔhwetɔ́ lɛ bonu ye ni kplɔ́n nǔ dó jehovah wu nyí awǎjijɛ e è ma sixu sɔ́ jlɛ́ dó nǔ ɖebǔ wu ǎ é ɖé ! ”
“ kanɖodonǔwu kpo wanyiyi kpo gɔ́ ayi mǐtɔn mɛ hú ð’ayǐ tɔn ”
"ðò vendredi ɖokpo ɖò septembre 1922 ɔ , yǒzo ɔ jɛ syɛnsyɛn jí zǎnzǎn enɛ ɖò fí e gbɛtɔ́ 8 000 kplé ɖè ɖò nùkpɔ́ntɛn ɔ é ."
"zinkponɔ ɔ ɖɔ ɖɔ ɖò akpáxwé taji elɔ hwenu ɔ , mɛ e jló lɛ é sixu tɔ́n sín xɔ ɔ mɛ , amɔ̌ , è na na gbè mɛɖebǔ bonu é na lɛ́vɔ byɔ xɔ ɔ sá ǎ ."
"è jihan lɛ ɖò bǐbɛ̌mɛ tuto ɔ tɔn , enɛ gudo ɔ , joseph f . rutherford yì tavo xóɖɔtɔ́ ɔ tɔn kɔn ."
"gègě kpléɖókpɔ́watɔ́ lɛ tɔn junjɔn ayǐ , bo ɖò nǔ e ja jijɛ gbé é kpɔ́n wɛ ."
mɛɖé lɛ ɖò yiyi wɛ bo ɖò wìwá wɛ ɖó yǒzo ɔ wu .
xóɖɔtɔ́ ɔ byɔ ye kpo ayi bǐ kpo ɖɔ ye ni wá junjɔn ayǐ bo ɖótó .
"ee xóɖiɖɔ ɔ bɛ́ é ɔ , mɛɖé ka ɖó ayi avɔ ɖaxó e è mlá ganji bo sɔ́ kplá atáà ɔ sín ta nu é wu à ?"
nɔví rutherford ɖɔ xó dó xota “ axɔsuɖuto jixwé tɔn ɔ ko sɛkpɔ ” jí .
"nú ganxixo ɖokpo adaɖé mɔ̌ ɔ , gbè tɔn e ɖó hlɔnhlɔn é kpé xɔ ɔ bǐ mɛ , hwenu e é ɖò xó ɖɔ dó lee gbeyiɖɔ hwexónu tɔn lɛ jla axɔsuɖuto e jawě é kpo akɔnkpinkpan kpo gbɔn é wu wɛ é ."
"ee xóɖiɖɔ tɔn ja fífó gbé é ɔ , é kanbyɔ ɖɔ : “ mi ɖi nǔ ɖɔ axɔsu susunɔ ɔ ko jɛ acɛ kpa jí à ? ”"
kpléɖókpɔ́watɔ́ lɛ yí gbè kpo xósusu kpo ɖɔ : “ ɛɛn ! ”
"nɔví rutherford súxó bo ɖɔ : “ hǔn , mi bo lɛkɔ yì gle ɔ mɛ , mi vǐ mawu ajalɔnnɔ ɔ tɔn lɛ !"
"mi kpɔ́n , axɔsu ɔ ɖò acɛ kpa wɛ !"
midɛɛ lɛ wɛ nyí mɛ ɖěɖee na jla lɛ é .
"enɛ wu ɔ , mi jla , mi jla , mi jla axɔsu ɔ kpo axɔsuɖuto tɔn kpo . ”"
"hwenɛnu ɔ , è tún avɔ e è mlá ɖó aga é kpo ayɛ̌si kpo , bɔ nukɛgbe elɔ ɖ’eji : “ mi jla axɔsu ɔ kpo axɔsuɖuto tɔn kpo . ”"
ray bopp flín ɖɔ : “ akpàkpà sɔ́ kpléɖókpɔ́watɔ́ lɛ . ”
"anna gardner tinmɛ lee “ atín e è sɔ́ dó gbá xɔ ɔ na lɛ é húnhún , ɖó asíkpɛ́ lɛ wu ” gbɔn é ."
fred twarosh ɖɔ : “ kpléɖókpɔ́watɔ́ lɛ bǐ site zɛɛn . ”
"evangelos scouffas ɖɔ : “ é cí ɖɔ hlɔnhlɔn ɖaxó ɖé wɛ dɔn mǐ sín zinkpo mǐtɔn lɛ jí ɖɔhun , bɔ mǐ site bɔ ɖasin kpé nukún mǐtɔn lɛ jí . ”"
mɛ e wá kpléɖókpɔ́ enɛ jí lɛ é gègě ko nɔ jla wɛnɖagbe axɔsuɖuto ɔ tɔn .
"amɔ̌ dìn ɔ , akpàkpà vo wɛ lɛ́vɔ sɔ́ ye dó azɔ̌ enɛ wu ."
"ethel bennecoff ɖɔ ɖɔ biblu kplɔntɔ́ lɛ ɔ , “ kanɖodonǔwu kpo wanyiyi kpo gɔ́ ayi [ yetɔn ] mɛ hú ɖ’ayǐ tɔn . ”"
"odessa tuck ee ɖó xwè 18 hwenɛnu é gosin kpléɖókpɔ́ ɔ , bo kanɖeji ɖɔ emi na sɔ ylɔ̌ e ɖɔ “ mɛ̌ un ka na sɛ́dó ? ” é ."
"é ɖɔ : “ un tuùn fí ɔ , lee un na yì gbɔn é alǒ nǔ e un na ɖɔ é ǎ ."
"nǔ ɖokpo e un tuùn é wɛ nyí ɖɔ un jló na cí gbeyiɖɔ ezayíi e ɖɔ ‘ nyɛ na yì , sɛ́ mì dó ’ ” ɔ ɖɔhun ."
( eza . 6 : 8 ) ralph leffler ɖɔ : “ azǎn manawɔn enɛ wɛ nyí bǐbɛ̌mɛ wɛnɖagbe axɔsuɖuto ɔ jijla tɔn e ko kpé ayikúngban ɔ bǐ jí é . ”
"é ɖò wɛn ɖɔ kpléɖókpɔ́ ɖaxó enɛ e è bló ɖò cedar point , ohio ɖò 1922 é byɔ hwenuxó mɛ , bo nyí nǔ manawɔn ɖé ɖò yɛhwexɔsuɖuto ɔ linu !"
george gangas ɖɔ : “ kpléɖókpɔ́ ɖaxó enɛ sɔ́ jlǒ ɔ d’ayi mɛ nú mì ɖɔ nyì ni ma nɔ gɔn [ kpléɖókpɔ́ lɛ ɖě ] gbeɖé ó . ”
é flín ɖɔ emi kún ka gɔn ɖě gbeɖé nugbǒ ó .
julia wilcox wlan ɖɔ : “ un sixu tinmɛ lee akpàkpà nɔ sɔ́ mì gbɔn hweɖebǔnu e è ɖɔ cedar point 1922 xó ɖò wema mǐtɔn lɛ mɛ é ǎ kpowun bɔ xó fó .
"un nɔ jló na ɖɔ hwebǐnu ɖɔ , ‘ é na cɛ́ nú we jehovah nú ali e a hun nú mì bɔ un wá tɛn enɛ mɛ é . ’ ”"
"mɔ̌ ɖokpo ɔ , gègě mǐtɔn wɛ nɔ flín nǔ xɔ akwɛ mɔhun lɛ dó kpléɖókpɔ́ ɖaxó ɖé wu , ɖò taji ɔ , kpléɖókpɔ́ e sɔ́ akpàkpà mǐ ɖò ayi mɛ , bo zɔ́n bɔ mǐ nɔ ɖókan dó nǔ wu bo nɔ lɛ́ ɖó wanyiyi nú mawu ɖaxó mǐtɔn kpo axɔsu mǐtɔn kpo é ɖò égbé ."
"nú mǐ ɖò tamɛ lin dó nǔ xɔ akwɛ enɛ lɛ jí wɛ ɔ , é nɔ sísɛ́ mǐ lɔ bɔ mǐ nɔ ɖɔ : “ é na cɛ́ nú we jehovah nú ali e a hun nú mì bɔ un wá tɛn enɛ mɛ é . ”"
wuntun budo enɛ lɛ
"wekwín “ adv ” ( wekwín atɔn nukɔntɔn ɖěɖee nɔte nú xókwin glɛnsigbe tɔn e sín tinmɛ nyí “ jla ” é ) tɔ́n ɖò fí bǐ , atín lɛ wu , xɔ lɛ wu , kaka jɛ tuto kpléɖókpɔ́ ɖaxó ɔ tɔn ɖesu jí !"
wuntun enɛ lɛ zɔ́n nǔ dò ba kpléɖókpɔ́watɔ́ lɛ . *
"“ ðò dotín lɛ bǐ kpo hɔnkpo lɛ bǐ kpo wu ɔ , è nɔ mɔ káti wewé e jí è wlan adv ɖó kpo wekwín kloklo wiwi kpo é ."
"mǐ kàn tinmɛ wekwín enɛ lɛ tɔn byɔ , amɔ̌ , é cí ɖɔ mɛɖebǔ kún tuùn ó ɖɔhun , alǒ nú ye na bo tlɛ tuùn ɔ , ye na ɖɔ nú mǐ ǎ . — edith brenisen ."
wuntun lɛ kpó ɖò nùbudo ɖé nyí wɛ .
"kaka jɛ égbé ɔ , mǐ ɖó fɔtóo wuntun enɛ lɛ tɔn ɖě ɖò nǔ xóxó sɛxwetɛn mǐtɔn lɛ ǎ ."
è mɔ sìnkɔn nú ðɛ ɖé sín ataa ɔ gudo
arthur claus kpo nellie claus kpo yawu wá bo na ba fí ɖagbe bo jinjɔn .
arthur ɖɔ : “ un ɖò xógbe lɛ ɖokpo ɖokpo ɖótó wɛ . ”
"ajijimɛ ɔ , é jɛ wuvɛ̌ sè jí ɖò adɔgo mɛ ."
"é jló è ǎ có , é gbɔ bo tɔ́n sín xɔ ɔ mɛ , é ka tuùn ɖɔ emi kún sɔ́ sixu lɛ́ byɔ mɛ ó ."
tɛnmɛnamɛtɔ́ lɛ ɖokpo kanbyɔ ɛ ɖɔ : “ nɛ̌ a ka na tɔ́n sín xɔ ɔ mɛ hwe elɔ nu gbɔn ? ”
arthur tuùn ɖɔ emi ɖó na tɔ́n bo tɔ́n wɛ .
"hwenu e arthur lɛkɔ é ɔ , é sè asíkpɛ xixo ɖaxó ɖé sín gbè sín xɔ ɔ mɛ ."
"hwenu e é ɖò fí e é na cí ɖò kɔxo bo na ɖótó nǔ e ɖò jijɛ wɛ ɖò xɔ ɔ mɛ é ba wɛ é ɔ , é mɔ fí e é hɛn ɔ , é na fán nǔ gbɔn bo na yì aza e yì mɛtlu 5 mɔ̌ é ta é ."
"finɛ ɔ , arthur mɔ nɔví gègě bɔ ye ɖò wuvɛ̌ ɖé mɛ , bo ɖò xóɖɔtɔ́ ɔ kpɔ́n sɛ́dó wɛ ."
"è ɖɔ nú ye ɖɔ ye na sɛ́n kàn e hɛn avɔ ɖaxó e jí nùwlanwlan ɔ ɖè é ɖó te lɛ é zɛɛn , bonu é na wá dò ."
"amɔ̌ , cobonu ye na sɛ́n kàn lɛ bǐ ɖó zɛɛn ɔ , ye lɛ́ ɖó hudo jivǐ ɖokpo tɔn gɔ́ na ."
arthur ka ɖó akpomɛ - jíví ɖé à ?
agbɔ̌n yetɔn jɛ dò ɖɔ é hɛn jivǐ ɖokpo .
"arthur kpo mɛ ɖevo lɛ kpo ɖò gbesisɔmɛ , bo ɖò te kpɔ́n hwenu e è na ɖɔ é sɔgbe dó é ."
"hwenu e nɔví rutherford ɖɔ “ mi jla ! ” azɔn wegɔ ɔ é ɔ , ye sɛ́n kàn lɛ ."
mɛ e mɔ lɛ é tinmɛ lee avɔ ɖaxó sinmɛ atɔnnɔ e jí è wlan nǔ dó é wá dò gbɔn ma klɛ́n nǔ é .
"ðò avɔ ɔ sín tɛntin ɔ , è mɔ ɖiɖe jezu tɔn ."
"enɛ gudo ɔ , nɔví lɛ tinmɛ nú arthur ɖɔ alya ɖé wɛ emi fán bo wá aza ɔ ta , bɔ enɛ gudo ɔ , è ɖè alya ɔ síìn ."
"ye sɔ sixu ba alɔdo ɖě ǎ , enɛ wu ɔ , ye xoɖɛ sɛ́dó jehovah ɖɔ é ni sɛ́ nɔví e hɛn jivǐ é ɖé dó ."
nɔví enɛ lɛ kudeji ɖɔ jehovah sè ɖɛ emitɔn ɖò ali ɖagbe hugǎn ɖé nu .
3 a ka flín à ?
31 juillet 2017 – 6 août 2017
4 jehovah nɔ dó gbɔ nú mǐ ðò mɛtɛnkpɔn mǐtɔn lɛ bǐ mɛ
"mǐ bǐ wɛ nɔ mɔ mɛtɛnkpɔn lɛ kpo wuvɛ̌ lɛ kpo , amɔ̌ , jehovah nɔ dó gbɔ nú mǐ ."
xota elɔ vɔ́ nǔ taji ɖěɖee mǐ sixu zán bo na mɔ gbɔdónúmɛ jɔ gbɔdónúmɛ dìn kpo sɔ e ja é kpo jí gbɔn .
7 - 13 août 2017
9 sɔ́ ayi towe ðó dɔkun gbigbɔ tɔn lɛ jí
xota elɔ na d’alɔ mǐ bɔ mǐ na zán nǔ e jezu kplɔ́n mɛ ɖò nùjlɛdonǔwu tɔn e kúnkplá ajɔ̌tɔ́ ee ɖò jɛ̌ ɖagbeɖagbe ba wɛ é mɛ é .
"é na lɛ́ d’alɔ mǐ bɔ mǐ na gbéjé linlin e mǐ nɔ ɖó dó sinsɛnzɔ́ gbɛhwlɛngán tɔn e è sɔ́ d’así nú klisanwun lɛ é wu é , kpo ee mǐ nɔ ɖó dó nugbǒ ɖěɖee mǐ ko kplɔ́n ɖò xwè lɛ gblamɛ é wu é kpo kpɔ́n ."
14 a ka sixu kpɔ́n nǔ zɛ lee mɛ lɛ cí ðò wěxo é wu à ?
16 a ka na ðeɖɛ hwɛgbe lɛ lobo xò fífá kàn à ?
21 mawu ni dó nú ayi e a ðó te é
14 - 20 août 2017
22 sɔ́ ayi towe ðó xó ðaxó e ðò atɛ jí é jí
27 nɔ gudo nú nǔbǐwukpétɔ́ e jehovah nyí é !
"ðó gbɛwezun lɛ wutu ɔ , blewun jɛn è sixu ɖè ayi sín nǔ e nyí nǔ taji é jí ."
"xota elɔ lɛ na d’alɔ mǐ , bɔ lee nǔbǐwukpétɔ́ e jehovah nyí é ɖò taji sɔ́ é na sù nukún mǐtɔn mɛ , bo na lɛ́ d’alɔ mǐ bɔ mǐ na tuùn lee mǐ sixu nɔ gudo na gbɔn é ."
jehovah nɔ dó gbɔ nú mǐ ðò mɛtɛnkpɔn mǐtɔn lɛ bǐ mɛ
"“ mawu e nɔ dó gbɔ nú mɛ ɖò ali bǐ nu é . . . nɔ dó gbɔ nú mǐ , ɖò wuvɛ̌ e mǐ nɔ mɔ lɛ bǐ mɛ . ” — 2 kɔ ."
"1 : 3 , 4 ."
"han lɛ : 38 , 56"
nɛ̌ ɖɛxixo ka dó gbɔ nú mɛ e xó è ɖɔ ɖò biblu mɛ lɛ é ɖé lɛ gbɔn ?
etɛ a ka sixu bló dó dó gbɔ nú mɛ ɖevo lɛ ?
nɛ̌ jehovah ka nɔ dó gbɔ nú mǐ ɖò wuvɛ̌ mǐtɔn lɛ mɛ gbɔn ? ganjɛwu tɛ xó tɔn ka na mǐ ?
nɔví sunnu dɔnkpɛvu tlɛnnɔ ɖé ɖɔ linkpɔ́n tɔn nú mɛxo agun tɔn e nɔ nyí stephen bo wlí alɔ b’ɛ ko lín é .
"é ɖò nǔ lin kpɔ́n dó nǔ elɔ e mǐ xà ɖò 1 kɔlɛntinu lɛ 7 : 28 mɛ é jí wɛ : “ mɛ e da asì abǐ mɛ e da asú lɛ ɔ , ye nɔ mɔ wuvɛ̌ ɖò gbɛ̀ e ye nɔ zán ayihɔngbe ayihɔngbe ɔ mɛ . ”"
"é kanbyɔ ɖɔ : “ ‘ wuvɛ̌ ’ tɛ ka nyí wuvɛ̌ enɛ ? nú un ka wá da asì ɔ , nɛ̌ un ka na ɖí xwi xá gbɔn ? ”"
"cobonu stephen na kɛnu dó nùkanbyɔ enɛ wu ɔ , é tó ɖɔ n’i ɖɔ é ni gbéjé nǔ ɖevo e mɛsɛ́dó pɔlu wlan é kpɔ́n hwɛ̌ , nǔ ɔ wɛ nyí “ mawu e nɔ dó gbɔ nú mɛ ɖò ali bǐ nu é . . . nɔ dó gbɔ nú mǐ , ɖò wuvɛ̌ e mǐ nɔ mɔ lɛ bǐ mɛ . ” — 2 kɔ . 1 : 3 , 4 ."
2 jehovah nyí tɔ́ wanyiyinɔ ɖé bo nɔ dó gbɔ nú mǐ hwenu e wuvɛ̌ lɛ kpannukɔn mǐ é nugbǒ .
"hwiɖesu sixu ko gbɔn ninɔmɛ ɖé lɛ mɛ , bo mɔ ɖɔ mawu d’alɔ we , bo xlɛ́ ali we , bɔ hwɛhwɛ ɔ , é nɔ nyí gbɔn xó tɔn gblamɛ ."
"mǐ sixu kanɖeji ɖɔ é nɔ ba nǔ e nyɔ́ hugǎn é nú mǐ , lee é bló gbɔn nú mɛsɛntɔ́ tɔn hwexónu tɔn lɛ é . — xà jelemíi 29 : 11 , 12 ."
nùkanbyɔ tɛ lɛ jí mǐ ka na ɖɔ xó dó ?
"3 é ɖò wɛn ɖɔ enyi mǐ sixu tuùn nǔ e nɔ zɔ́n tagba mǐtɔn lɛ alǒ wuvɛ̌ mǐtɔn lɛ é ɔ , mǐ na kpéwú bo na ɖí xwi xá ye ."
"enɛ wu ɔ , etɛ ka nyí ɖé lɛ ɖò nǔ e nɔ dɔn “ wuvɛ̌ ” wá bɔ pɔlu ɖɔ lɛ é mɛ ?"
"kpɔ́ndéwú tɛ lɛ mǐ ka mɔ ɖò biblu mɛ bo lɛ́ mɔ ɖò hwe mǐtɔn nu , bɔ ye sixu d’alɔ mǐ bɔ mǐ na mɔ gbɔdónúmɛ e sín hudo mǐ ɖó é ?"
kpɔ́ndéwú enɛ lɛ na d’alɔ mǐ bɔ mǐ na ɖí xwi xá wuvɛ̌ mǐtɔn lɛ .
"mɛtɛnkpɔn lɛ , ‘ wuvɛ̌ mimɔ ðò gbɛ̀ e è nɔ zán ayihɔngbe ayihɔngbe é mɛ ’"
nǔ tɛ lɛ mɔ̌ ka nɔ zɔ́n bɔ è na ‘ mɔ wuvɛ̌ ɖò gbɛ̀ e è nɔ zán ayihɔngbe ayihɔngbe é ’ mɛ ?
"4 mǐ ni kpɔ́n nǔ e mawu ɖɔ ɖò ɖibla yì bǐbɛ̌mɛ tan gbɛtɔ́ tɔn tɔn é : “ sunnu na jó tɔ́ tɔn kpo nɔ tɔn kpo dó , bo na jɛ kpɔ́ xá asì tɔn , bɔ ye mɛ wè lɛ na huzu ɖokpo géé . ” ( bǐb ."
2 : 24 ) jehovah ɖɔ xó enɛ hwenu e é ɖó alɔwliwli nukɔntɔn ɔ ayǐ é .
"loɔ , ninɔmɛ hwɛhuhu tɔn lɛ nɔ zɔ́n , bɔ alɔwliwli kpo xwédo yɔyɔ̌ ɖé ɖiɖó ayǐ kpo sixu dɔn adohu adohu wá kancica xwédo tɔn mɛ . ( hlɔ ."
"3 : 23 ) hwɛhwɛ ɔ , nú nyɔnu lɛ d’asú ɔ , ye nɔ gosin acɛ mɛjitɔ́ yetɔn lɛ tɔn glɔ , bo nɔ jɛ acɛ asú yetɔn tɔn glɔ ."
mawu na acɛ asú lɛ bɔ ye na nyí gǎn nú asì yetɔn .
( 1 kɔ . 11 : 3 ) asú kpo asì kpo yɔyɔ̌ ɖé lɛ nɔ mɔ ɖɔ é kún bɔwǔ ó .
"sɔgbe xá xó mawu tɔn ɔ , asì ɖé ɖó na yí gbè , bo na nɔ alixlɛ́mɛ asú tɔn tɔn glɔ , é na nyí mɛjitɔ́ tɔn lɛ tɔn ǎ ."
kancica e mɛ e wlí alɔ yɔyɔ̌ lɛ é ɖó xá hɛnnumɔ yetɔn lɛ é sixu dɔn gbemanɔkpɔ́ alǒ wuvɛ̌ lɛ wá .
5 adohu adohu ɖevo nɔ lɛ́ wá hwenu e asì ɖé ɖɔ nú asú tɔn ɖɔ emi ɖò xò é .
"hwɛhwɛ ɔ , linkpɔ́n ɖiɖó dó nukúnkpédómɛwu dotóoxwé tɔn e sín hudo sixu tíìn ɖò xò mimɔ ɔ hwenu , alǒ ɖò vǐjiji ɔ gudo é wu sixu cyɔn yɛ awǎjijɛ e asú kpo asì kpo ɖé nɔ ɖó , hwenu e ye sè ɖɔ ye ja vǐ jì gbé é jí ."
è ɖó na lɛ́ lin tamɛ dó lee enɛ na wà nǔ dó akwɛzinzan xwédo ɔ tɔn jí gbɔn ɖò dìn kpo sɔ e ja é kpo é jí .
huzuhuzu gègě na ɖò dandan hwenu e è na jì vǐ ɔ é .
"nɔ ɔ sixu nɔ zán hwenu gègě dó vǐ tɔn wu , bo nɔ sɔ́ ayi ɖó nukúnkpikpe dó wutu tɔn wu hugǎn ."
"asú gègě nɔ mɔ ɖɔ asì emitɔn dovɛ̌ nú emi , ɖó azɔ̌ e kàn vǐ ɔ lɛ é wiwa nɔ ɖu ayi mɛ n’i hugǎn wutu ."
"ðò akpá ɖevo xwé ɔ , tɔ́ ɔ ɖó na lɛ́ dó kɔ azɔ̌ yɔyɔ̌ ɖevo lɛ mɛ ."
"azɔ̌ nɔ jɛ azɔ̌ jí n’i , ɖó é ɖó na kpé nukún dó hagbɛ̌ xwédo ɔ tɔn yɔyɔ̌ ɖé wu lobo na sú hudo tɔn lɛ sín dò ."
6 - 8 .
6 wuvɛ̌ alɔkpa ɖevo tíìn bɔ asú kpo asì kpo ɖé lɛ nɔ mɔ .
ye nɔ ba vǐ kaka bo ka nɔ ba kpò .
"nú nyɔnu ɔ ma mɔ xò ǎ ɔ , é sixu flú bǐ ɖ’ayi mɛ ."
"alɔwliwli ɔ wɛ à , vǐjiji ɔ wɛ à , nǔ wè lɛ ɖebǔ ko xlɛ́ ɖɔ è gán sín wuvɛ̌ mimɔ sí ǎ , amɔ̌ , è ɖò vǐ ba wɛ bo ma mɔ jì ǎ ɔ , enɛ lɔ nyí wuvɛ̌ ɖé . ( nùx ."
"13 : 12 ) ðò biblu sín táan mɛ ɔ , è nɔ yawu kpɔ́n vǐmaji dó mɔ winnyanú ɖé ."
jakɔbu sín asì hlacɛli xlɛ́ ɖɔ akpɔ̀ ɖó emi hwenu e é mɔ bɔ nɔví nyɔnu tɔn jì vǐ lɛ é .
"ye na bo tinmɛ nǔ e wu wɛ é nú mɛ lɛ lee é jɛxa gbɔn é kpo yɛ̌yi kpo ɔ , ye mɛ ɖé lɛ nɔ ɖɔ , “ có , mǐ na xoɖɛ nú mi ! ”"
"7 alǒ , ɖǒ ayi ninɔmɛ nɔví nyɔnu e nɔ nɔ angleterre bo ɖò vǐ ba wɛ tawun , bo ma ka mɔ jì ǎ é ɖé tɔn wu ."
é wá kpò lǎ .
"é ɖɔ ɖɔ emi flú bǐ , ɖó é mɔ ɖɔ nǔ e ba wɛ emi ɖè é kún sixu jɛnu ɖò gbɛ̀ elɔ mɛ ó ."
é kpo asú tɔn kpo wá gbeta ɔ kɔn bo na ba vǐ ɖé bo sɔ́ dó ɖó vǐ yetɔn .
"é ɖò mɔ có , é ɖɔ : “ un lɛ́ byɔ wuvɛ̌ alɔkpa ɖevo mɛ ."
"un tuùn ɖɔ , vǐ mɛ ɖevo tɔn sísɔ́ dó ɖó vǐ kún na nyí nǔ ɖokpo ɔ pɛ́pɛ́pɛ́ kpo nyiɖesu jì vǐ ce ɖesu kpo ó . ”"
"8 biblu ɖɔ ɖɔ vǐjiji nɔ cyɔn alɔ klisanwun nyɔnu ɖé jí . ( 1 tim . 2 : 15 , nwt ) amɔ̌ enɛ xlɛ́ ɖɔ vǐjiji , alǒ è ɖó vǐ lɛ na zɔ́n bɔ è na mɔ gbɛ̀ mavɔmavɔ ǎ ."
"é nyɔ́ wà ɔ , é xlɛ́ ɖɔ enyi nyɔnu ɖé ɖó vǐ bo nɔ kpé nukún d’ewu lobo nɔ lɛ́ wà xwégbezɔ́ ɖevo lɛ ɔ , enɛ na zɔ́n bɔ é na nɔ ɖò mɛ nú ɖɔ wɛ bo lɛ́ dó nu mɛ ɖevo lɛ sín xó mɛ ǎ ."
"( 1 tim . 5 : 13 ) é ɖò mɔ̌ có , é ka na mɔ wuvɛ̌ ɖěɖee è nɔ mɔ ɖò alɔwliwli kpo gbɛzán xwédo tɔn kpo mɛ lɛ é ."
nɛ̌ è ka sixu ɖí xwi xá wuvɛ̌ e è nɔ mɔ hwenu e mɛvívɛ́ ɖé kú dó mɛ é gbɔn ?
( kpɔ́n akpáxwé 9gɔ́ ɔ kpo 12gɔ́ ɔ kpo )
"nú mɛ e è wlí alɔ xá é kú ɔ , nɛ̌ é ka nɔ nyí mɛtɛnkpɔn bunɔ ɖé gbɔn ?"
"9 enyi è ɖò wuvɛ̌ e è nɔ mɔ , ɖó alɔwliwli wu lɛ é xó ɖɔ wɛ ɔ , ɖokpo tíìn bɔ è nɔ yawu flín ǎ ."
é wɛ nyí kú mɛvívɛ́ ɖé tɔn .
mɛtɛnkpɔn bunɔ e mɛ gègě ko mɔ é wɛ nyí ɖɔ mɛ e ye da é kú .
enɛ nyí mɛtɛnkpɔn ɖé bɔ mɛ e mɛ kú dó é sixu nɔ ma ɖó nukún ɖɔ emi na mɔ ɖò gbɛ̀ elɔ mɛ .
klisanwun lɛ ɖi nǔ tawun ɖɔ jezu d’akpá fínfɔ́n sín kú tɔn .
"( jaan 5 : 28 , 29 ) etɛ nukúnɖiɖo enɛ ka nɔ wà nú mɛ e mɛ kú dó é ?"
é nɔ dó gbɔ n’i tawun .
"ali e nu tɔ́ wanyiyinɔ mǐtɔn nɔ gbɔn xó tɔn gblamɛ , bo nɔ d’alɔ mɛ ɖěɖee ɖò wuvɛ̌ mɛ gbɔn dín wɛ ɖè lɛ é ɖevo nɛ ."
gbɔdónúmɛ ðò mɛtɛnkpɔn lɛ hwenu
nɛ̌ ana ka mɔ gbɔdónúmɛ ɖò ninɔmɛ blawu e mɛ é ɖè é gbɔn ?
10 ana e nyí asì vívɛ́ná ɛlukana tɔn é mɔ mɛtɛnkpɔn bunɔ ɖé .
é nyí wɛnsinɔ hwenu e ɛlukana sín asì ɖevo e nyí penina é jì vǐ lɛ é .
( xà 1 samuwɛli 1 : 4 - 7 . )
penina nɔ cá nú ana “ xwewu xwewu tɛgbɛ . ”
enɛ zɔ́n bɔ ana nɔ mɔ akpɔ̀ bo nɔ lɛ́ mɔ wuvɛ̌ tawun .
é mɔ gbɔdónúmɛ hwenu e é ɖɔ nǔ e ɖò jijɛ wɛ é nú jehovah ɖò ɖɛ mɛ é .
"nugbǒ ɔ , ‘ é xoɖɛ nú hwenu línlín . ’"
é ka ɖó nukún ɖɔ jehovah na yí gbè nú ɖɛ emitɔn à ?
nǔ na ko nyí mɔ̌ .
"ðebǔ wɛ é na bo nyí gbɔn ɔ , “ nukún tɔn mɛ jɛ ayǐ . ” ( 1 sam . 1 : 12 , 17 , 18 ) é ɖeji ɖɔ jehovah na bló bɔ wɛnsinɔ e emi nyí é na fó gbè ɖokpo , alǒ é na sú dò enɛ ɖò ali ɖevo nu ."
nɛ̌ ɖɛxixo ka sixu dó gbɔ nú mǐ gbɔn ?
"11 enyi mǐ kpó ɖò hwɛhutɔ́ nyí wɛ bo lɛ́ kpó ɖò gbɛ̀ elɔ e nu satáan kp’acɛ dó é mɛ jɛn wɛ ɔ , mɛtɛnkpɔn kpo wuvɛ̌ lɛ kpo na ɖò jijɛji wɛ ."
"( 1 jaan 5 : 19 ) é ɖò mɔ̌ có , é nyɔ́ tawun ɖɔ mǐ tuùn ɖɔ jehovah nyí “ mawu e nɔ dó gbɔ nú mɛ ɖò ali bǐ nu é . ”"
"ali e nu mǐ sixu mɔ alɔdo , bo ɖí xwi xá mɛtɛnkpɔn alǒ wuvɛ̌ mǐɖesunɔ tɔn lɛ ɖè é ɖokpo wɛ nyí ɖɛxixo ."
ana ɖɔ nǔ e ɖò ayi tɔn mɛ é bǐ nú jehovah .
"ðò ali ɖokpo ɔ nu ɔ , enyi wuvɛ̌ lɛ kpannukɔn mǐ ɔ , mǐ ɖó na wà nǔ hú lee nǔ cí nú mǐ é ɖiɖɔ nú jehovah kpowun ."
"mǐ ɖó na savo n’i , bo na ɖɔ lee nǔ cí nú mǐ tawun é n’i gbɔn ɖɛ vívɛ́ xixo sɛ́dó è sín ayi mǐtɔn mɛ gblamɛ . — fili . 4 : 6 , 7 ."
"12 enyi mǐ na bo tlɛ nɔ mɔ wuvɛ̌ tawun ɖò gbɛzán mǐtɔn mɛ , vlafo ɖó vǐmamɔji alǒ kú mɛ vívɛ́ná ɖé tɔn wutu ɔ , mǐ sixu mɔ gbɔdónúmɛ ."
"ðò jezu hwenu ɔ , nyɔnu gbeyiɖɔ ana sín asú kú , hwenu e ye wlí alɔ b’ɛ bló xwè tɛnwe kpowun gudo é ."
ye ɖó vǐ ɖě bonu biblu ɖɔ ǎ .
etɛ ana ka kpò ɖò wiwa wɛ hwenu e é ɖó xwè 84 é ?
"luki 2 : 37 ɖɔ : “ é nɔ cí sinsɛnxɔ mɛ , bɔ zǎn kpodo kéze kpo ɔ , é nɔ ɖò mawu sɛ̀n wɛ , ɖò nublabla kpo ɖɛxixo kpo mɛ . ”"
ana mɔ gbɔdónúmɛ kpo awǎjijɛ kpo ɖò jehovah sinsɛn mɛ .
"enyi hɛnnumɔ mǐtɔn lɛ na bo ma tlɛ dó gbɔ nú mǐ ǎ ɔ , xɔ́ntɔn jɔ xɔ́ntɔn lɛ sixu wà mɔ̌ ."
"nǎ kpɔ́ndéwú enɛ tɔn . 13 enyi mǐ nɔ dó gbɛ̌ xá nɔví sunnu mǐtɔn lɛ kpo nɔví nyɔnu mǐtɔn lɛ kpo ganji ɔ , mǐ na mɔ xɔ́ntɔn jɔ xɔ́ntɔn , xɔ́ntɔn zɔnjɛzɔnfɔ́n lɛ . ( nùx ."
18 : 24 ) paula flín lee wǔ kú i gbɔn hwenu e nɔ tɔn jó nugbǒ ɔ dó hwenu e é ɖó xwè atɔ́ɔ́n é .
mɛtɛnkpɔn enɛ jí ɖuɖu ɖè fá ǎ .
"amɔ̌ , é mɔ wusyɛn dó lanmɛ nú mɛ tawun , hwenu e ann e nyí nɔví nyɔnu gbexosin - alijitɔ́ ɖé ɖò agun ɔ mɛ é ɖexlɛ́ ɖɔ ganjininɔ tɔn ɖò gbigbɔ lixo nɔ ɖu ayi mɛ nú emi tawun é ."
paula kpò ɖò jehovah sɛ̀n wɛ kpo gbejininɔ kpo .
é lɛ́ víví n’i tawun ɖɔ é lɛ́vɔ wá ɖò jehovah sɛ̀n ɖó kpɔ́ xá nɔ tɔn wɛ ɖò agun ɔ mɛ .
"é víví nú ann lɔ tawun , ɖó é cí nɔ gbigbɔ tɔn ɖé ɖɔhun nú paula ."
nyɔna tɛ lɛ sín lè mɛ ɖěɖee nɔ dó gbɔ nú mɛ lɛ é ka nɔ ɖu ?
"14 nǔ e nyɔ́ tawun é wɛ nyí ɖɔ enyi mǐ ɖexlɛ́ kpo wanyiyi kpo ɖɔ nǔ mɛ ɖevo lɛ tɔn ɖu ayi mɛ nú mǐ ɔ , é sixu wá d’alɔ mǐ bɔ mǐ na ɖu ɖò linlin masɔgbe mǐɖesunɔ tɔn ɖé lɛ jí ."
"nɔví nyɔnu e wlí alɔ lɛ é kpo ye mɛ ɖěɖee ma wlí alɔ ǎ lɛ é kpo tuùn ɖɔ wɛnɖagbe ɔ jijla ɖi azɔ̌gbɛ́ mawu tɔn lɛ nɔ zɔ́n , bɔ ye nɔ ɖó awǎjijɛ ɖaxó ."
nǔ e nya wɛ ye ɖè é wɛ nyí ɖɔ ye na sɔ́ mawu sù gbɔn jlǒ tɔn wiwa gblamɛ .
ðé lɛ ɖò ye mɛ tlɛ nɔ kpɔ́n alɔɖiɖo ɖò sinsɛnzɔ́ ɔ mɛ dó mɔ amasin .
"é ɖò wɛn ɖɔ enyi mǐ nɔ xlɛ́ ɖɔ mɛ e mǐ nɔ mɔ ɖò kúnnuɖegbe lɛ é kpo mɛ ɖěɖee ɖò agun ɔ mɛ lɛ é kpo sín nǔ nɔ ɖu ayi mɛ nú mǐ ɔ , mǐ mɛ bǐ na d’alɔ bɔ kancica e ɖò agun ɔ mɛ é na syɛn gɔ́ na ."
( fili . 2 : 4 ) mɛsɛ́dó pɔlu nyí kpɔ́ndéwú ɖagbe ɖé ɖò ali enɛ nu .
"é wá cí “ vǐnɔ ” ɖé ɖɔhun nú mɛ ɖěɖee ɖò agun tɛsaloniki tɔn mɛ lɛ é ; bo lɛ́ cí tɔ́ gbigbɔ tɔn ɖé ɖɔhun nú ye . — xà 1 tɛsalonikinu lɛ 2 : 7 , 11 , 12 ."
gbɔdónúmɛ ðò xwédo mɛ
mɛ̌ mɛ̌ e ka nyí mɛ nukɔntɔn e ɖó na kplɔ́n nugbǒ ɔ vǐ lɛ é ?
"mɛ yɔyɔ̌ lɛ sixu wá byɔ wɛnjlatɔ́ e ko zin lɛ é ɖɔ ye ni d’alɔ emi bonu emi na kplɔ́n nugbǒ ɔ vǐ emitɔn lɛ , ye tlɛ sixu lɛ́ byɔ ɖɔ ye ni kplɔ́n biblu xá mɛ winnyawinnya emitɔn lɛ ."
"sɔgbe xá biblu ɔ , mɛjitɔ́ lɛ wɛ nyí mɛ nukɔn nukɔntɔn e ɖó na kplɔ́n nǔ vǐ yetɔn lɛ bo na lɛ́ kplɔ́n azɔ̌ ye é . ( nùx . 23 : 22 ; efɛ ."
"6 : 1 - 4 ) ðò ninɔmɛ ɖé lɛ mɛ ɔ , è nɔ ɖó hudo alɔdo mɛ ɖevo lɛ tɔn tɔn , bɔ é nɔ wà ɖagbe tawun ."
"loɔ , enɛ ɖè azɔ̌ sín kɔ jí nú mɛjitɔ́ lɛ ǎ ."
xó ɖiɖɔ ɖó kpɔ́ xá xwédo yetɔn ɖò gbesisɔmɛ ɖò taji .
etɛ è ka ɖó na hɛn dó ayi mɛ hwenu e è ɖò alɔ dó vǐ lɛ wɛ é ?
"16 enyi mɛjitɔ́ ɖé wá gbeta ɔ kɔn ɖɔ mɛ ɖevo na kplɔ́n nǔ xá vǐ emitɔn lɛ ɔ , mɛ enɛ ɖó na tɛ́n kpɔ́n bo na xò azɔ̌ ɔ yí sín mɛjitɔ́ lɛ sí ǎ ."
é nɔ wá jɛ bɔ è nɔ byɔ kúnnuɖetɔ́ ɖé ɖɔ é ni kplɔ́n nǔ xá vǐ ɖěɖee nugbǒ ɔ ma jló mɛjitɔ́ yetɔn lɛ ǎ é .
"kúnnuɖetɔ́ ɔ ɖó na hɛn dó ayi mɛ ɖɔ emi ɖò alɔ dó vǐ lɛ wɛ ɖò gbigbɔ lixo nugbǒ , amɔ̌ , emi kún huzu vǐ lɛ sín mɛjitɔ́ ó ."
"nú ye ja nǔ kplɔ́n gbé ɔ , é na nyɔ́ ɖɔ ye ni kplɔ́n ɖò vǐ lɛ sín xwégbe kpo mɛjitɔ́ yetɔn lɛ kpo , alǒ kúnnuɖetɔ́ ɖevo e zin é ɖé ɖó na ɖò fí ɔ , alǒ é na nyí fí e jɛ agbawungba bo jɛxa é ɖé ."
enɛ na zɔ́n bɔ mɛɖebǔ na ɖó linlin vo dó nǔ e ɖò jijɛ wɛ é wu ǎ .
"é ɖó na ɖó nukún ɖɔ é sixu wá jɛ hweɖenu , bɔ mɛjitɔ́ lɛ na wà azɔ̌ e mawu sɔ́ d’alɔ mɛ nú ye é , bo na kpé nukún dó vǐ yetɔn lɛ wu ɖò gbigbɔ lixo ."
nɛ̌ vǐ lɛ ka sixu nyí jɔtɛn gbɔdónúmɛ tɔn ɖé gbɔn ?
"17 mɛ winnyawinnya ɖěɖee kplɔ́n bo yí wǎn nú mawu nugbǒ ɔ , bo nɔ xwedó wěɖexámɛ tɔn é sixu huzu jɔtɛn gbɔdónúmɛ tɔn ɖé ɖò xwédo ɖé mɛ ."
ye sixu bló mɔ̌ gbɔn sísí ɖiɖó nú mɛjitɔ́ yetɔn lɛ kpo alɔdido ye ɖò nǔ agbaza tɔn lɛ mɛ kpo gblamɛ .
"ye lɛ́ nɔ gbeji nú jehovah ɔ , é na dó wusyɛn lanmɛ nú xwédo ɔ bǐ ."
"jɛ nukɔn nú sìnvɔgbɛ ɔ , sɛti e gosin kúnkan lamɛki tɔn mɛ é nɔ sɛ̀n jehovah ."
"lamɛki ɖɔ dó vǐ sunnu tɔn nɔwée wu ɖɔ : ‘ vǐ elɔ na ɖè mǐ sín wuvɛ̌ e mɔ wɛ mǐ ɖè ɖò azɔ̌ syɛnsyɛn lɛ mɛ lɛ é mɛ ; wuvɛ̌ e mɔ wɛ mǐ ɖè ɖò ayikúngban e jehovah dó nu ɔ jí é , bo na na vivo mǐ . ’"
nǔɖɔɖ’ayǐ enɛ jɛnu hwenu e è ɖè nudómɛ enɛ sín ayikúngban ɔ jí é .
"( bǐb . 5 : 29 ; 8 : 21 ) vǐ ɖěɖee nɔ nya sinsɛn - biblo nugbǒ ɔ gbé lɛ é sixu xlɛ́ ɖɔ emi nyí jɔtɛn gbɔdónúmɛ tɔn nú xwédo yetɔn lɛ , bo na d’alɔ ye bǐ bɔ ye na dɛ ɖò mɛtɛnkpɔn dìn tɔn lɛ nu , bo na lɛ́ xò nǔ e hugǎn sìnvɔgbɛ ɔ é zlɛ ."
"enyi mǐ na bo ɖò wuvɛ̌ alǒ mɛtɛnkpɔn ɖebǔ mɔ wɛ ɔ , etɛ ka sixu d’alɔ mǐ bɔ mǐ na dɛ kpo akɔnkpinkpan kpo ?"
"18 ðɛ , tamɛ linlin kpɔ́n dó kpɔ́ndéwú e ɖò biblu mɛ lɛ é jí kpo gbɛ̌dido xá mɛ jehovah tɔn lɛ kpo ɖò alɔdo gbɛtɔ́ livi mɔkpan wɛ dìn , bɔ ye ɖò gbɔdónúmɛ mɔ wɛ ɖò wuvɛ̌ e ye nɔ mɔ lɛ é bǐ mɛ ."
"ðó mǐ tuùn ɖɔ jehovah wɛ nyí jɔtɛn gbɔdónúmɛ tɔn e na nɔ ayǐ sɔyi é wutu ɔ , é ɖò wɛn ɖɔ enɛ na d’alɔ mǐ , bɔ mǐ na dɛ kpo akɔnkpinkpan kpo ɖò mɛtɛnkpɔn ɖebǔ e mǐ na mɔ dìn bo na lɛ́ mɔ ɖò sɔgudo lɛ é nu ."
"“ fí e dɔkun mitɔn ɖè ɔ , fí e ayi mitɔn lɔ na nɔ é nɛ . ” — luk ."
12 : 34 .
"han lɛ : 153 , 104"
"enyi axɔsuɖuto mawu tɔn xɔ akwɛ ɖò ayi mǐtɔn mɛ ɔ , etɛ enɛ ka na sísɛ́ mǐ , bɔ mǐ na wà ?"
"etɛ a ka kanɖeji bo na wà , bo na xlɛ́ ɖɔ a yí wǎn nú sinsɛnzɔ́ gbɛhwlɛngán tɔn mǐtɔn ?"
nɛ̌ mǐ ka nɔ bló bɔ nugbǒ e è hun xlɛ́ lɛ é nɔ gɔ́ dɔkunsɛxwetɛn mǐtɔn gbɔn ?
jehovah wɛ nyí mɛ e jɛ dɔkun hugǎn ɖò wɛkɛ ɔ mɛ é .
"( 1 tan 29 : 11 , 12 ) ðó é nyí tɔ́ alɔhundónanǔmɛtɔ́ ɖé wutu ɔ , é nɔ hun alɔ dó má dɔkun tɔn gbigbɔ tɔn lɛ xá mɛ e tuùn ɖɔ ye xɔ akwɛ tawun lɛ é bǐ ."
"é sù nukún mǐtɔn mɛ tawun ɖɔ jehovah na dɔkun gbigbɔ tɔn lɛ mǐ , bɔ nǔ elɔ lɛ ɖ’emɛ : ( 1 ) axɔsuɖuto mawu tɔn , ( 2 ) sinsɛnzɔ́ gbɛhwlɛngán tɔn mǐtɔn kpo ( 3 ) nugbǒ xɔ akwɛ e è nɔ mɔ ɖò xó tɔn mɛ lɛ é kpo ."
"amɔ̌ , enyi mǐ ma ɖò acéjí ǎ ɔ , dɔkun enɛ lɛ sixu nɔ ma sɔ́ wá xɔ akwɛ ɖò nukún mǐtɔn mɛ , bɔ mǐ na wá fɔ ye nyì gbě ."
"bo na dó wlíbò nú ye ganji ɔ , mǐ ɖó na zán ye ganji , bo ɖó na nɔ flɔ́ zo dó glɔ nú wanyiyi e mǐ ɖó nú ye é ɖò gbesisɔmɛ ."
"jezu ɖɔ : “ fí e dɔkun mitɔn ɖè ɔ , fí e ayi mitɔn lɔ na nɔ é nɛ . ” — luk . 12 : 34 ."
"2 mi nú mǐ ni kpɔ́n lee mǐ sixu tɛ́n kpɔ́n bo ɖó wanyiyi nú axɔsuɖuto ɔ , sinsɛnzɔ́ ɔ , kpo nugbǒ ɔ kpo , bɔ ye na lɛ́ sù nukún mǐtɔn mɛ gbɔn é , kpo lee mǐ sixu hɛn wanyiyi enɛ kpo nùsumɛnukúnmɛ enɛ kpo gbɔn é kpo ."
axɔsuðuto mawu tɔn cí jɛ̌ ðagbeðagbe ðé ðɔhun
"etɛ ajɔ̌tɔ́ e xó nùjlɛdonǔwu jezu tɔn ɖɔ é ka ɖò gbesisɔmɛ bo na wà , bo na mɔ tɛn dó ɖó jɛ̌ ɖagbeɖagbe ɔ ?"
"3 xà matie 13 : 45 , 46 ."
jezu na nùjlɛdonǔwu ɖé b’ɛ kúnkplá ajɔ̌tɔ́ e ɖò jɛ̌ ɖagbeɖagbe lɛ ba wɛ é ɖé .
"é ɖò wɛn ɖɔ ɖò xwè lɛ gblamɛ ɔ , ajɔ̌tɔ́ ɔ ko xɔ jɛ̌ kanweko mɔkpan bo ko sà ."
"loɔ , cobonu é na xɔ ɔ , é ɖó na sà nǔ ɖevo e é ko ɖó lɛ é bǐ ."
"enyi mǐ yí wǎn nú axɔsuɖuto mawu tɔn lee ajɔ̌tɔ́ ɔ yí wǎn nú jɛ̌ ɔ gbɔn é ɔ , etɛ mǐ ka na wà ?"
4 nùkplɔnmɛ tɛ ka ɖ’emɛ nú mǐ ?
nugbǒ axɔsuɖuto mawu tɔn tɔn cí jɛ̌ ɖagbeɖagbe enɛ ɖɔhun .
"enyi mǐ yí wǎn na lee ajɔ̌tɔ́ ɔ yí wǎn nú jɛ̌ enɛ gbɔn é ɔ , mǐ na ɖò gbesisɔmɛ bo na jó nǔ e mǐ ɖó lɛ é bǐ dó , bo na mɔ tɛn dó huzu toví axɔsuɖuto ɔ tɔn lɛ , bo na lɛ́ nyí mɔ̌ sɔyi ."
( xà maki 10 : 28 - 30 . )
mǐ ni kpɔ́n mɛ e wà mɔ̌ lɛ é wè .
nɛ̌ zacée ka xlɛ́ ɖɔ emi kanɖeji bo na byɔ axɔsuɖuto mawu tɔn mɛ gbɔn ?
"5 zacée nyí tokwɛyitɔ́gán ɖé , bo jɛ dɔkun , ɖó é xò mɛ lɛ ɖu wutu ."
"( luk . 19 : 1 - 9 ) amɔ̌ hwenu e nya nǔagɔwatɔ́ enɛ sè wɛn axɔsuɖuto ɔ tɔn e jla wɛ jezu ɖè é ɔ , é tuùn lee xó e sè wɛ é ɖè é xɔ akwɛ sɔ́ é , bo yawu huzu jijɔ ."
é ɖɔ : “ aklunɔ !
"un na na dɔkun ce sín vlɔɖówe wamamɔnɔ lɛ , bonu un ka hízí mɛɖé ɔ , un na sú mɔhunkɔtɔn donu ɛnɛ mɛ ɔ . ”"
huzuhuzu tɛ lɛ rose ka bló bo huzu toví axɔsuɖuto mawu tɔn tɔn ɖé ? etɛwu é ka wà mɔ̌ ?
"6 xwè ɖé lɛ ɖíe ɔ , nyɔnu ɖé tíìn , bo nɔ nyí rose bo sè wɛn axɔsuɖuto ɔ tɔn ; é ka ko nɔ ɖ’alɔ ɖò nyɔnu na ɖóxó xá nyɔnu mɛ ."
é nyí gǎn nú nǔwaɖókpɔ́ gbɛ́ta e nɔ jɛhun dó acɛ e sunnu e nɔ ɖóxó xá yeɖée alǒ nyɔnu e nɔ ɖóxó xá yeɖée lɛ é ɖó é jí é ɖé .
"amɔ̌ , ee rose ɖò biblu kplɔ́n wɛ é ɔ , é mɔ nǔ jɛ lee nugbǒ e kúnkplá axɔsuɖuto mawu tɔn é xɔ akwɛ sɔ́ é wu ."
é wá mɔ ɖɔ emi ɖó na bló huzuhuzu ɖaxó ɖé lɛ . ( 1 kɔ .
"6 : 9 , 10 ) ayixa tɔn sísɛ́ ɛ bɔ é gbɛ́ tɛn e mɛ é ɖè é , bo jó nyɔnu na ɖóxó xá nyɔnu dó ."
"rose bló baptɛm ɖò 2009 , bɔ ɖò xwè e bɔ d’ewu é mɛ ɔ , é bɛ́ gbexosin - alijitɔ́ hwebǐnu tɔn sín azɔ̌ ."
"wanyiyi e é ɖó nú jehovah kpo axɔsuɖuto tɔn kpo é syɛn hú ee é ɖó nú jlǒ agbaza tɔn ɖebǔ é . — mak . 12 : 29 , 30 ."
nɛ̌ mǐ ka sixu kpó ɖò wǎn yí nú axɔsuɖuto mawu tɔn wɛ kpo ayi mǐtɔn bǐ kpo gbɔn ?
7 é ɖò wɛn ɖɔ gègě mǐtɔn bló huzuhuzu ɖé lɛ cobo huzu toví axɔsuɖuto mawu tɔn tɔn . ( hlɔ .
"12 : 2 ) é ɖò mɔ̌ có , é ko fó ɖó finɛ ǎ ."
"mǐ ɖó na ɖò acéjí dó nǔ ɖěɖee nɔ ba na xò wanyiyi e mǐ ɖó nú axɔsuɖuto ɔ é yí lɛ é wu , ɖi jlǒ e mǐ ɖó bo na ɖó agbaza sín nǔ lɛ é kpo jlǒ nùblibliwiwa tɔn alɔkpa lɛ bǐ kpo . ( nùx ."
"4 : 23 ; mat . 5 : 27 - 29 ) bo na dó d’alɔ mǐ bonu mǐ na yí wǎn nú axɔsuɖuto mawu tɔn kpo ayi mǐtɔn bǐ kpo ɔ , jehovah lɛ́ na dɔkun xɔ akwɛ ɖevo mǐ ."
sinsɛnzɔ́ gbɛhwlɛngán tɔn mǐtɔn
8 . ( a ) etɛwu mɛsɛ́dó pɔlu ka ɖɔ ɖɔ sinsɛnzɔ́ ɔ cí dɔkun e ɖò kozɛ́n mɛ é ɖɔhun ? ( b ) nɛ̌ pɔlu ka xlɛ́ ɖɔ sinsɛnzɔ́ ɔ xɔ akwɛ nú emi gbɔn ?
8 flín ɖɔ jezu zɔ́n azɔ̌ mǐ ɖɔ mǐ ni jla wɛnɖagbe axɔsuɖuto mawu tɔn tɔn bo lɛ́ kplɔ́n nǔ mɛ .
"( mat . 28 : 19 , 20 ) mɛsɛ́dó pɔlu tuùn lee sinsɛnzɔ́ ɔ xɔ akwɛ sɔ́ é ."
"( 2 kɔ . 4 : 7 ; 1 tim . 1 : 12 ) mǐ nyí nǔzinzan e è sɔ́ ko alǒ kɔ́ kpowun dó bló é có , wɛn e mǐ nɔ jla e ka sixu na gbɛ̀ mavɔmavɔ mǐɖesunɔ kpo mɛ ɖěɖee nɔ ɖótó mǐ lɛ é kpo ."
"pɔlu tuùn enɛ bo ɖɔ : “ wɛnɖagbe ɔ wu wɛ un ɖò nǔ enɛ lɛ bǐ wà wɛ , bo na sixu ɖó mimǎ ɖò ɖagbe e ɖò wɛnɖagbe ɔ mɛ é mɛ . ” ( 1 kɔ . 9 : 23 ) nugbǒ ɔ , wanyiyi e pɔlu ɖó nú sinsɛnzɔ́ ɔ é sísɛ́ ɛ , bɔ é w’azɔ̌ syɛnsyɛn bo kplɔ́n nǔ mɛ ɖevo lɛ bɔ ye huzu ahwanvu ."
enɛ d’alɔ ɛ b’ɛ dɛ ɖò yadonumɛ syɛnsyɛn lɛ nu .
( 1 tɛ . 2 : 2 ) nɛ̌ mǐ ka sixu ɖó wanyiyi mɔhun nú sinsɛnzɔ́ ɔ gbɔn ?
ali tɛ lɛ nu mɔ̌ mǐ ka sixu xlɛ́ ɖɔ sinsɛnzɔ́ ɔ sù nukún mǐtɔn mɛ ɖè ?
"9 lee pɔlu xlɛ́ ɖɔ sinsɛnzɔ́ ɔ sù nukún emitɔn mɛ gbɔn é ɖokpo wɛ nyí ɖɔ é nɔ ɖò acéjí dó ali e na hun n’i , bɔ é na ɖɔ xó nú mɛ ɖevo lɛ é bǐ wu ."
"mɛsɛ́dó lɛ kpo klisanwun nukɔntɔn lɛ kpo ɖɔhun ɔ , mǐ nɔ jla wɛn ɔ , ɖò ali e ma nyí aca tɔn ǎ é nu , ɖò agbawungba , bo nɔ lɛ́ jla sín xwé ɖé gbè jɛ xwé ɖé gbè ."
"( mɛ . 5 : 42 ; 20 : 20 ) lee ninɔmɛ mǐtɔn yí gbè nú mǐ gbɔn é ɔ , mǐ nɔ ba ali e hun lɛ é bo nɔ gbló ada nú sinsɛnzɔ́ mǐtɔn , vlafo gbɔn gbexosin - alijitɔ́ alɔgɔtɔ́ tɔn alǒ hwebǐnu tɔn sín azɔ̌ wiwa gblamɛ ."
"mǐ sixu lɛ́ kplɔ́n gbè ɖevo , sɛ̀ tɛn yì fí ɖevo ɖò tò mǐtɔn mɛ alǒ sɛ̀ tɛn yì tò ɖevo mɛ . — mɛ ."
"16 : 9 , 10 ."
10 . nɛ̌ jehovah ka dó nú kán e irene kanɖeji bo na jla wɛnɖagbe ɔ é gbɔn ?
é jló tawun bo na jla wɛnɖagbe ɔ nú toɖevomɛnu e nɔ dó russie - gbè lɛ é .
"hwenu e é jɛ mɔ̌ wà jí ɖò 1993 é ɔ , wɛnjlatɔ́ 20 mɔ̌ jɛn ɖò kánɖó e nɔ dó russie - gbè ɖò new york city é mɛ ."
"xwè 20 mɔ̌ gudo ɔ , irene ko wà azɔ̌ syɛnsyɛn ɖò fí e è nɔ dó gbè enɛ ɖè é ."
irene ɖɔ : “ un ko nyɔ́ russie - gbè dó bonu nǔ bǐ vɔ ɖ’ewu ǎ . ”
amɔ̌ jehovah ko dó nú kanɖodonǔwu é kpo éɖɔhun ɖevo lɛ kpo tɔn .
"égbé ɔ , agun e nɔ dó russie - gbè ɔ ayizɛ́n wɛ ɖò new york city ."
mɛ e irene kplɔ́n nǔ xá é 15 ko bló baptɛm .
"irene ɖɔ : “ enyi un lin nǔ kpɔ́n dó nǔ ɖevo ɖěɖee gbé un sixu ko nya lɛ é jí ɔ , un mɔ ee na na awǎjijɛ mì hú enɛ é ǎ . ”"
"nugbǒ ɔ , sinsɛnzɔ́ ɔ xɔ akwɛ tawun ."
"a ka nɔ kpɔ́n sinsɛnzɔ́ towe dó mɔ dɔkun ɖé , bo nɔ ɖè enɛ xlɛ́ ɖò tito aklunɔzán gblamɛ tɔn towe lɛ mɛ à ?"
( kpɔ́n akpáxwé 11gɔ́ ɔ kpo 12gɔ́ ɔ kpo )
"enyi yadonumɛ lɛ na bo ɖò finɛ có mǐ ka kpó ɖò wɛn ɔ jla wɛ ɔ , lè tɛ lɛ é ka nɔ hɛn wá ?"
"11 enyi sinsɛnzɔ́ ɔ xɔ akwɛ nú mǐ ɔ , mǐ na cí mɛsɛ́dó pɔlu ɖɔhun , bɔ yadonumɛ lɛ na ɖò finɛ có , mǐ na kpó ɖò wɛnɖagbe ɔ jla wɛ . ( mɛ ."
"14 : 19 - 22 ) ðò 1930 kpo 1944 kpo vlamɛ ɔ , yadonumɛ syɛnsyɛn ɖé kpannukɔn nɔví mǐtɔn e ɖò états - unis lɛ é ."
"amɔ̌ pɔlu ɖɔhun ɔ , ye gbí dɔn bo kpó ɖò wɛnɖagbe ɔ jla wɛ ."
"bo na dó cyɔn alɔ acɛ e mǐ ɖó bo na wà mɔ̌ é jí ɔ , nɔví lɛ fun ahwan e sɔgbe ɖò sɛ́n linu é gègě ."
"ðò 1943 ɔ , nɔví nathan h . knorr ɖɔ xó elɔ hwenu e é ɖò xó ɖɔ dó ɖuɖeji e mǐ ɖó ɖò hwɛɖɔxɔsa ðaxó états - unis tɔn é ɖokpo jí wɛ é : “ ahwanfunfun mitɔn wɛ zɔ́n bɔ mǐ ɖó ɖuɖeji lɛ ."
"enyi wɛnjlatɔ́ lɛ ma kpó ɖò wɛn ɔ jla wɛ ǎ ɔ , è na sɔ́ xó ɖebǔ yì hwɛɖɔxɔsa ðaxó ɔ ǎ ; amɔ̌ , mi wɛnjlatɔ́ lɛ , mi nɔví e gbɔn gbɛ̀ ɔ bǐ mɛ lɛ é kpó ɖò wɛn jla wɛ , bo ka na jó dó ǎ wu wɛ zɔ́n bɔ yadonumɛ lɛ cifo ."
togun aklunɔ tɔn ɔ gbí dɔn wɛ zɔ́n bɔ hwɛɖɔxɔsa ɔ wá wá gbeta enɛ kɔn . ”
"ðó nɔví e ɖò tò ɖevo lɛ mɛ lɛ é lɔ gbí dɔn gbɔn mɔ̌ wutu ɔ , è ɖó ɖuɖeji mɔhun lɛ ."
nugbǒ ɔ wanyiyi e mǐ ɖó nú sinsɛnzɔ́ ɔ é sixu ɖu ɖò yadonumɛ lɛ jí .
etɛ a ka kanɖeji bo na wà ɖò sinsɛnzɔ́ towe kɔ́ li ?
"12 enyi mǐ kpɔ́n sinsɛnzɔ́ ɔ dó mɔ dɔkun xɔ akwɛ e gosin jehovah gɔ́n é ɖé ɔ , mǐ na sɔ́ ayi ɖó ganmɛ nabi e mǐ na na ɖò sun fifo é jí kpowun ǎ ."
"é nyɔ́ wà ɔ , mǐ na wà nǔ e wu mǐ kpé é bǐ bo na “ jla wɛnɖagbe [ ɔ bǐ mlɛ́mlɛ́ ] . ” ( mɛ ."
"20 : 24 ; 2 tim . 4 : 5 ) amɔ̌ , etɛ mǐ ka na kplɔ́n mɛ ɖevo lɛ ?"
mǐ ni ɖɔ xó dó dɔkun ɖevo e gosin mawu gɔ́n é jí .
nugbǒ biblu tɔn e è hun xlɛ́ lɛ é sín dɔkunsɛxwetɛn mǐtɔn
13 dɔkun gbigbɔ tɔn atɔngɔ ɔ wɛ nyí nugbǒ e è ɖexlɛ́ lɛ é sín dɔkunsɛxwetɛn mǐtɔn .
jehovah nyí jɔtɛn nugbǒ ɔ tɔn .
"( jaan 17 : 17 ) ðó enyi tɔ́ alɔhundónanǔmɛtɔ́ ɖé wutu ɔ , é nɔ má nugbǒ e gosin gɔ̌n tɔn lɛ é xá mɛ ɖěɖee nɔ ɖó sísí n’i lɛ é ."
"sín hwenu e mǐ sè nugbǒ ɔ sín xó azɔn nukɔntɔn ɔ é ɔ , ali hun nú mǐ , bɔ mǐ xò nugbǒ e mǐ nɔ mɔ ɖò xó tɔn biblu ɔ mɛ lɛ é , wema klisanwun tɔn lɛ mɛ lɛ é kpo ee mǐ nɔ mɔ ɖò kpléɖókpɔ́ ɖaxó lɛ , kpléɖókpɔ́ lɛ kpo kplé aklunɔzán gblamɛ ɔ tɔn lɛ kpo jí lɛ é kplé ."
"hwenu ɖò yiyi wɛ é ɔ , mǐ sɔnǔ nú nǔ e jezu ylɔ ɖɔ ‘ dɔkunsɛxwetɛn ’ e mɛ nugbǒ xóxó lɛ kpo nugbǒ yɔyɔ̌ lɛ kpo ɖè é ."
( xà matie 13 : 52 . )
"jehovah na d’alɔ mǐ bɔ mǐ na xò nugbǒ xɔ akwɛ lɛ kplé dó ‘ dɔkunsɛxwetɛn ’ mǐtɔn , enyi mǐ ba ye dɔkun e hwla lɛ é ɖɔhun ɔ nɛ ."
( xà nùnywɛxó 2 : 4 - 7 . )
nɛ̌ mǐ ka nɔ wà mɔ̌ gbɔn ?
"14 mǐ ɖó na tɛ́n kpɔ́n bo ɖó aca nùkplɔnkplɔn mɛɖesunɔ tɔn tɔn ɖagbe ɖé , bo na nɔ xwè sɔ bo kije xó mawu tɔn kpo wema mǐtɔn lɛ kpo ."
enɛ na d’alɔ mǐ bɔ mǐ na mɔ nugbǒ “ yɔyɔ̌ ” lɛ ; ye na nyí yɔyɔ̌ nú mǐ ɖó mǐ ko mɔ nukúnnú jɛ ye mɛ ɖ’ayǐ ǎ .
"( joz . 1 : 8 , 9 ; ðɛh . 1 : 2 , 3 ) xójlawema elɔ nukɔn nukɔntɔn e tɔ́n ɖò juillet 1879 é ɖɔ : “ nugbǒ ɔ cí folowa kpɛví e ɖò jlɛ̌ jí é ɖé ɖɔhun ɖò gbɛ̀ e cí gbetótló ɖɔhun é mɛ , bɔ nùwanyido e cí gbehan mú e ɖò vunvun wɛ lɛ é ɖɔhun é lɛlɛ̌ dó , bo ɖibla fyɔn hu ."
"enyi a jló na mɔ ɔ , a ɖó na ɖò biba wɛ hwebǐnu . . . ."
"enyi a jló na ɖó ɔ , a ɖó na fɛ yì dò , bo gbɛ̀ ."
ma nɔte ɖó folowa nugbǒ ɔ tɔn ɖokpo e a ko ɖó é jí ó . . . .
"ðò xixokplé wɛ , ba ɖevo lɛ gɔ́ na . ”"
"nugbǒ ɔ , akpàkpà ɖó na sɔ́ mǐ , bɔ mǐ na ba dɔkun ɖevo lɛ dó nugbǒ mawu tɔn lɛ sín dɔkunsɛxwetɛn mǐɖesunɔ tɔn mɛ ."
etɛwu mǐ ka sixu ɖɔ ɖɔ nugbǒ ɖé lɛ nyí nugbǒ “ xóxó ” ? ðětɛ lɛ mɔ̌ ka xɔ akwɛ nú we tawun ?
15 mǐ nɔ mɔ nugbǒ xɔ akwɛ ɖé lɛ hwenu e mǐ jɛ gbɛ̌ dó xá togun mawu tɔn jí azɔn nukɔntɔn ɔ é .
"è sixu ɖɔ ɖɔ ye nyí “ xóxó , ” enɛ wɛ nyí ɖɔ mǐ mɔ nugbǒ enɛ lɛ hwenu e mǐ bɛ́ klisanwun gbɛ̀ zinzan tlolo é bɔ ye sù nukún mǐtɔn mɛ ."
etɛ lɛ ka ɖò nugbǒ xɔ akwɛ mɔhun lɛ mɛ ?
"mǐ lɛ́ kplɔ́n ɖɔ wanyiyi sísɛ́ mawu b’ɛ sɔnǔ nú vɔsisa gbɛxɔnumɛ tɔn vǐ tɔn tɔn , bonu mǐ na dó sixu gán sín hwɛhuhu kpo kú kpo sí ."
"mǐ lɛ́vɔ kplɔ́n ɖɔ axɔsuɖuto tɔn na ɖè wuvɛ̌ mimɔ lɛ bǐ síìn , bɔ mǐ na ɖó nukúnɖiɖo , bo na nɔ gbɛ̀ kaka sɔyi ɖò fífá kpo awǎjijɛ kpo mɛ ɖò axɔsuɖuto ɔ sín acɛkpikpa glɔ . — jaan 3 : 16 ; nǔɖe . 4 : 11 ; 21 : 3 , 4 ."
etɛ mǐ ka ɖó na wà hwenu e mǐ mɔ bɔ è huzu nukúnnúmɔjɛnǔmɛ e mǐ ɖó dó nugbǒ ɖé jí é ?
"16 sín hweɖenu jɛ hweɖenu ɔ , nukúnnúmɔjɛnǔmɛ e mǐ ɖó dó nǔɖɔɖ’ayǐ biblu tɔn lɛ alǒ akpáxwé mawuxówema ɔ tɔn ɖé lɛ jí é sixu huzu ."
"enyi è na nukúnnúmɔjɛnǔmɛ yɔyɔ̌ enɛ lɛ ɔ , mǐ ɖó na zán hwenu dó kplɔ́n ganji bo lin tamɛ kpɔ́n d’eji ."
"( mɛ . 17 : 11 ; 1 tim . 4 : 15 ) é nyí huzuhuzu ɖaxó lɛ kɛɖɛ mɛ wɛ mǐ na ba na mɔ nukúnnú jɛ ganji ǎ , loɔ , mǐ ɖó na lɛ́ ba na mɔ nukúnnú jɛ vogbingbɔn klewun klewun e ɖò nukúnnúmɔjɛnǔmɛ xóxó ɔ kpo yɔyɔ̌ ɔ kpo tɛntin lɛ é mɛ ."
"mɔ̌ mɛ ɔ , mǐ na vo bo na sɔ́ nugbǒ yɔyɔ̌ ɔ dó dɔkunsɛxwetɛn mǐtɔn ."
etɛwu gǎndido mɔhun ka xɔ akwɛ ?
nɛ̌ gbigbɔ mímɛ́ ka sixu d’alɔ mǐ gbɔn ?
17 jezu kplɔ́n mɛ ɖɔ gbigbɔ mawu tɔn sixu flín nǔ ɖěɖee mǐ ko kplɔ́n lɛ é mǐ .
"( jaan 14 : 25 , 26 ) nɛ̌ enɛ ka sixu d’alɔ mǐ hwenu e mǐ ɖò wɛnɖagbe ɔ jla wɛ ɖò agbawungba é gbɔn ?"
"ðò 1970 ɔ , é ɖó xwè 19 , bo bɛ́ azɔ̌wiwa ɖò betɛli grande - bretagne tɔn ."
"hwenu e é ɖò wɛnɖagbe jla wɛ sín hɔn ɖé kɔn jɛ hɔn ɖé kɔn é ɔ , é mɔ nya atánnɔ e ɖó xwè 50 mɔ̌ é ɖé ."
"peter kanbyɔ nya ɔ ɖɔ , é jló na mɔ nukúnnú jɛ biblu mɛ à jí ."
"é cí kliwun nú nya ɔ kpɛɖé , b’ɛ ɖɔ n’i ɖɔ lé xwé elɔ ɔ , mɛ̌si jwifu lɛ xwé wɛ ."
peter ɖɔ : “ è wlan akpáxwé tɔn ɖé dó alamugbe mɛ . ”
"peter flín ɖɔ : “ é kpaca mɛ̌si ɔ ɖɔ un tuùn xósin ɔ , amɔ̌ , é ka kpaca nyɛ ǎ !"
nɛ̌ un ka tuùn xósin ɔ gbɔn ?
"hwenu e un yì xwégbe bo lɛ́ vɔ́ atɔxwɛ kpo réveillez - vous ! kpo sun e wá yì lɛ é tɔn gbéjé kpɔ́n é ɔ , un mɔ xota ɖé bɔ é tinmɛ ɖɔ è wlan wema daniyɛli tɔn dó alamugbe mɛ . ” * nugbǒ ɔ , gbigbɔ mímɛ́ ɔ sixu flín nǔ ɖěɖee mǐ ko xà , bo xwè sɔ bo sɔ́ dó dɔkunsɛxwetɛn mǐtɔn lɛ é mǐ . — luk . 12 : 11 , 12 ; 21 : 13 - 15 ."
"18 enyi nùnywɛ e gosin jehovah gɔ́n e xɔ akwɛ nú mǐ ɔ , ayi mǐtɔn na sísɛ́ mǐ bɔ mǐ na bɛ́ nugbǒ yɔyɔ̌ lɛ kpo xóxó lɛ kpo gɔ́ dɔkunsɛxwetɛn mǐtɔn ."
"ee wanyiyi e mǐ ɖó nú nùnywɛ jehovah tɔn é na ɖò jijɛji wɛ , bo na ɖò nukún mǐtɔn mɛ sù wɛ é ɔ , mǐ na kpéwú tawun bo na nyí nùkplɔnmɛtɔ́ agbawungba tɔn lɛ ."
nya xɛ ðò dɔkun towe lɛ jí
etɛwu mǐ ka ɖó na nya xɛ ɖò dɔkun gbigbɔ tɔn mǐtɔn lɛ jí ?
"19 satáan kpo gbɛ̀ tɔn kpo ɖò biba wɛ hwebǐnu , bo na vɔ́da nú lee dɔkun gbigbɔ tɔn e jí mǐ ko ɖɔ xó dó ɖò xota elɔ mɛ lɛ é sù nukún mǐtɔn mɛ gbɔn é , alǒ bló bɔ ye sɔ́ na sù nukún mǐtɔn mɛ ǎ ."
mǐ ko gán sín wlɛnwín tɔn lɛ sí ǎ .
"azɔ̌ e akwɛ tɔn kpé lɛ é xwíxwlé mɛ , dlɔ̌ kúkú dó gbɛ̀ fɛɛ mɛ ninɔ tɔn jí alǒ jlǒ ɖiɖó bo na ɖó nǔɖokan mɛtɔn lɛ agban sixu dɔn mǐ b’ɛ na yá kaka ."
mɛsɛ́dó pɔlu flín nǔ mǐ ɖɔ gbɛ̀ elɔ kpo jlǒ tɔn lɛ kpo ɖò wìwá yì wɛ .
"( 1 jaan 2 : 15 - 17 ) enɛ wu ɔ , mǐ ɖó na dó gǎn tawun bo na nya xɛ ɖò wanyiyi e mǐ ɖó nú dɔkun gbigbɔ tɔn lɛ é kpo lee ye sù nukún mǐtɔn mɛ gbɔn é kpo jí ."
"etɛ a ka kanɖeji bo na wà , bo na dó cyɔn alɔ dɔkun gbigbɔ tɔn towe lɛ jí ?"
20 ðò gbesisɔmɛ bo na jó nǔ ɖěɖee sixu xò wanyiyi e a ɖó nú axɔsuɖuto mawu tɔn kpo ayi bǐ kpo é yí lɛ é bǐ dó .
"kpò ɖò wɛnɖagbe jla wɛ kpo kanɖodonǔwu kpo , ma nú lee sinsɛnzɔ́ gbɛhwlɛngán tɔn mǐtɔn sù nukún towe mɛ gbɔn é blí bú gbeɖé ó ."
kpò ɖò nugbǒ mawu tɔn lɛ ba wɛ kpo ayi bǐ kpo .
"ðó fí e dɔkun [ towe ] ɖè ɔ , fí e ayi [ towe ] lɔ na nɔ é nɛ . ” — luk . 12 : 33 , 34 ."
a ka na ðeɖɛ hwɛgbe lɛ lobo xò fífá kàn à ?
"jehovah mawu byɔ klisanwun lɛ ɖɔ fífá ni nɔ xɔ akwɛ ɖò nukún yetɔn mɛ , ɖɔ ye ni sɔ́ fífá dó ɖó nǔ taji ɖò gbɛzán yetɔn mɛ ."
"enyi mǐ nyí fífá gbɛ́tɔ́ ɔ , enɛ nɔ zɔ́n bɔ mawu sɛntɔ́ nugbǒ lɛ nɔ ɖu vivǐ fífá gègě tɔn ."
enɛ nɔ d’alɔ bɔ agun klisanwun tɔn ɔ nɔ dɔn mɛ ɖevo ɖěɖee ba bo na vo sín hwɛgbe sí lɛ é .
"ði kpɔ́ndéwú ɔ , bokɔ́nɔ ɖé ɖò madagascar , bo ɖó ayi nǔwaɖókpɔ́ e sín vivǐ kúnnuɖetɔ́ jehovah tɔn lɛ nɔ ɖu é wu ."
"é ɖɔ nú éɖée ɖɔ , ‘ nú un jló na byɔ sinsɛn ɖé mɛ gbeɖé ɔ , enɛ mɛ jɛn un na byɔ . ’"
"é wá yá é ɔ , é jó awovinúwiwa lɛ dó , bo zán sun mɔkpan dó jla ninɔmɛ xwédo tɔn tɔn e ma sɔgbe xá biblu ǎ é ɖó , lobo huzu mɛsɛntɔ́ jehovah mawu fífánɔ ɔ tɔn ɖé ."
"nya enɛ ɖɔhun ɔ , gbɛtɔ́ afatɔ́n mɔkpan nɔ mɔ fífá e ba wɛ ye ɖè nukún myamya é ɖò agun klisanwun tɔn mɛ xwewu xwewu ."
"amɔ̌ , biblu ɖɔ nyì wɛn ɖɔ “ wuhwinhwan baɖabaɖa kpo agbahwlɛnxámɛ sín ayixa kpo ” sixu hɛn kancica e ɖò mǐ tɛntin ɖò agun ɔ mɛ é gblé lobo dɔn hunnyahunnya wá ."
"( ja . 3 : 14 - 16 ) awǎjijɛnú wɛ é nyí ɖɔ biblu ɖè wě ɖagbe lɛ xá mǐ dó lee mǐ sixu nyì alɔ nú tagba enɛ lɛ , lobo bló bɔ fífá e ɖò tɛntin mǐtɔn é na jɛji gbɔn é wu ."
"bo na dó kpé nǔ wu bo wà mɔ̌ ɔ , mi nú mǐ ni ɖɔ xó dó ninɔmɛ e è nɔ mɔ ɖò gbɛmɛ lɛ é ɖé lɛ jí ."
hwɛgbe lɛ kpo lee è na ðɔ ye gbò gbɔn é kpo
"é sù gbè ɖokpo bɔ mǐ ɖò xó sú dó ta nú mǐɖée wɛ , bɔ mɛ wè wá jɛ dó tɛn tɔn mɛ . ” — chris ."
un ka tuùn nǔ e wu wɛ é ǎ . ” — janet .
“ mǐ mɛ atɔn ɖò kàn nu zɛɛn bo ɖò xó ɖɔ wɛ .
"mɛ ɖokpo ɖɔ é ɖabɔ , bɔ un vɛdo ɖɔ é ko sún kàn wɛ sín ."
"enɛ gudo ɔ , un jɛ nǔ e ma sɔgbe ǎ lɛ é ɖɔ dó wǔ tɔn jí nú mɛ wegɔ ɔ , é ka kpó ɖò kàn ɔ nu fɛɛ . ” — michael ."
mɛ ɖokpo jɛ xó sú dó ta nú mɛ wegɔ ɔ jí .
hwɛgbe e ɖò tɛntin yetɔn é zɔ́n bɔ awakanmɛ jɛ mɛ ɖevo lɛ kú jí . ” — gary .
nǔ enɛ lɛ sixu cí nǔ e ma hwɛ́n nùɖé ǎ é ɖɔhun ɖò nukún towe mɛ .
"amɔ̌ , hwɛgbe enɛ lɛ ɖokpo ɖokpo sixu d’azɔn mɛ e xó ɔ kàn lɛ é sín ayi kaka sɔyi , bo lɛ́ hɛn nǔ gblé dó ye wu ɖò gbigbɔ lixo ."
"amɔ̌ , awǎjijɛ sín nǔ wɛ é nyí ɖɔ fífá lɛ́ wá tíìn ɖò nɔví sunnu kpo nɔví nyɔnu kpo enɛ lɛ tɛntin , ɖó ye bǐ xwedó alixlɛ́mɛ biblu tɔn lɛ wutu ."
alixlɛ́mɛ biblu tɔn tɛ lɛ wɛ a lin dɔ ye zán bɔ é kpa ye ?
( bǐb . 45 : 24 ) jozɛfu ɖè wě enɛ ɔ xá nɔví sunnu tɔn ɖěɖee lɛkɔ xwè tɔ́ yetɔn gɔ́n lɛ é .
nùnywɛxó tawun wɛ nyí xó tɔn !
"nú mɛɖé ma nɔ ɖu ɖò lee nǔ nɔ cí n’i é jí ǎ , bo nɔ yawu sìn xomɛ ɔ , é sixu dó xomɛsin nú mɛ ɖevo lɛ ."
chris wá mɔ ɖɔ gǎnmaɖó emitɔn wɛ nyí ɖɔ emi nɔ yigo bo kún nɔ yawu yí gbè nú alixlɛ́mɛ ó .
"ðó é jló na huzu wutu ɔ , é dó kɛnklɛn nú nɔví sunnu e kpo é kpo dɔn nǔ é , enɛ gudo ɔ , é w’azɔ̌ syɛnsyɛn bo na dó ɖu ɖò xomɛsin tɔn jí ."
"ee azɔ̌gbɛ́ chris tɔn mɔ gǎn e dó wɛ é ɖè bo na ɖyɔ é ɔ , elɔ jɛ huzuhuzu lɛ bló jí ."
"dìn ɔ , ye bǐ ɖò jehovah sinsɛn ɖó kpɔ́ sín vivǐ ɖu wɛ ."
( nùx . 15 : 22 ) janet wá gbeta ɔ kɔn ɖɔ emi ɖó na lɛ́ hɛn nugbǒ enɛ dó ayi mɛ ganji .
é wá gbeta ɔ kɔn ɖɔ emi na yì ɖɔ xó xá nɔví nyɔnu wegɔ ɔ .
"ðò xóɖɔɖókpɔ́ yetɔn hwenu ɔ , janet byɔ nɔví nyɔnu ɔ kpo yɛ̌yi kpo ɖɔ é ni ɖɔ nǔ e vɛ́ n’i lɛ é bǐ ."
"nɔví nyɔnu ɔ wá mɔ ɖɔ xó e ɖò tagba nyí wɛ dìn é ɔ , emi mɔ nǔ jɛ mɛ nyì dò , lé nǔ ɖě kún tlɛ nyí janet tɔn ɖ’emɛ lɔ ó ."
"é dó kɛnklɛn n’i , bɔ ye bǐ lɛ́ jɛ jehovah sɛ̀n ɖó kpɔ́ jí ."
"“ enyi a wǎ vɔsakpe nukɔn , bo ja nùɖé xwlé mawu gbé , bo flín ɖɔ hwɛgbe ɖé ɖò nɔzo emitɔn kpodo emi kpo tɛntin hǔn , jǒ vɔsanú e xwlé mawu gbé wɛ a ja ɔ dó nyì vɔsakpe ɔ nukɔn , bo yì dóhwɛ gbɔ xá nɔzo towe hwɛ̌ . ”"
"( mat . 5 : 23 , 24 ) a sixu flín wě elɔ e jezu ɖè xá mɛ ɖò mawuxóɖiɖɔ só jí tɔn ɔ hwenu é ."
"é wá vɛ́ nú michael tawun hwenu e é mɔ lee é ma keya nú mɛ ǎ , bo ma lɛ́ nyɔ́ xomɛ ǎ gbɔn é é ."
"é kanɖeji bo na wà nǔ e wu é kpé é , bonu fífá ni lɛ́ tíìn ."
"é sɔ́ éɖée hwe , bo yì mɔ nɔví e é wà nǔ nyì dò dó é , lobo byɔ hwɛsɔkɛ ."
ye lɛ́vɔ wá huzu xɔ́ntɔn .
"( kolo . 3 : 12 - 14 ) nú nǔ e ɖu gbexosin - alijitɔ́ hwenu línlín tɔn wè lɛ é ɔ , mɛxo agun tɔn xomɛnyɔtɔ́ ɖé d’alɔ ye bonu ye na lin nǔ kpɔ́n dó nùkanbyɔ lehun lɛ jí : ‘ mǐ mɛ wè lɛ ɖě ka ɖó hwɛjijɔ bo na bló bɔ wǔ na kú mɛ ɖevo lɛ , ɖó gbemanɔkpɔ́ mǐtɔn wu à ?"
"ye yí gbè nú wě e mɛxo agun tɔn ɔ ɖè xá ye é , bo zán ɖ’eji ."
alixlɛ́mɛ biblu tɔn e ɖò kolosinu lɛ 3 : 12 - 14 mɛ é zinzan sixu nyí nǔ nukɔntɔn e sixu d’alɔ mǐ hwenu e mɛɖé wà nǔ nyì dò nú mǐ é .
"mɛ gègě mɔ ɖɔ mɛɖesɔhwe sixu d’alɔ ye , bɔ ye na sɔ́ hwɛ kɛ mɛ , bo wɔn nǔ e jɛ é ."
"nú è ka dó gǎn ɖé lɛ , bɔ enɛ ɔ gudo ɔ , é wá cí ɖɔ è lɛ́ ɖó hudo nǔ ɖevo lɛ tɔn ɔ , è ka sixu zán nugbodòdó e ɖò matie 18 : 15 mɛ é à ?"
nugbǒ wɛ ɖɔ afɔ e è na ɖè hwenu e mɛɖé hu hwɛ syɛnsyɛn ɖé dó mɛ ɖevo é wɛ wěɖexámɛ jezu tɔn elɔ dó gesí .
"amɔ̌ , é sixu byɔ ɖɔ a ni xwedó nugbodòdó enɛ ."
"sɛkpɔ nɔví sunnu alǒ nɔví nyɔnu towe kpo xomɛnyínyɔ́ kpo , kpodo mɛɖesɔhwe kpo lobo tɛ́n kpɔ́n bo ɖɔ xó dó xó ɔ jí bo dóhwɛ gbɔ xá ɛ ."
biblu lɛ́ ɖè wě ɖagbe ɖevo lɛ xá mɛ .
"bonu wěɖexámɛ enɛ lɛ na w’azɔ̌ ɔ , é na byɔ ɖɔ è ni ɖè sínsɛ́n gbigbɔ tɔn xlɛ́ , ye wɛ nyí “ wanyiyi , xomɛhunhun , vivomimɔ , suúluɖiɖo , xomɛnyínyɔ́ , ɖagbewiwa , gbejininɔ , fífá , mɛɖéejiɖuɖe . ”"
"( ga . 5 : 22 , 23 ) lee ami nɔ zɔn bɔ macinu ɖé nɔ wà azɔ̌ gbɔn é ɔ , mɔ̌ wɛ jujɔ mawu tɔn enɛ lɛ lɔ nɔ zɔ́n bɔ è nɔ wà nǔ dó xò fífá kàn gbɔn é nɛ ."
gbɛtɔ́ vovo e mǐ nyí é nɔ zɔ́n bɔ agun ɔ nɔ yì nukɔn
"gbɛtɔ́ nyínyí , enɛ wɛ nyí jujɔ e mǐ mɛ ɖokpo ɖokpo ɖó , bɔ mɛɖé tɔn gbɔn vo nú mɛ ɖevo tɔn é sixu d’alɔ bɔ è na ɖu vivǐ xɔ́ntɔn zunzun tɔn ."
é ka sixu lɛ́ dɔn tagba lɛ wá .
mɛxo e ko mɔ nǔ kpɔ́n é ɖé na kpɔ́ndéwú elɔ : “ é sixu vɛwǔ nú mɛ e nɔ kú winnya é ɖé ɖɔ é ni nɔ kpɔ́ xá mɛ e jɔ haya é ɖé .
a ka nɔ mɔ ɖɔ mɛ ɖěɖee ma ɖó jijɔ ɖokpo ǎ lɛ é na nɔ jɛ tagba dandan wɛ à ?
"é nyɔ́ , mǐ ni bo ɖɔ xó dó mɛsɛ́dó wè jí ."
gbɛtɔ́ alɔkpa tɛ piyɛ́ɛ ka nyí ?
a sixu lin ɖɔ é nyí mɛɖé bo kún nɔ lin tamɛ kpɔ́n cobo nɔ yawu ɖɔ xó ó .
jaan ka lo ?
"mǐ sixu lin ɖɔ éyɛ nɔ yí wǎn nú mɛ , bo nɔ nɔ jlɛ̌ jí ɖò xóɖiɖɔ kpo nǔwiwa tɔn lɛ kpo mɛ ."
hwɛjijɔ ɖé lɛ wɛ zɔ́n bɔ è ɖó linlin mɔhun dó mɛsɛ́dó wè lɛ wu .
é cí ɖɔ jijɔ yetɔn lɛ gbɔn vovo ɖɔhun .
"é ɖò mɔ̌ có , ye ka w’azɔ̌ ɖó kpɔ́ ganji ."
"( mɛ . 8 : 14 ; ga . 2 : 9 ) mɔ̌ ɖokpo ɔ , ɖò égbé ɔ , klisanwun e ma ɖó jijɔ ɖokpo ɔ ǎ lɛ é lɔ sixu w’azɔ̌ ɖó kpɔ́ ."
vlafo nɔví ɖé ɖò agun towe mɛ bɔ xóɖiɖɔ tɔn alǒ nǔwiwa tɔn lɛ nɔ ɖó akpɔ̀ nú we .
"amɔ̌ , ɖó a tuùn ɖɔ klisu kú nú mɛ enɛ ɔ wutu ɔ , a ɖó na ɖè wanyiyi xlɛ́ ɛ ."
"( jaan 13 : 34 , 35 ; hlɔ . 5 : 6 - 8 ) ma lin na ɖó xɔ́ntɔn zunzun xá mɛ mɔhun te alǒ nyì alɔ n’i ó , é nyɔ́ wà hǔn , kanbyɔ hwiɖée ɖɔ : ‘ nɔví ce ka nɔ wà nǔ e ma sɔgbe kpo mawuxówema ɔ kpo ǎ é ɖé wɛ à ?"
ayi hɛn dó tɛ́n kpɔ́n wɛ é ɖè bonu un ma mɔ vivo ó à ?
"alǒ , jijɔ mǐtɔn lɛ gbɔn vo kpowun wɛ à ? ’"
"gɔ́ na ɔ , nùkanbyɔ elɔ ɖò taji : ‘ jijɔ ɖagbe tɔn tɛ lɛ sín lè un ka sixu ɖu ? ’"
nùkanbyɔ gudo tɔn enɛ ɔ ɖò taji .
"enyi mɛ ɔ yí wǎn nú xó bɔ hwɛ ma ka nɔ ɖɔ xó mɔ̌ ǎ hǔn , lin tamɛ dó lee é nɔ bɔwǔ n’i bɔ é nɔ bɛ́ xóɖiɖɔ xá mɛ lɛ ɖò sinsɛnzɔ́ ɔ mɛ gbɔn é jí ."
"a sixu bló tuto bo w’azɔ̌ xá ɛ ɖò sinsɛnzɔ́ ɔ mɛ , bo kpɔ́n nǔ e a sixu kplɔ́n ɖò gɔ̌n tɔn lɛ é ."
"nú éyɛ ɖó aca nùnamɛ tɔn , bɔ hwɛ ka nɔ tɛ fɛn akwɛ jí kpɛɖé hǔn , tɛ́n kpɔ́n bo ɖó ayi awǎjijɛ e è nɔ mɔ ɖò nùnina mɛxomɔ lɛ , azinzɔnnɔ lɛ alǒ mɛ e ɖò hudo mɛ lɛ é mɛ é wu ."
"nǔ ɔ wɛ nyí ɖɔ enyi mi na bo ɖó jijɔ vovo lɛ ɔ , hwi kpo nɔví towe kpo sixu sɛkpɔ miɖée , enyi mi nɔ sɔ́ ayi ɖó jijɔ ɖagbe mitɔn lɛ jí ɔ nɛ ."
"mɔ̌ wiwa na zɔ́n bɔ mi na nyí xɔ́ntɔn vívɛ́ dandan wɛ ǎ , loɔ , é sixu d’alɔ bɔ mi na sɛkpɔ miɖée bɔ fífá na jɛji ɖò tɛntin mitɔn kpo agun ɔ bǐ kpo mɛ ."
"evodíi kpo sɛntici kpo sixu ko nɔ ɖó linlin vovo , alǒ ɖó jijɔ vovo lɛ ."
"amɔ̌ , mɛsɛ́dó pɔlu dó wusyɛn lanmɛ nú ye ɖɔ ye ni “ ɖó gbè kpɔ́ nɔví ɖò aklunɔ mɛ ɖɔhun . ”"
"( fili . 4 : 2 ) a ka na dó gǎn bo nya nǔ enɛ gbé , bo lɛ́ nya jijɔ e cá kàn xá ɛ bo nyí fífá é gbé à ?"
mi ma nú hwɛgbe lɛ nɔ ayǐ sɔyi ó
"ði gbehan nyanya e ɖò susu wɛ ɖò jikpá e mɛ è dó folowa lɛ ɖó é ɖɔhun ɔ , mɔ̌ jɛn nú mǐ ɖó linlin nyanya lɛ dó mɛ ɖevo lɛ wu , bo ma ko hɔn ɖɔ na ǎ ɔ , ye na fɔ́n bo na ɖò susu wɛ gbɔn é nɛ ."
"nú xomɛsin gɔ́ ayi mɛ nú mɛɖé ɔ , é sixu wà nǔ dó agun ɔ bǐ wu ."
"nú mǐ yí wǎn nú jehovah kpo nɔví mǐtɔn lɛ kpo ɔ , mǐ na wà nǔ e wu mǐ kpé é bǐ bɔ vogbingbɔn e ɖò mǐ tɛntin lɛ é na doya nú fífá togun mawu tɔn tɔn alǒ ɖekpo ǎ ."
"enyi a nɔ sɔ́ hwiɖée hwe lobo nɔ dó gǎn bo nɔ xò fífá kàn ɔ , a sixu mɔ lè ɖagbe e nɔ tɔ́n sín mɛ lɛ é"
"enyi mǐ ɖɔ xó dó tagba lɛ alǒ vogbingbɔn lɛ jí xá mɛ ɖevo lɛ , kpo linlin fífá biba tɔn kpo ɔ , nǔ e mɛ é na tɔ́n kɔ dó é sixu jiwǔ tawun ."
é ɖɔ : “ é cí nú mì ɖɔ nɔví nyɔnu ɖé nɔ wà nǔ xá mì yɔkpɔvu wɛ un nyí ɖɔhun .
é nɔ d’akpɔ̀ nú mì tawun .
kúnnuɖetɔ́ enɛ wá jɛ nǔ lin kpɔ́n jí dó nùwalɔ éɖesunɔ tɔn jí .
gbɛtɔ́ lɛ ɖò fífá ba wɛ nukún myamya .
"amɔ̌ , nú è xò tɛn e mɛ mɛ lɛ ɖè é kpo sísí e ye jɛxa é kpo nyì kɛ́n ɔ , gègě yetɔn nɔ jɛ nǔ wà jí ɖò ali ɖé nu , b’ɛ nɔ sɔgbe kpo fífá kpo ǎ ."
"mɛ e ma nɔ sɛ̀n jehovah ǎ lɛ é gègě nɔ wà mɔ̌ , amɔ̌ , fífá kpo bǔninɔ kpo ɖó na nɔ mɛ e ɖò sinsɛn ɛ wɛ lɛ é tɛntin ."
"é sɔ́ d’ayi mɛ nú pɔlu b’ɛ wlan ɖɔ : “ un ɖò byɔbyɔ mi wɛ ɖɔ mi ni zán gbɛ̀ mitɔn ni sɔgbe xá lee mawu jló gbɔn hwenu e é ylɔ mi é . mi nɔ sɔ́ miɖée hwe hwebǐnu ; mi nɔ ɖó xomɛfífá , bo nɔ ɖó suúlu . mi nɔ mɔ miɖée gbɔ ɖò wanyiyi mɛ ."
4 : 1 - 3 ) “ fífá [ enɛ ] e dɔn [ mǐ ] cá ” é xɔ akwɛ tawun .
"mi nú mǐ ni bló bonu é ni syɛn , bo kanɖeji bo na ɖeɖɛ tagba ɖebǔ e na wá mǐ tɛntin é ."
"pɔlu kpo banabasi kpo gbɔn vo nú yeɖée có , ye ka nyí nɔví nɔví"
pɔlu nyí mɛɖé bo nyla hun tawun .
"cobonu é na huzu klisanwun ɔ , é nɔ ‘ gblɔ́n kúdán nú jezu sín ahwanvu lɛ . ’ ( mɛ ."
"9 : 1 ) nukɔnmɛ ɔ , é tinmɛ lee nǔ nɔ cí n’i ɖ’ayǐ dó ahwanvu klisu tɔn lɛ wu é , bo ɖɔ : “ xomɛ yetɔn nɔ sìn mì ɖaxó . ” — mɛ . 26 : 11 ."
"pɔlu bló huzuhuzu ɖaxó ɖé lɛ ɖò baptɛm tɔn gudo , amɔ̌ , è kpò ɖò nùewanú é nyí ɖ’ayǐ é flín dó wutu tɔn wɛ ."
"ee é huzu klisanwun bɔ é bló táan ɖé gudo é ɔ , nɔví ɖěɖee ɖò jeluzalɛmu lɛ é “ bǐ nɔ ɖi xɛsi dó wǔ tɔn , ɖó ye ɖeji ɖɔ élɔ ko huzu ahwanvu klisu tɔn ǎ ” wutu . — mɛ . 9 : 26 ."
"nú é ma ko nyí jozɛfu e nyí klisanwun ɖé bo gosin ciplu é tɔn wu wɛ ǎ ɔ , agun ɔ sixu kpó ɖò éɖée cɔ́ dó pɔlu wu wɛ ."
"mɛ bǐ wɛ tuùn ɖɔ jozɛfu nɔ wà nǔ kpo wanyiyi kpo , lobɔ nɔví lɛ sun nyikɔ ɛ ɖɔ “ baanabasi ” bɔ tinmɛ tɔn nɔ nyí “ gbɔdónúmɛtɔ́ . ” ( mɛ ."
"4 : 36 , 37 ) mɛ ɖěɖee ɖò nukún kpé dó nǔ wu wɛ lɛ é nɔ ɖó sísí n’i , lobɔ é d’alɔ pɔlu ."
"mǐ xà ɖɔ : “ baanabasi ka kplá solu hɛn yì mɛsɛ́dó lɛ gɔ́n , bo wlí lee é mɔ aklunɔ gbɔn ɖò ali jí é . . . ɖɔ nú ye ; é ɖɔ lee solu ɖesu gbó adɔ bo jla mawuxó ɔ ɖò jezu sín nyikɔ mɛ gbɔn , ɖò togun mɛ agbawungba ɖò damasi é bǐ nú ye . ”"
"( mɛ . 9 : 26 - 28 ) ee ye sè kúnnu e baanabasi ɖè dó pɔlu wu é ɔ , agun jeluzalɛmu tɔn ɔ yí i ."
"zaanɖé kpowun ɔ , nya wè enɛ lɛ jɛ mɛsɛ́dózɔ́ wà ɖó kpɔ́ jí . — mɛ . 13 : 2 , 3 ."
"kanɖodonǔwu pɔlu tɔn kpo nugbǒɖiɖɔ tɔn kpo na ko sù baanabasi sín nukúnmɛ , ɖó é nɔ ɖi xɛsi gbeɖé cobo nɔ ɖɔ nǔ e sín hudo ɖè é , alǒ cobo nɔ sú hudo ɖé sín dò ǎ ."
"ðò alɔ ɖevo mɛ ɔ , é ɖò wɛn ɖɔ xomɛ e baanabasi nɔ nyɔ́ é kpo lee é nɔ sè wuvɛ̌ xá mɛ gbɔn é kpo na ko nɔ sù nukún pɔlu tɔn mɛ ."
biblu tinmɛ ɖɔ “ nǔ dindɔn [ e ] syɛn kaka ” é ɖé wá fɔ́n ɖò tɛntin yetɔn ɖò hweɖenu .
tan ɔ xlɛ́ ɖɔ lee ye gbɔn vo nú yeɖée gbɔn é wɛ zɔ́n bɔ nǔ dó nyí mɔ̌ ǎ .
"loɔ , ee ye bǐ ma wá gbeta ɖokpo ɔ kɔn ɖɔ jaan maki jɛxa bo na wà sinsɛnzɔ́ mɛsɛ́dó tɔn ǎ é wu wɛ nǔ dindɔn ɔ sín . — mɛ . 15 : 36 - 40 ."
"pɔlu kpo baanabasi kpo gbɔn vo nú yeɖée có , ye kpé nǔ wu bo wà azɔ̌ ɖó kpɔ́ cobɔ nǔ dindɔn ɔ wá fɔ́n ."
mǐ lɛ́ xà ɖɔ pɔlu kpo maki kpo lɛ́vɔ wá w’azɔ̌ ɖó kpɔ́ ɖò gudo mɛ .
"( kolo . 4 : 10 ) enɛ wu ɔ , vogbingbɔn e ɖò mǐ tɛntin é na zɔ́n bonu tagba na fɔ́n ǎ , é ko jɛ wá yì ǎ , é ka na lɛ́ jɛ ɖò égbé ǎ ."
juin 2017
xota nùkplɔnkplɔn tɔn lɛ nú : 31 juillet 2017 – 27 août 2017
grèce
xwédo grèce - nu lɛ tɔn ɖé lɛ ɖò han axɔsuɖuto ɔ tɔn lɛ jì wɛ ɖò ayiɖeɖayi ɖé hwenu ɖò athènes sín xá mɛ
28 816
13 237
46 822
mawu ni dó nú ayi e a ðó te é
"xó enɛ lɛ ɔ , davidi e nɔ izlayɛli hwexónu tɔn é wɛ ɖɔ dó kpa nyɔnu e wá kpé è é ."
nyɔnu ɔ nɔ nyí abigayilu .
etɛ ka sísɛ́ davidi bɔ é kpa ɛ ? nɛ̌ mǐ ka sixu ɖu kpɔ́ndéwú tɔn sín lè gbɔn ?
davidi kpé nyɔnu xwési enɛ hwenu e é ɖò hinhɔn nú axɔsu sawulu wɛ é .
abigayilu nyí nabalu e jɛ dɔkun bo nɔ nyì lɛngbɔ̌ tɔn tobutobu lɛ ɖò sókan e ɖò tofɔligbé judáa tɔn é mɛ é sín asì .
davidi kpo mɛ tɔn lɛ kpo “ cí ahohó ɖɔhun ” nú lɛngbɔnyitɔ́ nabalu tɔn lɛ kpo lɛngbɔkpó tɔn lɛ kpo .
"davidi wá sɛ́ mɛsɛntɔ́ tɔn lɛ dó nabalu ɖɔ “ é ɖó nùɖé ɖò finɛ ” bɔ é nyí nùɖuɖu hǔn , é ni na emi ."
"( 1 sam . 25 : 8 , 15 , 16 ) nú è kpɔ́n ali e nu davidi ko nya xɛ ɖò nǔɖokan nabalu tɔn lɛ jí ɖè é ɔ , é ko byɔ nǔ nyì dò ǎ ."
"amɔ̌ nabalu e nyikɔ tɔn sín tinmɛ nyí “ xlonɔ , ” alǒ “ gɔgɔnɔ ” é wà nǔ sɔgbe kpo nyikɔ tɔn kpo ."
"é dó gbè vɛ́sin nú davidi , bo zun i lobo gbɛ́ nǔ e é byɔ lɛ é ."
"enɛ wu ɔ , davidi sɔnǔ bo na yì dɔn tó nú nabalu , ɖó xósin nyanya , xósin masɔgbe e é na sɛ́dó è é wu ."
"nabalu kpo xwédo tɔn kpo na sún sìn nǔ enɛ e é wà é tɔn . — 1 sam . 25 : 2 - 13 , 21 , 22 ."
"ee abigayilu ɖó ayi nǔ e mɛ tamɛ ma lin kpɔ́n núwiwa asú tɔn tɔn na tɔ́n kɔ dó é wu é ɔ , é kpankɔ́n bo yawu d’afɔ xó ɔ mɛ ."
é byɔ davidi kpo sísí kpo ɖɔ é ni kpɔ́n dó kancica e ɖò é kpo jehovah kpo tɛntin é wu bo jó xó dó .
"é hɛn nùɖuɖu yì jó nú davidi e na wá nyí axɔsu bɔ d’ewu é , kpo sunnu tɔn lɛ kpo kɔ́n nyì kpɔ́ ."
"davidi wá dokú nú jehovah ɖɔ é zán nyɔnu enɛ , b’ɛ zɔ́n bɔ emi kún wà nǔ e na zɔ́n bɔ emi na nyí hwɛhutɔ́ ɖò nukɔntɔn é ó ."
"davidi ɖɔ nú abigayilu ɖɔ emi dokú nú mawu , ɖó ayi e éyɛ abigayilu ɔ ɖó te , bo hɛn emi ɖó te , bɔ emi ma kɔn hun kɔn nyì ayǐ ǎ é wu . — 1 sam . 25 : 18 , 19 , 23 - 35 ."
mǐ mɛ ɖě na ba bo na cí nabalu ɖɔhun bo na gɔn ɖagbe e mɛ ɖevo lɛ nɔ wà nú mǐ é tuùn nú ye gbeɖé ǎ .
"gɔ́ na ɔ , enyi mǐ mɔ ninɔmɛ nyanya ɖé ɖò kàn vun wɛ ɔ , é na nyɔ́ ɖɔ mǐ ni wà nǔ e wu mǐ kpé é bǐ bo ɖeɖɛ ."
"nugbǒ ɔ , lee nǔ cí nú ɖɛhanwlantɔ́ e ɖɔ xó elɔ nú mawu é sixu cí mɔ̌ nú mǐ lɔ : “ kplɔ́n ayi ɖò te kpo nùtuùntuùn kpo mì . ” — ðɛh . 119 : 66 , nwt ."
mɛ ɖevo lɛ sixu ɖó ayi nùnywɛ alǒ ayi mǐtɔn e nɔ ɖò te ɖò nǔwiwa mǐtɔn lɛ mɛ é wu .
"enyi ye na bo ɖɔ tɔ́n alǒ gbɔ ɔ , lee nǔ cí nú davidi é ɔ , é sixu cí mɔ̌ nú ye , é ɖɔ : ‘ mawu ni dó nú ayi e a ɖó te é . ’"
sɔ́ ayi towe ðó xó ðaxó e ðò atɛ jí é jí
"“ gbɛtɔ́ lɛ ni tuùn ɖɔ hwɛ mɛ e sín nyikɔ nɔ nyí jehovah é , hwiɖokponɔ wɛ nyí ajalɔnlɔn ɖò ayikúngban ɔ bǐ jí . ” — ðɛh ."
"83 : 18 , nwt ."
"han lɛ : 46 , 136"
etɛ ka nyí xósin towe ?
nɛ̌ gbeji e jɔbu nɔ ɖò mɛtɛnkpɔn mɛ é ka nɔ gudo nú nǔbǐwukpétɔ́ e jehovah nyí é gbɔn ?
"é ɖò mɔ̌ có , ali tɛ nu jɔbu ka j’ayǐ ɖè klewun ?"
"1 , 2 . ( a ) xó ɖaxó tɛ ka kàn gbɛtɔ́ lɛ bǐ ? ( b ) nɛ̌ lee xó enɛ ɖó na sù nukún mǐtɔn mɛ gbɔn é ka nyí nǔ taji sɔ ?"
"ye nɔ sɔ́ ayi yetɔn bǐ dó lee ye na bló gbɔn bo na jɛ dɔkun é , alǒ lee ye na bló gbɔn bo wlíbò nú nǔ e ye ɖó é jí ."
"nú mɛ ɖevo lɛ ɔ , xwédo yetɔn , lanmɛ na nɔ ganji yetɔn alǒ nǔ e ye jló na wà ɖò gbɛ̀ yetɔn mɛ lɛ é wɛ ɖò taji hugǎn ."
"2 amɔ̌ , xó ɖaxó e kàn mǐ bǐ é wɛ nyí lee mǐ na ɖexlɛ́ ɖɔ jehovah wɛ nyí nǔbǐwukpétɔ́ ɔ gbɔn é ."
mǐ ɖó na cɔ́ mǐɖée bonu ayi mǐtɔn ma gosin xó titewungbe enɛ ɔ jí ó .
nɛ̌ nǔ ka sixu wá nyí mɔ̌ gbɔn ?
"mǐ sixu sɔ́ ayi mǐtɔn ɖó adohu adohu azǎn ɖokpo ɖokpo tɔn jí kaka , bo na wɔn lee é nyí nǔ taji sɔ ɖɔ mǐ ni ɖexlɛ́ ɖɔ mawu wɛ nyí nǔbǐwukpétɔ́ ɔ é ."
"alǒ mǐ sixu jó mɛtɛnkpɔn mǐɖesunɔ tɔn lɛ dó , bɔ ye na cyɔn yɛ xó ɖaxó enɛ jí ."
"ðò alɔ ɖevo mɛ ɔ , nú ɖiɖexlɛ́ ɖɔ jehovah wɛ nyí nǔbǐwukpétɔ́ ɔ fɔ́n bo ɖò nukún mǐtɔn mɛ sù d’eji wɛ ɔ , mɔ̌ jɛn mǐ na ɖò gbesisɔmɛ hugǎn , bo na ɖí xwi xá wuvɛ̌ e mǐ nɔ mɔ ayihɔngbe ayihɔngbe lɛ é gbɔn é nɛ ."
"bɔ nǔ enɛ e nɔ sù nukún mǐtɔn mɛ é na zɔ́n , bɔ mǐ na sɛkpɔ jehovah d’eji ."
etɛwu é ka nyí nǔ taji sɔmɔ̌ ?
etɛ satáan ka ɖɔ dó acɛkpikpa mawu tɔn wu ?
3 nǔwiwa satáan awovi tɔn sɔ́ nùkanbyɔ ɖé nyì atɛ jí : jehovah ka ɖ’acɛ bo na nyí nǔbǐwukpétɔ́ à ?
"é ɖɔ ɖɔ acɛkpikpa jehovah tɔn kún sɔgbe ó , lé é nɔ tɛ nǔ ɖagbe hugǎn lɛ nùɖíɖó tɔn lɛ ."
"sɔgbe kpo nǔ e awovi ɖɔ é kpo ɔ , gbɛtɔ́ lɛ na ɖó awǎjijɛ hugǎn lobo na lɛ́ vo hugǎn enyi ye kp’acɛ dó yeɖée jí ɔ nɛ ."
"( bǐb . 3 : 1 - 5 ) satáan lɛ́vɔ ɖò ɖiɖɔ wɛ ɖɔ gbɛtɔ́ ɖebǔ kún sixu nɔ gbeji nú mawu kpo ayi tɔn bǐ kpo ó , lé enyi mɛɖebǔ mɔ wuvɛ̌ ganji ɔ , é na gbɛ́ acɛkpikpa jehovah tɔn . ( jɔb ."
"2 : 4 , 5 ) bo na dó na xósin nú adɔn enɛ e awovi fɔ́n nyite é ɔ , jehovah jó gbɛtɔ́ lɛ dó nú táan ɖé , nú ye ni kpɔ́n lee è ma nɔ acɛkpikpa tɔn hwɛjijɔnɔ ɔ glɔ ǎ ɔ , é na nyla sɔ́ é ."
4 é ɖò gaàn ɖɔ jehovah tuùn ɖɔ hwɛdómɛ awovi tɔn lɛ nyí adingban .
"bɔ etɛwu é ka jó xó enɛ e satáan fɔ́n nyite é dó kaka jɛ égbé , lobo lɛ́ hun ali n’i bonu é ni na kúnnuɖenú xó e é ɖɔ lɛ é tɔn ?"
xósin ɔ kàn nùɖíɖó e ɖó nùnywɛ lɛ é bǐ .
"( xà ðɛhan 83 : 18 , nwt . )"
"asú kpo asì kpo nukɔntɔn ɔ gbɛ́ acɛkpikpa jehovah tɔn , lobɔ sín hwenɛnu kaka jɛ égbé ɔ , mɛ gègě ɖevo lɛ lɔ wà mɔ̌ ."
enɛ sixu sísɛ́ mɛɖé lɛ bɔ ye na lin ɖɔ awovi sín hwɛ jɔ .
"enyi xó enɛ ɔ ma gbò ɖò gbɛtɔ́ lɛ alǒ wɛnsagun lɛ sín ayi mɛ ǎ jɛn wɛ ɔ , tagba na tíìn ɖò tò lɛ , akɔta lɛ , hɛnnu lɛ , xwédo lɛ kpo gbɛtɔ́ lɛ kpo tɛntin ."
"amɔ̌ , enyi nǔbǐwukpétɔ́ e jehovah nyí é wá jɛ wě bǐ gudo ɔ , mɛ lɛ bǐ na hwìhwɛ́ yeɖée dó acɛkpikpa tɔn hwɛjijɔnɔ ɔ glɔ kaka sɔyi ."
"fífá na lɛ́ wá kpé wɛkɛ ɔ bǐ mɛ . — efɛ . 1 : 9 , 10 ."
azɔ̌ tɛ mǐ ka ɖó bo na wà dó nɔ gudo nú jehovah ɖò nǔbǐwukpétɔ́ e é nyí é sín xó ɔ mɛ ?
"5 acɛ e mawu ɖó bo nyí nǔbǐwukpétɔ́ é na jɛ wě , lobɔ acɛkpikpa satáan kpo gbɛtɔ́ lɛ kpo tɔn na j’ayǐ bǐ mlɛ́mlɛ́ bɔ ye sɔ́ na tíìn ǎ ."
"acɛ e mawu na kpa gbɔn axɔsuɖuto mɛsiya ɔ tɔn jí é na yì ta , lobɔ gbejinɔtɔ́ lɛ na ɖexlɛ́ ɖɔ gbɛtɔ́ lɛ sixu zunfan acɛkpikpa mawu tɔn ."
"( eza . 45 : 23 , 24 ) a ka jló na nɔ mɛ ɖěɖee ɖè yeɖée xlɛ́ ɖi gbejinɔtɔ́ , bo nɔ nɔ gudo nú nǔbǐwukpétɔ́ e jehovah nyí é mɛ à ?"
é ɖò wɛn ɖɔ a jló .
"nú mǐ na nyí gbejinɔtɔ́ ɔ , mǐ ɖó na sɔ́ ayi mǐtɔn ɖó xó ɖaxó ɔ jí , lobo mɔ nukúnnú jɛ lee é nyí nǔ taji tawun sɔ́ é wu ."
nǔbǐwukpétɔ́ e jehovah nyí é ðiðexlɛ́ ðò taji tawun hú hwlɛngán
nɛ̌ nǔbǐwukpétɔ́ e jehovah nyí e ɖiɖexlɛ́ ka ɖò taji sɔ ?
"6 lee mǐ ko mɔ gbɔn wá yì é ɔ , nǔbǐwukpétɔ́ e jehovah nyí é ɖiɖexlɛ́ nyí xó taji ɖé bo ɖu gbɛtɔ́ lɛ ."
é ɖò taji tawun hú awǎjijɛ e gbɛtɔ́ ɖebǔ sixu ɖó é .
"nǔ enɛ ka vɔ́da nú lee hwlɛngán mǐtɔn xɔ akwɛ sɔ́ é , alǒ xlɛ́ ɖɔ jehovah kún nɔ kpé nukún mǐ wu ganji ó wɛ à ?"
etɛwu nǔbǐwukpétɔ́ e mawu nyí é ɖiɖexlɛ́ ka ɖó na byɔ ɖɔ é ni ɖè akpá tɔn lɛ ?
"7 jehovah ɖó wanyiyi e gɔ́ngɔ́n é nú gbɛtɔ́ lɛ , lobɔ ye lɛ́ xɔ akwɛ ɖò nukún tɔn mɛ ."
é sɔ́ jlǒ dó sɔ́ hun vǐ tɔn tɔn dó hun hwlɛngán mavɔmavɔ sín ali nú mǐ .
"( jaan 3 : 16 ; 1 jaan 4 : 9 ) nú jehovah ma kpéwú bo ɖè akpá tɔn lɛ ǎ ɔ , awovi na mɔ hwɛjijɔ bo na ylɔ ɛ ɖɔ adingbannɔ e nɔ tɛ nǔ ɖagbe lɛ mɛ , lobo nɔ lɛ́ kp’acɛ ɖò ali e ma sɔgbe ǎ é nu é ."
"è na lɛ́ mɔ hwɛjijɔ nú gbeklanxamɛtɔ́ ɖěɖee nɔ cá akpá mawu tɔn lɛ ko , bo nɔ kàn nǔ elɔ byɔ lɛ é : “ é dó akpá ɖɔ emi na wá ; mɔ̌ wɛ à cé ? enɛ !"
"fitɛ é ka ɖè ? tɔ́gbó mǐtɔn lɛ ko kú ; loɔ , nǔ bǐ ɖò lee é ko ɖè gbɔn sín hwenu e gbɛ̀ ɔ ko tíìn ɔ ɖokpoo é . ” ( 2 pi . 3 : 3 , 4 ) hǔn , jehovah na mɔ ɖɔ nǔbǐwukpétɔ́ e emi nyí é ɖiɖexlɛ́ byɔ ɖɔ emi ni hwlɛn gbɛtɔ́ tónúsétɔ́ lɛ gán !"
"gɔ́ na ɔ , nǔbǐwukpétɔ́ e jehovah nyí é junjɔn wanyiyi jí ."
"enɛ wu ɔ , mǐ sixu kudeji ɖɔ é na yí wǎn nú mɛsɛntɔ́ tɔn gbejinɔtɔ́ lɛ tɛgbɛ , bɔ ye na xɔ akwɛ ɖò nukún tɔn mɛ , lobɔ nǔ yetɔn na lɛ́ sù nukún tɔn mɛ . — tín . 34 : 6 ."
"8 lee nǔbǐwukpétɔ́ e jehovah nyí é tuùntuùn nyí nǔ taji sɔ́ é vɔ́da nú hwlɛngán mǐtɔn , alǒ lee mǐ xɔ akwɛ ɖò nukún tɔn mɛ sɔ́ é ǎ ."
linlin e sɔgbe é ɖó wɛ mǐ ɖè kpowun dó nǔbǐwukpétɔ́ e jehovah nyí é kpo hwlɛngán mǐtɔn kpo wu .
"linlin enɛ e sɔgbe é ɖò taji , nú mǐ jló na sɔ́ ayi mǐtɔn ɖó xó taji enɛ e ɖò te é jí , lobo zunfan acɛkpikpa jehovah tɔn hwɛjijɔnɔ ɔ nɛ ."
nùkplɔnmɛ ðé dó linlin e sɔgbe é ðiðó wu
etɛ satáan ka ɖɔ dó jɔbu wu ?
"9 è tinmɛ nǔ e wu mǐ ɖó na ɖó linlin e sɔgbe é nyì wɛn ɖò wema jɔbu tɔn , ee nyí ɖokpo ɖò wema biblu tɔn e è wlan dó nukɔn lɛ é mɛ é ."
"ðò finɛ ɔ , mǐ mɔ adɔn e satáan fɔ́n nyite , bo ɖɔ ɖɔ nú jɔbu mɔ wuvɛ̌ syɛnsyɛn ɔ , é na gbɛ́ mawu é ."
satáan byɔ mawu ɖɔ éɖesunɔ ni doya nú jɔbu .
"jehovah bló mɔ̌ ǎ , amɔ̌ , é jó satáan dó bɔ é tɛ́n jɔbu kpɔ́n , bo ɖɔ : “ a hɛn ɔ , a na yí nǔ e é ɖó lɛ bǐ . ”"
( xà jɔbu 1 : 7 - 12 . )
"ðò táan klewun ɖé mɛ ɔ , mɛsɛntɔ́ jɔbu tɔn lɛ kú , nǔ e é ɖó ɖò gbɛmɛ lɛ é bǐ gblé , lobɔ vǐ vívɛ́ tɔn wǒ lɛ lɔ lɛ́ kú ."
satáan wà mɔ̌ ɖò ali ɖé nu bɔ è na vɛdo ɖɔ mawu ɖesu wɛ zɔ́n nǔ e ɖò jɔbu gbò wɛ lɛ é sín .
"( jɔb . 1 : 13 - 19 ) bɔ dó enɛ wu ɔ , satáan dó wutuzɔn baɖabaɖa ɖé jɔbu ."
( jɔb . 2 : 7 ) fí e jɔbu lɛ́ wá flú ɖè bǐ é wɛ nyí hwenu e asì tɔn kpo xɔ́ntɔn nyijɛtɔ́ tɔn atɔn lɛ kpo jɛ xó ɖěɖee na dó awakanmɛ kú n’i lɛ é ɖɔ jí é . — jɔb . 2 : 9 ; 3 : 11 ; 16 : 2 .
10 . ( a ) etɛ jɔbu ka bló bo ɖè gbejininɔ tɔn xlɛ́ mawu ? ( b ) ali tɛ nu é ka j’ayǐ klewun ɖè ?
10 etɛ mɛ é ka wá tɔ́n kɔ dó ?
"è wá mɔ nǔ jɛ wu ɖɔ nǔ e satáan ɖɔ é ɔ , adingban sésé wɛ ."
jɔbu gbɛ́ ɖɔ emi kún na dó gudo mawu ó .
"( jɔb . 27 : 5 , nwt ) amɔ̌ , jɔbu sɔ́ ɖó linlin e sɔgbe é ǎ nú hwenu ɖé ."
"é wá sɔ́ ayi tɔn bǐ ɖó lee hwɛ tɔn jɔ gbɔn é jí , bo tlɛ kàn hwɛjijɔ e wu é ɖò wuvɛ̌ sè wɛ é byɔ ."
( jɔb . 7 : 20 ; 13 : 24 ) mǐ sixu lin ɖɔ mɛ bǐ wɛ mɔ nǔ jɛ wu vaàn ɖɔ jɔbu jiya .
"é ɖò mɔ̌ có , mawu mɔ ɖɔ emi na jla linlin e jɔbu ɖó é ɖó ."
etɛ jehovah ka ɖɔ n’i ?
mɔjɛmɛ tɛ jehovah ka d’alɔ jɔbu bɔ é ɖó ? nɛ̌ jɔbu ka wà nǔ gbɔn ?
"11 xó e mawu ɖɔ nú jɔbu é gɔ́ wemata ɛnɛ mɛ , é wɛ nyí sín wemata 38 jɛ 41 ."
"loɔ , mǐ xà ɖò fí ɖebǔ bonu mawu ɖɔ nú jɔbu ɖɔ hwɛjijɔ lě wu wɛ é ɖò wuvɛ̌ mɔ wɛ ǎ ."
"nǔ taji e wu jehovah ɖɔ xó nú jɔbu é wɛ nyí ɖɔ é na tinmɛ nǔ e wu é ɖò wuvɛ̌ sè wɛ é n’i , cí nǔ ɖɔ é ɖò hwɛjijɔ ba nú éɖée wɛ ɖɔhun ǎ ."
"loɔ , jehovah ba na d’alɔ jɔbu bonu é ni mɔ nukúnnú jɛ wu ɖɔ , nú è sɔ́ ɛ jlɛ́ dó lee emi d’agba sɔ é wu ɔ , é kún sɔ́ atɛ́n ó ."
"é d’alɔ jɔbu , bɔ é mɔ ɖɔ xó ɖaxó e na ɖu ayi mɛ nú mɛ lɛ é ɖò atɛ jí ."
( xà jɔbu 38 : 18 - 21 . )
enɛ d’alɔ jɔbu bɔ é lɛ́ wá ɖó linlin e sɔgbe é .
12 jehovah ka nyla hun dó jɔbu hwenu e é ɖò wě enɛ e ɖò tlɔlɔ e ɖè xá ɛ wɛ ɖò hwenu e é ko dɛ ɖò mɛtɛnkpɔn syɛnsyɛn enɛ nu gudo é wɛ à ?
"mawu wà mɔ̌ ǎ , jɔbu lɔ ka lin ɖɔ é wà mɔ̌ ǎ ."
"jɔbu mɔ mɛtɛnkpɔn enɛ lɛ có , gudo mɛ ɔ , é wá jɛ xó ɖɔ jí dó xlɛ́ ɖɔ wěɖexámɛ lɛ sù nukún tɔn mɛ ."
"é tlɛ ɖɔ : “ un jó xó e ɖɔ wɛ un ɖè ɔ dó , un jinjɔn kɔgudu kpo afín kpo mɛ dó ɖexlɛ́ ɖɔ un wà nǔ nyì dò . ”"
nǔ e wě e jehovah ɖè xá ɛ bɔ é ɖò tlɔlɔ bo ka fá kɔ nú mɛ é wà n’i é nɛ .
"( jɔb . 42 : 1 - 6 ) jɛ nukɔn nú enɛ ɔ , elihu e nyí dɔnkpɛvu ɖé é ko ɖè wě e ɖè mɛ dó ali jí é xá jɔbu ."
"( jɔb . 32 : 5 - 10 ) ee jɔbu yí gbè nú nǔ e mawu gbɛ́ n’i é lobo jla linlin tɔn ɖó gudo é ɔ , jehovah ɖexlɛ́ mɛ ɖevo lɛ ɖɔ emi yí gbè nú gbejininɔ e jɔbu xlɛ́ ɖò mɛtɛnkpɔn mɛ é . — jɔb . 42 : 7 , 8 ."
nɛ̌ wě e jehovah ɖè xá jɔbu é ka na wà ɖagbe n’i ɖò mɛtɛnkpɔn tɔn lɛ gudo gbɔn ?
"13 jɔbu na lɛ́ kpó ɖò wě e jehovah ɖè xá ɛ é sín lè ɖu wɛ , é na bo tlɛ nyí ɖò mɛtɛnkpɔn tɔn lɛ gudo ɔ nɛ ."
"nugbǒ wɛ ɖɔ ‘ ɖagbe e jehovah wà nú jɔbu xwè e wá wá lɛ mɛ lɛ hú ee é wà n’i ɖ’ayǐ lɛ , ’ amɔ̌ , táan gègě na ko wá yì cobɔ nǔ enɛ lɛ na lɛ́ jɛ tɛn yetɔn mɛ , alǒ é na vɔ́ ye mɔ ."
"é lɛ́ wá “ jì vǐ sunnu tɛnwe , nyɔnu atɔn . ” ( jɔb ."
42 : 12 - 14 ) é ɖò wɛn ɖɔ jɔbu na ko jɛ dò vǐ tɔn ɖěɖee satáan hu lɛ é tɔn .
"hweɖelɛnu ɔ , é sixu nɔ lɛ́ wá flín wuvɛ̌ syɛnsyɛn e é sè lɛ é ."
"enyi é tlɛ wá mɔ nukúnnú jɛ hwɛjijɔ e wu é mɔ mɛtɛnkpɔn enɛ lɛ é mɛ ganji gudo ɔ , é sixu nɔ wá kàn nǔ e wu é ɖò dandan , bɔ é na sè wuvɛ̌ yì jɛ bǎ enɛ mɛ é byɔ éɖée hweɖelɛnu ."
"nú linlin enɛ lɛ na bo tlɛ wá ayi tɔn mɛ ɔ , é sixu nɔ lin nǔ kpɔ́n dó wě e mawu ɖè xá ɛ é jí ."
"mɔ̌ wiwa na d’alɔ ɛ , b’ɛ na ɖó linlin e sɔgbe é , lobɔ enɛ na wá dó gbɔ n’i . — ðɛh . 94 : 19 ."
mǐ ka sixu ɖè ayi sín tagba mǐɖesunɔ tɔn lɛ jí bo sɔ́ ɖó xó taji e ɖò atɛ jí é jí à ?
( kpɔ́n akpáxwé 14gɔ́ ɔ )
etɛ tan jɔbu tɔn ka sixu kplɔ́n mǐ ?
14 jɔbu sín tan sixu zɔ́n bɔ mǐ lɔ ɖó linlin e sɔgbe é bo lɛ́ mɔ gbɔdónúmɛ .
"“ bo na dó kplɔ́n nǔ mǐ , bonu mǐ na ɖó nukún nǔ gbɔn sɔxwixwe kpo akɔnkpinkpan e mawuxówema ɔ nɔ na mǐ ɔ kpo gblamɛ ” wu wɛ jehovah tlɛ bló bɔ è wlan tan enɛ ɖ’ayǐ . ( hlɔ ."
"nukɔntɔn ɔ : mi ma nú mǐ ni sɔ́ ayi mǐtɔn bǐ ɖó tagba mǐtɔn lɛ jí kaka bo ɖè ayi sín xó ɖaxó enɛ e ɖò atɛ jí , bo nyí è na ɖexlɛ́ ɖɔ jehovah nyí nǔbǐwukpétɔ́ ɔ é jí ó ."
"mi nú é ni sù nukún mǐtɔn mɛ ɖɔ azɔ̌ e mǐ ɖó ɖò xó taji enɛ e ɖò atɛ jí é mɛ é byɔ ɖɔ mǐ ni nɔ gbeji ɖò ninɔmɛ e tlɛ vɛwǔ tawun lɛ é mɛ , lee jɔbu bló gbɔn é ."
etɛ gbejininɔ mǐtɔn ɖò mɛtɛnkpɔn lɛ mɛ ka nɔ wà ?
15 etɛwu tamɛ linlin dó lee gbejininɔ mǐtɔn xɔ akwɛ sɔ́ é jí ka na dó gbɔ nú mǐ tawun ?
ðó enɛ nɔ xlɛ́ ɖɔ linlin ɖé wu wɛ mǐ nɔ mɔ tɛnkpɔn lɛ .
"27 : 11 ) didɛ mǐtɔn nɔ zɔ́n bɔ mǐ nɔ ɖò ninɔmɛ e mɛ mǐ na ɖè bɔ mawu na kɛ alɔ bo yí mǐ é mɛ , bɔ enɛ nɔ na hlɔnhlɔn nukúnɖiɖo mǐtɔn ."
"( xà hlɔmanu lɛ 5 : 3 - 5 , nwt . )"
tan jɔbu tɔn xlɛ́ mǐ ɖɔ ‘ jehovah nyɔ́ xomɛ ɖesu ; bɔ mɛ nú nɔ blawu n’i titewungbe . ’
"( ja . 5 : 11 ) enɛ wu ɔ , mǐ sixu kudeji ɖɔ é na d’ajɔ mǐ kpo mɛ ɖěɖee nɔ nɔ gudo nú nǔbǐwukpétɔ́ e é nyí lɛ é bǐ kpo ."
enɛ tuùntuùn na d’alɔ mǐ bɔ mǐ na “ kú hǔn bo ɖó akɔ́n nǔ lɛ bǐ nu kpo xomɛhunhun kpo . ” — kolo . 1 : 11 .
sɔ́ ayi towe ð’eji
mǐ ɖó na hɛn lee ɖiɖexlɛ́ ɖɔ jehovah nyí nǔbǐwukpétɔ́ ɔ é ɖò taji sɔ́ é d’ayi mɛ .
etɛwu ? 16 é ɖò wɛn ɖɔ ayi mǐtɔn sísɔ́ ɖó ɖiɖexlɛ́ ɖɔ jehovah wɛ nyí nǔbǐwukpétɔ́ ɔ jí sixu vɛwǔ .
wuvɛ̌ mǐtɔn sixu cí nǔ e hú agbɔ̌n mǐ é ɖɔhun hweɖelɛnu .
"tagba e ma tlɛ sɔ nùɖé ǎ lɛ é sixu wá cí nǔ e d’agba tawun é ɖɔhun ɖò ayi mǐtɔn mɛ , nú mǐ sɔ́ ayi ɖó ye jí dín ɔ nɛ ."
"enɛ wu ɔ , é na nyɔ́ ɖɔ mǐ ni nɔ flín lee gudo ninɔ nú nǔbǐwukpétɔ́ e mawu nyí é ɖò taji sɔ́ é hwɛhwɛ , hwenu e ninɔmɛ vɛwǔ lɛ kpannukɔn mǐ é ."
"nɛ̌ alɔɖiɖo ɖò azɔ̌ jehovah tɔn mɛ ɖò gbesisɔmɛ ka sixu d’alɔ mǐ , bɔ mǐ na sɔ́ ayi mǐtɔn ɖó xó taji e ɖò atɛ jí é jí gbɔn ?"
"17 nú mǐ nɔ fɔ́n bo nɔ ɖò alɔ ɖó ɖò azɔ̌ jehovah tɔn mɛ wɛ ɖò gbesisɔmɛ ɔ , enɛ sixu d’alɔ mǐ bɔ mǐ na sɔ́ ayi mǐtɔn ɖó xó taji e ɖò atɛ jí é jí ."
"ði kpɔ́ndéwú ɔ , kúnnuɖetɔ́ nyɔnu ɖé nɔ nyí renee , bo ɖò taglomɛzɔn ɖé jɛ wɛ lobo lɛ́ ɖò xwi ɖí xá wuvɛ̌ magbokɔ ɖé kpo kansɛ́ɛzɔn kpo wɛ ."
"hwenu e é ɖò dotóoxwé bɔ è ɖò nukún kpé dó wutu tɔn wɛ é ɔ , é nɔ ɖekúnnu nú dotóozɔ́watɔ́ lɛ , azinzɔnnɔ lɛ kpo mɛ e nɔ wá ba ɛ kpɔ́n lɛ é kpo ."
é jɛ hweɖenu bɔ é bló aklunɔzán gblamɛ wè adaɖé ɖò dotóoxwé ɖé bo ɖekúnnu nú ganxixo 80 .
"é tlɛ nyí hwenu e renee sín kú sɛkpɔ é ɔ , é ɖè ayi sín nǔbǐwukpétɔ́ e jehovah nyí é jí gbeɖé ǎ ."
nɛ̌ ninɔmɛ e mɛ nɔví nyɔnu ɖé gbɔn dín é ka xlɛ́ lè e è nɔ mɔ ɖò gudo ninɔ nú nǔbǐwukpétɔ́ é jehovah nyí é mɛ é gbɔn ?
18 é ɖò wɛn ɖɔ mǐ jló na sɔ́ ayi ɖó nǔbǐwukpétɔ́ e jehovah nyí é jí ɖò kɔgbidinúmɛ kpo tagba ayihɔngbe ayihɔngbe tɔn lɛ kpo e nɔ kpannukɔn mǐ lɛ é lɔ mɛ .
"jennifer nɔ jɔmɛhunjayǐtɛn ɖé nú azǎn atɔn , bo ɖò te kpɔ́n jɔmɛhun e é na dó bo lɛkɔ yì xwé é ."
"jɔmɛhun e ko xweyigbe ɖ’ayǐ lɛ é ɔ , è ɖɔ ɖɔ ye ɖě kún sɔ́ na yì ó ."
"ðó é wá ɖò éɖokpo bɔ agbɔ̌n kpé è wutu ɔ , é bɔwǔ tawun bɔ é na jɛ lele sà jí ."
"amɔ̌ , é xoɖɛ , bo kpɔ́n lee é sixu d’alɔ mɛ e ɖò akpɔ̀ ɖó mɛ sín ninɔmɛ ɖokpo ɔ mɛ lɛ é gbɔn , ɖò gbigbɔ lixo é ."
é ɖekúnnu nú gbɛtɔ́ gègě lobo má wema gègě nú ye .
"é ɖɔ : “ un gbɔn ninɔmɛ syɛnsyɛn enɛ mɛ nugbǒ , amɔ̌ , un mɔ ɖɔ jehovah d’alɔ mì , bo na mì hlɔnhlɔn e sín hudo un ɖó bo na jla nyikɔ tɔn ɖò ali e sɔgbe é nu é . ”"
"nugbǒ ɔ , é sɔ́ ayi tɔn ɖó jehovah sín linlin jí ."
akpá tɛ xwé togun jehovah tɔn ka ɖè ɖò nǔbǐwukpétɔ́ e é nyí é sín xó ɔ mɛ ?
19 lee nǔbǐwukpétɔ́ e jehovah nyí é nɔ sù nukún mǐtɔn mɛ gbɔn é ko ɖè sinsɛn nugbǒ ɔ ɖó vo nú nùvú ɔ .
"ðó mǐ nɔ nɔ gudo nú sinsɛn - biblo nugbǒ ɔ wutu ɔ , ɖokpo ɖokpo mǐtɔn ɖó na dó gǎn bo ɖó linlin enɛ ɖokpo ɔ e junjɔn biblu jí é ."
"nɛ̌ gǎn e dó wɛ a ɖè , bo na nɔ gudo nú nǔbǐwukpétɔ́ e jehovah nyí é ka nɔ cí n’i ?"
"20 kudeji ɖɔ gǎn e dó wɛ a ɖè , bo na nɔ gudo nú nǔbǐwukpétɔ́ e mawu nyí é , bo nɔ sɛ̀n ɛ kpo gbejininɔ kpo lobo nɔ dɛ ɖò mɛtɛnkpɔn lɛ nu é xɔ akwɛ ɖò jehovah nukúnmɛ . ( ðɛh ."
18 : 26 ) xota e bɔ d’ewu é na gbéjé nǔ e wu é jɛxa ɖɔ mǐ ni sɔ́ ayi mǐtɔn bǐ dó nɔ gudo nú nǔbǐwukpétɔ́ e jehovah nyí é kpo lee mǐ sixu wà mɔ̌ gbɔn é kpo kpɔ́n .
nɔ gudo nú nǔbǐwukpétɔ́ e jehovah nyí é !
"“ aklunɔ mǐtɔn , mawu mǐtɔn , susu , yɛ̌yi kpo hlɔnhlɔn kpo jɛxa we , ɖó a bló nǔ bǐ . ” — nǔðe ."
4 : 11 .
etɛwu jehovah ka ɖ’acɛ bá nyí nǔbǐwukpétɔ́ wɛkɛ ɔ tɔn ?
etɛwu acɛkpikpa jehovah tɔn ka nyí ee nyɔ́ hú bǐ é ?
nɛ̌ mǐ ka sixu nɔ gudo nú nǔbǐwukpétɔ́ e jehovah nyí é ɖò égbé gbɔn ?
etɛ jí ɖokpo ɖokpo mǐtɔn ka ɖó na kú dó ?
"lee mǐ kplɔ́n ɖò xota e wá yì é mɛ gbɔn é ɔ , awovi ɖexlɛ́ ɖɔ jehovah nɔ zán nǔbǐwukpétɔ́ e é nyí é ɖò ali e ma jɛxa ǎ é nu , lé gbɛtɔ́ lɛ na vo hugǎn ɖò acɛkpikpa yeɖesunɔ tɔn lɛ glɔ ."
nugbǒ jɛn satáan ka ɖɔ à ?
mǐ ni ɖɔ ɖɔ gbɛtɔ́ ɖěɖee ɖɔ ɖɔ emi na kp’acɛ dó emiɖée jí lɛ é sixu nɔ gbɛ̀ kaka sɔyi .
ye ka sixu nɔ ganji acɛkpikpa mawu tɔn mɛvo à ?
"enyi a hɛn ɔ , a na nɔ gbɛ̀ kaka sɔyi , bo ma na nɔ mawu sín acɛ glɔ ɖebǔ lálá ǎ ɔ , a ka na ko ɖó awǎjijɛ hugǎn à ?"
2 mɛ̌ ɖě sixu na xósin nùkanbyɔ enɛ lɛ tɔn nú we ǎ .
mɛ ɖokpo ɖokpo wɛ ɖó na lin tamɛ dó ye jí kpo sɔxwixwe kpo .
mɔ̌ biblo na zɔ́n bɔ é na wá ɖò wɛn ɖɔ nǔbǐwukpétɔ́ e mawu nyí é sɔgbe .
acɛkpikpa ɖagbe hugǎn ɔ wɛ .
bɔ é jɛxa ɖɔ mǐ ni nɔ gudo na kpo ayi mǐtɔn bǐ kpo .
biblu na hwɛjijɔ ɖěɖee wu è na ɖó jiɖe mɔhun é .
"ði kpɔ́ndéwú ɔ , mǐ ni kpɔ́n nǔ e mawuxówema ɔ ɖɔ nú mǐ dó lee nǔbǐwukpétɔ́ e jehovah nyí é sɔgbe gbɔn é jí ."
jehovah ðó acɛ bo na kp’acɛ
etɛwu jehovah ka nyí mɛ ɖokpo e ɖ’acɛ bo na nyí nǔbǐwukpétɔ́ é ?
"3 jehovah wɛ ɖ’acɛ bo na nyí nǔbǐwukpétɔ́ wɛkɛ ɔ tɔn , ɖó é wɛ nyí mawu nǔbǐwukpétɔ́ ɔ lobo lɛ́ nyí gbɛɖotɔ́ ."
"( 1 tan 29 : 11 ; mɛ . 4 : 24 ) ðò nǔɖexlɛ́mɛ 4 : 11 mɛ ɔ , è xlɛ́ gbɛtɔ́ 144 000 ɖěɖee na kp’acɛ xá klisu lɛ é ɖò nǔmimɔ ɖé mɛ , bɔ ye ɖò ɖiɖɔ wɛ ɖɔ : “ aklunɔ mǐtɔn , mawu mǐtɔn , susu , yɛ̌yi kpo hlɔnhlɔn kpo jɛxa we , ɖó a bló nǔ bǐ ; hwi wɛ jló bɔ ye tíìn ; hwi wɛ jló bɔ ye ɖò gbɛ̀ . ”"
"nugbǒ ɔ , ɖó jehovah wɛ bló nǔ bǐ wutu ɔ , é ɖ’acɛ bǐ mlɛ́mlɛ́ bo na kp’acɛ dó gbɛtɔ́ lɛ kpo nùɖíɖó gbigbɔ tɔn lɛ kpo jí ."
etɛwu gǔfínfɔ́n dó nǔbǐwukpétɔ́ e mawu nyí é jí ka nyí mɛɖesúsínínɔ mǐtɔn zinzan nyì dò ?
4 satáan dá nǔ ɖě ǎ .
"enɛ wutu ɔ , é ɖ’acɛ ɖebǔ bo na kp’acɛ dó wɛkɛ ɔ jí ǎ ."
é kpo asú kpo asì kpo nukɔntɔn ɔ kpo wà nǔ kpo goyiyi kpo hwenu e ye fɔ́n gǔ dó nǔbǐwukpétɔ́ e jehovah nyí é jí é .
"( jel . 10 : 23 ) nugbǒ wɛ ɖɔ è dá gbɛtɔ́ lɛ kpo mɛɖesúsínínɔ kpo , bɔ ye sixu ɖɔ ɖɔ emi na jó mawu dó bá nɔ jlokoko mɛ ."
"amɔ̌ , enɛ ka na acɛ ɔ ye bɔ ye na bló mɔ̌ à ?"
mɛɖesúsínínɔ nɔ d’alɔ gbɛtɔ́ lɛ bɔ ye nɔ site dó nǔ e sɔgbe lɛ é gègě jí ayihɔngbe ayihɔngbe .
"é ɖò mɔ̌ có , enɛ na acɛ ye bonu ye na fɔ́n gǔ dó gbɛɖotɔ́ yetɔn kpo gbɛnamɛtɔ́ yetɔn kpo jí ǎ ."
é ɖò wɛn ɖɔ nǔ e na fɔ́n gǔ dó jehovah jí é ɖé wiwa nyí mɛɖesúsínínɔ mɛtɔn zinzan nyì dò .
"ðó mǐ nyí gbɛtɔ́ wutu ɔ , mǐ ɖó na nɔ acɛkpikpa hwɛjijɔnɔ jehovah tɔn glɔ ."
etɛwu mǐ ka sixu kudeji ɖɔ gbeta mawu tɔn lɛ sɔgbe ?
5 jehovah lɛ́ ɖ’acɛ bá nyí nǔbǐwukpétɔ́ ɖó hwɛjijɔ ɖevo wu .
é nɔ zán acɛkpikpa tɔn kpo hwɛjijɔ kpo bɔ nǔ bǐ nɔ vɔ ɖ’ewu .
"é ɖɔ : ‘ nyɛ jehovah nɔ wà ɖagbe , nɔ wà nǔ jlɔjlɔ , nɔ wà nǔ ɖó sɛ́nxwi jí ɖò ayikúngban ɔ jí ; nǔ enɛ lɛ wɛ nɔ nyɔ́ nukún ce mɛ . ’"
( jel . 9 : 23 ) é nɔ zɔ́n dó sɛ́n e gbɛtɔ́ hwɛhutɔ́ lɛ ɖetɔ́n lɛ é jí dó ɖɔ ɖɔ nǔ lě sɔgbe bo jlɔ́ ǎ .
"nǔ wà ɖó sɛ́nxwi jí tɔn e nǔ bǐ vɔ ɖ’ewu é gosin éɖesunɔ mɛtún ɔ gɔ́n , lobɔ é nɔ zɔ́n dó enɛ jí dó na sɛ́n gbɛtɔ́ lɛ ."
"“ hwɛjijɔ kpo nǔjlɔjlɔwiwa kpo jí wɛ axɔsuzinkpo [ tɔn ] jinjɔn , ” enɛ wu ɔ , mǐ sixu kudeji ɖɔ sɛ́n tɔn lɛ , nugbodòdó tɔn lɛ kpo gbeta tɔn lɛ kpo bǐ sɔgbe ."
"( ðɛh . 89 : 15 ; 119 : 128 ) satáan dóhwɛ jehovah ɖɔ é hwedo nǔbǐwukpétɔ́ e é nyí é wu có , éyɛ ɖesu mɛtún e ɖò mɔ̌ ɖɔ wɛ é ka ko kpéwú bo bló bonu gbɛ̀ e mɛ nǔjlɔjlɔwiwa gbakpé é ɖé tíìn ǎ ."
ðɔ hwɛjijɔ e wu jehovah ɖ’acɛ bo na kp’acɛ dó gbɛ̀ ɔ jí é ɖokpo .
"6 gɔ́ na ɔ , jehovah nyí nǔbǐwukpétɔ́ e ɖ’acɛ é , ɖó é ɖó nukúnnúmɔjɛnǔmɛ kpo nùnywɛ kpo e sín hudo è ɖó , bo na dó kpé nukún dó wɛkɛ ɔ wu é ."
"ði kpɔ́ndéwú ɔ , mǐ ni lin tamɛ dó alɔ e mawu dó vǐ tɔn bɔ é gbɔ azɔn e dotóo lɛ ma sixu gbɔ ǎ jí ."
"( mat . 4 : 23 , 24 ; mak . 5 : 25 - 29 ) ðò jehovah nukɔn ɔ , enɛ nyí nùjiwǔ ǎ ."
"é tuùn lee agbaza gbɛtɔ́ tɔn nɔ w’azɔ̌ gbɔn é , bo ɖó nǔwukpikpé ɔ bo na gbɔ azɔn ɖebǔ e jɛ wɛ è ɖè é ."
"nǔ ɖokpo ɔ wɛ é lɛ́ nyí nú nǔwukpikpé e é ɖó bo na fɔ́n mɛkúkú lɛ , lobo na lɛ́ sú ali dó adla j’ayǐ lɛ é ."
nɛ̌ nùnywɛ jehovah tɔn ka hugǎn nùnywɛ gbɛ̀ e jí kp’acɛ dó wɛ satáan ɖè é tɔn flàflá gbɔn ?
7 gbɛ̀ e ɖò satáan sín acɛ glɔ é kpó ɖò lee é na ɖeɖɛ tohwan kpo nǔ dindɔn e ɖò akɔta lɛ tɛntin é kpo gbɔn é ba wɛ .
jehovah ɖokpo jɛn ka ɖó nùnywɛ bo na sɔnǔ nú gbɛ̀ e mɛ fífá tíìn ɖè é ɖé .
"( eza . 2 : 3 , 4 ; 54 : 13 ) enyi mǐ ɖò nǔ kplɔ́n dó nukúnnúmɔjɛnǔmɛ kpo nùnywɛ jehovah tɔn kpo jí wɛ ɔ , lee nǔ cí nú mɛsɛ́dó pɔlu é ɔ , é nɔ cí mɔ̌ nú mǐ lɔ , é ɖɔ : “ fɛ́nú mawu tɔn d’agba lóóo !"
mɛ̌ ka sixu mɔ nukúnnú jɛ tito tɔn lɛ wu ? ” — hlɔ . 11 : 33 .
8 enyi xlɛ́ kɛɖɛ wɛ biblu xlɛ́ ɖɔ jehovah ɖ’acɛ bo na kp’acɛ ǎ .
é lɛ́ xlɛ́ nǔ e wu nǔbǐwukpétɔ́ e é nyí é hugǎn mɛ ɖevo lɛ bǐ tɔn é .
é ɖò wɛn ɖɔ lee é nɔ zán nǔbǐwukpétɔ́ e é nyí é gbɔn é nɔ jiwǔ nú mǐ .
"é nyí ‘ nùblawukúnúmɛtɔ́ , xomɛfatɔ́ , nɔ yawu sìn xomɛ ǎ , bo nyí xomɛnyɔtɔ́ , gbejinɔtɔ́ . ’ ( tín ."
34 : 6 ) mawu nɔ wà nǔ xá mɛsɛntɔ́ tɔn lɛ kpo yɛ̌yi kpo kpodo sísí kpo .
"awovi ɖɔ ɖɔ jehovah nɔ tɛ nǔ ɖagbe lɛ mɛsɛntɔ́ tɔn gbejinɔtɔ́ lɛ , adingban ka wɛ ."
"é tlɛ na vǐ vívɛ́ tɔn mǐ , bonu mǐ na dó sixu ɖó nukún gbɛ̀ mavɔmavɔ ! — xà ðɛhan 84 : 12 ; hlɔmanu lɛ 8 : 32 ."
nɛ̌ mǐ ka wà gbɔn bo tuùn ɖɔ nǔ mɛ ɖokpo ɖokpo tɔn nɔ ɖu ayi mɛ nú mawu ?
9 é nyí kplékplé togun jehovah tɔn tɔn kɛɖɛ sín ganjininɔ wɛ nɔ ɖu ayi mɛ n’i ǎ .
é nɔ lɛ́ ɖexlɛ́ ɖɔ nǔ mɛ ɖokpo ɖokpo tɔn ɖu ayi mɛ nú emi tawun .
"ði kpɔ́ndéwú ɔ , mǐ ni lin tamɛ dó xwè kanweko donu atɔn ɖěɖee vlamɛ jehovah sɔ́ hwɛɖɔtɔ́ lɛ bo lɛ́ na hlɔnhlɔn ye , bonu ye na hwlɛn akɔta izlayɛli tɔn sín mɛ e ɖò ya dó nú ye wɛ lɛ é sí é jí ."
"ðò hwenu vɛwǔ enɛ mɛ ɔ , é gbɔ ayi ɖó hwliti e ma nyí izlayɛli - ví ɖé ǎ é wu ǎ ."
é sɔ́ nǔ gègě dó savɔ̌ bo mɔ tɛn dó jɛ sinsɛn - biblo nugbǒ ɔ li jí .
jehovah dó nú hwliti bo na ɛ asú kpo vǐ sunnu ɖé kpo .
"amɔ̌ , bǐ xwii ko nɛ ǎ ."
"kpɔ́n lee é na víví n’i sɔ hwenu e é na wá mɔ nǔ jɛ wu ɖɔ è wlan gbɛzán emitɔn sín tan dó wema biblu tɔn ɖé mɛ , bɔ é ɖó nyikɔ emitɔn é é ! — hwliti 4 : 13 ; mat . 1 : 5 , 16 ."
etɛwu nǔbǐwukpétɔ́ e jehovah nyí é ma ka syɛn zɛ xwé wu ǎ ?
lee é nɔ kp’acɛ gbɔn é nɔ hun mɛɖée sí jijɛ sín ali bo nɔ lɛ́ xò awǎjijɛ sín kàn .
( 2 kɔ . 3 : 17 ) davidi ɖè enɛ xlɛ́ gbɔn lě : “ nǔ sà acɔ́ kpo nùjiwǔ kpo wɛ lɛlɛ̌ dó [ mawu ] .
"hlɔnhlɔn kpo awǎjijɛ kpo wɛ ɖò nɔtɛn tɔn . ” ( 1 tan 16 : 7 , 27 ) mɔ̌ ɖokpo ɔ , ɖɛhanwlantɔ́ etani wlan ɖɔ : ‘ nǔ nyɔ́ nú togun e nɔ xomlá we é ; jehovah , togun enɛ ɔ nɔ zun zɔnlin ɖò weziza towe nu ."
"togun enɛ ɔ nɔ ɖò awǎjijɛ mɛ tɛgbɛ ɖó nyikɔ towe wu , é nɔ ɖò te ɖó hwɛjijɔ towe wu . ’ — ðɛh . 89 : 16 , 17 ."
nɛ̌ mǐ ka sixu na hlɔnhlɔn kú e mǐ kudeji ɖɔ jehovah wɛ nyí nǔbǐwukpétɔ́ ɖagbe hugǎn ɔ é gbɔn ?
11 tamɛ linlin hwɛhwɛ dó ɖagbewiwa jehovah tɔn jí sixu na hlɔnhlɔn kú e mǐ kudeji ɖɔ acɛkpikpa tɔn nyɔ́ hugǎn é .
"mǐ nɔ wá ɖó linlin ɖokpo ɔ e ɖɛhanwlantɔ́ ɔ ɖó é : “ è nɔ kɔxo towe lɛ ta xɔ azǎn ɖokpo ɔ , é nyɔ́ hú è bló azǎn afatɔ́n ɖò fí ɖevo . ” ( ðɛh ."
84 : 11 ) nǔ sixu gbɔ mɔ̌ nyí ǎ .
"ðó jehovah wɛ nyí gbɛɖotɔ́ wanyiyinɔ mǐtɔn wu ɔ , é tuùn nǔ e sín hudo mǐ ɖó , bo na ɖó awǎjijɛ jɔ awǎjijɛ é , lobo nɔ sú dò enɛ b’ɛ nɔ túnflá ."
"nǔ ɖebǔ e é byɔ ɖò mǐ sí é nɔ nyí nú lè mǐtɔn , bɔ nǔ e mɛ ye nɔ wá tɔ́n kɔ dó é nɔ hɛn awǎjijɛ ɖaxó hugǎn wá nú mǐ ."
nǔ nɔ nyí mɔ̌ enyi é na bo tlɛ byɔ vɔsisa ɖé lɛ ɖò mǐ sí ɔ nɛ . — xà ezayíi 48 : 17 .
nǔ taji tɛ ka na sísɛ́ mǐ bɔ mǐ na nɔ gudo nú nǔbǐwukpétɔ́ e jehovah nyí é ?
"12 biblu ɖexlɛ́ ɖɔ ɖò axɔsuɖuɖu xwè afatɔ́n tɔn klisu tɔn gudo ɔ , mɛɖé lɛ na fɔ́n gǔ dó nǔbǐwukpétɔ́ e jehovah nyí é jí . ( nǔɖe ."
"20 : 7 , 8 ) etɛ ka na sísɛ́ ye bɔ ye na wà nǔ mɔhun ?"
"awovi e è na ɖè sín ganmɛ é na kanɖeji bo na flú gbɛtɔ́ lɛ , lobo na lɛ́ flɔ́ zo dó glɔ nú cejɛnnabi lee é ko nɔ bló gbɔn tɛgbɛ é ."
"é sixu tɛ́n kpɔ́n bo na bló bɔ gbɛtɔ́ lɛ na kudeji ɖɔ ali ɖé tíìn , bɔ è sixu gbɔn bo na bo ma setónú nú jehovah ǎ ɔ , è na nɔ gbɛ̀ kaka sɔyi ."
é ɖò gaàn ɖɔ enɛ kún sixu nyí nugbǒ ó .
"amɔ̌ , mǐ sixu kanbyɔ mǐɖée ɖɔ : adingban xó mɔhun ɖé na dɔn mǐ wɛ à ?"
"nú mǐ yí wǎn nú jehovah bo nɔ sɛ̀n ɛ , ɖó ɖagbewiwa tɔn kpo nǔbǐwukpétɔ́ wɛkɛ ɔ tɔn e é ɖó acɛ tɔn bo nyí é kpo wutu ɔ , mǐ na kpɔ́n adingban baɖabaɖa mɔhun dó mɔ nǔ e xyɔwǔ é ."
mǐ sɔ́ na jló gbɛ̀ ɖě zɛ gbɛ̀ ninɔ ɖò nǔbǐwukpétɔ́ wanyiyinɔ e jehovah ɖ’acɛ tɔn bo nyí é glɔ wu ǎ .
nɔ gudo nú nǔbǐwukpétɔ́ e mawu nyí é kpo gbejininɔ kpo
nɛ̌ nǔ wiwa mawu ɖɔhun ka nɔ xlɛ́ ɖɔ mǐ ɖò gudo n’i gbɔn ?
13 é jɛxa ɖɔ mǐ ni sɔ́ ayi mǐtɔn bǐ dó nɔ gudo nú nǔbǐwukpétɔ́ e jehovah nyí é .
"lee mǐ ko mɔ gbɔn é ɔ , é ɖó acɛ bo na kp’acɛ , bɔ lee é nɔ wà mɔ̌ gbɔn é wɛ ka nyɔ́ hugǎn ."
nǔ ɖevo tɛ lɛ mɛ mǐ ka sixu xlɛ́ ɖè ɖɔ mǐ ɖò gudo na ɖè ?
mǐ sixu wà mɔ̌ gbɔn nǔ wiwa ɖó lee jehovah nɔ ba gbɔn é gblamɛ .
"enyi mǐ nɔ ɖeɖɛ tagba lɛ lee jehovah na ɖeɖɛ gbɔn é ɔ , mǐ nɔ xlɛ́ ɖɔ mǐ yí wǎn nú lee é nɔ kp’acɛ gbɔn é bo nɔ nɔ gudo na . — xà efɛzinu lɛ 5 : 1 , 2 ."
"14 ðò biblu kpinkplɔn mǐtɔn hwenu ɔ , mǐ nɔ mɔ lee jehovah nɔ zán acɛ e é ɖó é kpo wanyiyi kpo gbɔn é ."
"sɔgbe kpo enɛ kpo ɔ , tatɔ́ xwédo tɔn lɛ kpo mɛxo agun tɔn lɛ kpo ɖěɖee yí wǎn nú nǔbǐwukpétɔ́ e jehovah nyí é na nɔ byɔ nǔ gègě ɖò mɛ sí , cí nǔ ɖɔ ye lɔ ɖó nǔbǐwukpétɔ́ sín acɛ kpɛɖé bo ɖò zinzan wɛ ɖɔhun ǎ ."
"é nyɔ́ wà ɔ , ye na nɔ wà nǔ jehovah ɖɔhun ."
"ðò ali enɛ nu ɔ , pɔlu nɔ wà nǔ mawu kpo vǐ tɔn kpo ɖɔhun ."
"é nyɔ́ wà ɔ , é nɔ savo bo nɔ byɔ ye wɛ ."
( hlɔ . 12 : 1 ; efɛ . 4 : 1 ; file .
8 - 10 ) lee jehovah nɔ ɖeɖɛ tagba lɛ gbɔn é nɛ .
"enɛ wu ɔ , mɛ e yí wǎn nú lee é nɔ kp’acɛ gbɔn bo nɔ lɛ́ nɔ gudo na lɛ é bǐ ɖó na wà nǔ gbɔn mɔ̌ ."
nɛ̌ sísí ɖiɖó nú tuto acɛkpikpa tɔn yɛhwexɔsuɖuto ɔ tɔn ka nɔ xlɛ́ wanyiyi mǐtɔn nú lee jehovah ɖò acɛ kpa wɛ gbɔn é gbɛn ?
15 nɛ̌ mǐ ka nɔ wà nǔ sɔgbe xá tuto acɛkpikpa tɔn e jehovah zé ɖ’ayǐ é gbɔn ?
mǐ nɔ xlɛ́ gudo e mǐ ɖè nú nǔbǐwukpétɔ́ e jehovah nyí é gbɔn nǔ wiwa ɖó kpɔ́ xá mɛ e é sɔ́ lɛ é kpo sísí kpo gblamɛ .
"nú mǐ na bo ma mɔ nǔ jɛ gbeta e è ɖetɔ́n é ɖé mɛ bǐ mlɛ́mlɛ́ alǒ yí gbè na ǎ ɔ , mǐ nɔ jló na kpó ɖò gudo nɔ nú tuto yɛhwexɔsuɖuto ɔ tɔn wɛ ."
"enɛ gbɔn vo bǐ nú ali e nu gbɛ̀ ɔ nɔ wà nǔ ɖè é , amɔ̌ , lee è nɔ zán gbɛ̀ gbɔn ɖò acɛkpikpa jehovah tɔn glɔ é nɛ . ( efɛ ."
"5 : 22 , 23 ; 6 : 1 - 3 ; ebl . 13 : 17 ) mǐ nɔ mɔ lè ɖò mɔ̌ wiwa mɛ , ɖó ɖagbe mǐtɔn nɔ ɖu ayi mɛ nú mawu ."
nɛ̌ mɛ e nɔ nɔ gudo nú nǔbǐwukpétɔ́ e mawu nyí é lɛ é ka nɔ wá gbeta yeɖesunɔ tɔn lɛ kɔn gbɔn ?
16 mǐ sixu lɛ́ xlɛ́ gudo e mǐ ɖè nú nǔbǐwukpétɔ́ e mawu nyí é ɖò gbeta e kɔn mǐɖesunɔ nɔ wá lɛ é mɛ .
jehovah na sɛ́n tawun tawun lɛ dó ninɔmɛ gbɛmɛ tɔn lɛ bǐ jí ǎ .
"é nyɔ́ wà ɔ , é nɔ ɖè linlin tɔn lɛ xlɛ́ mǐ hwenu e é nɔ ɖò ali xlɛ́ mǐ wɛ é ."
"ði kpɔ́ndéwú ɔ , é na sɛ́n ɖěɖee na tinmɛ doyidoslɔ́ lee klisanwun lɛ na sɔnǔ gbɔn é tɔn ǎ ."
"loɔ , é ɖexlɛ́ ɖɔ jlǒ emitɔn wɛ nyí ɖɔ mǐ ni cyan nǔ ɖěɖee mǐ na dó bo lɛ́ b’acɔ́ na , bɔ ye na xlɛ́ ɖɔ mǐ ɖò jlɛ̌ jí , bo na lɛ́ hɛn lè wá nú klisanwun hàtɔ́ lɛ é ."
"( 1 tim . 2 : 9 , 10 ) nǔ ɖevo e nɔ ɖu ayi mɛ n’i é wɛ nyí ɖɔ gbeta e kɔn mǐ wá lɛ é ni ma nyí afɔklɛ́nnú nú mɛ ɖevo lɛ , alǒ dó tagba nú ye ó ."
"( 1 kɔ . 10 : 31 - 33 ) enyi mǐ nɔ jó linlin jehovah tɔn kpo nǔ e nɔ ɖu ayi mɛ n’i lɛ é kpo dó jɛ nukɔn , bɔ ye nɔ xlɛ́ ali afɔ mǐtɔn , b’ɛ ma nɔ nyí nǔ e jló mǐdɛɛ lɛ é kɛɖɛ ǎ ɔ , mǐ nɔ ɖexlɛ́ ɖɔ mǐ yí wǎn nú lee é nɔ kp’acɛ gbɔn é , bo nɔ nɔ gudo na ."
nɔ gudo nú nǔbǐwukpétɔ́ e mawu nyí é ɖò gbeta e kɔn a nɔ wá lɛ é kpo nǔwiwa xwédo tɔn lɛ kpo mɛ ( kpɔ́n akpáxwé 16 - 18 )
ali tɛ lɛ nu mɔ̌ asú kpo asì kpo lɛ ka sixu xlɛ́ ɖɔ emi ɖò gudo nú nǔbǐwukpétɔ́ e jehovah nyí é ɖè ?
nú tagba ka wá tíìn ɖò alɔwliwli mǐtɔn mɛ hú lee mǐ ɖó nukún gbɔn é ɔ ka ló ?
mǐ ni ɖɔ ɖɔ ye tlɛ wá syɛn tawun .
"etɛwu mǐ ma ka na yì agbɔ̌n jí , bo lin nǔ kpɔ́n dó lee jehovah wà nǔ gbɔn xá izlayɛli - ví lɛ é jí ǎ ."
é ylɔ éɖée ɖɔ asú ɖé nú togun hwexónu tɔn enɛ .
( eza . 54 : 5 ; 62 : 4 ) “ alɔwliwli ” enɛ ɖó wuvɛ̌ tawun .
"amɔ̌ , jehovah zɔn kplakpla jí bo jó gbè ɖó enɛ wu ǎ ."
"hwɛhwɛ wɛ é kú nǔblawu nú akɔta ɔ , bo nɔ gbeji nú akɔ e é jɛ xá ye é ."
( xà ðɛhan 106 : 43 - 45 . )
xomɛnyínyɔ́ jehovah tɔn enɛ dɔn mǐ à cé ?
"18 ðò ali ɖokpo ɔ nu ɔ , asú kpo asì kpo ɖěɖee yì wǎn nú ali jehovah tɔn lɛ é nɔ wà nǔ éɖɔhun ."
ye nɔ ba wlɛnwín e ma sɔgbe xá biblu ǎ é ɖé bo na mɔ tɛn dó gbɛ́ mɛ e ye da é ǎ .
"ye tuùn ɖɔ jehovah ko dɔn emi cá , lobo ba ɖɔ emi ni ‘ nɔ kpɔ́ . ’"
nǔ ɖokpo e biblu ɖɔ bɔ è sixu zɔ́n dó enɛ wu bo gbɛ́ mɛɖée lobo da mɛ ɖevo é wɛ nyí afɔdogbě alǒ nyɔnu ɖevo biba .
"( mat . 19 : 5 , 6 , 9 ) nú ye wà nǔ e wu ye kpé é bǐ lobo bló bonu ninɔmɛ yetɔn kpɔ́n te ɔ , enɛ ɖexlɛ́ ɖɔ ye zunfan lee jehovah nɔ kp’acɛ kpo hwɛjijɔ kpo gbɔn é nɛ ."
"enyi mǐ gbà afɔ ɖò gudo e mǐ ɖè nú nǔbǐwukpétɔ́ e mawu nyí é mɛ ɔ , etɛ mǐ ka ɖó na wà ?"
"19 ðó mǐ nyí hwɛhutɔ́ wutu ɔ , é nɔ wá jɛ hweɖelɛnu bɔ mǐ nɔ wà nǔ e nɔ vɛ́ nú jehovah lɛ é ."
"é tuùn mɔ̌ , bo ko zɔ́n dó wanyiyi e é ɖó nú mǐ é wu , bo sɔnǔ nú gbɛxixɔ klisu tɔn ."
"enɛ wu ɔ , enyi mǐ wà nǔ nyì dò klewun ɖò ali ɖé lɛ nu ɔ , mǐ ɖó na byɔ hwɛsɔkɛ jehovah ."
"( 1 jaan 2 : 1 , 2 ) mǐ na ɖò hwɛ dó mǐɖée wɛ magbokɔ ǎ , é nyɔ́ wà ɔ , mǐ ɖó na tɛ́n kpɔ́n bɔ nùwanyido mǐtɔn na kplɔ́n nǔ mǐ ."
"enyi mǐ sɛkpɔ jehovah ɔ , é na sɔ́ hwɛ kɛ mǐ bo na d’alɔ mǐ bɔ mǐ na lɛ́ mɔ gǎn , lobo na ɖu ɖò ninɔmɛ mɔhun lɛ jí ɖò sɔgudo . — ðɛh . 103 : 3 ."
etɛwu mǐ ka ɖó na nɔ gudo nú nǔbǐwukpétɔ́ e jehovah nyí é dìn ?
"20 ðò gbɛ̀ yɔyɔ̌ ɔ mɛ ɔ , mɛ bǐ na nɔ nǔbǐwukpétɔ́ e jehovah nyí é glɔ bo na kplɔ́n ali jlɔjlɔ tɔn lɛ ."
"( eza . 11 : 9 ) amɔ̌ , mǐ ɖò nǔ gègě kplɔ́n dó ali enɛ wu wɛ dìn ."
bǎ e mɛ è ko ɖeɖɛ mɛ e nyí nǔbǐwukpétɔ́ ɔ é sín xó ɔ yì jɛ é sɔ́ hwe ǎ .
"hwe ɔ nu ɖíe dìn bɔ mǐ na nɔ gudo nú nǔbǐwukpétɔ́ e mawu nyí é gbɔn gbejininɔ mǐtɔn , sinsɛnzɔ́ mǐtɔn , kpo lee mǐ nɔ dó gǎn e wu mǐ kpé é bǐ dó wà nǔ éɖɔhun ɖò nǔ lɛ bǐ mɛ gbɔn é kpo gblamɛ ."
é ka sɔgbe ɖɔ è ni ylɔ nǔsatɔ́ ɖěɖee nɔ sà kanlin ɖò tɛmpli ɔ mɛ ɖò jeluzalɛmu lɛ é ɖɔ “ ajotɔ́ ” à ?
"tan e ɖò wɛnɖagbe - wema matie tɔn mɛ é ɖɔ , “ ee jezu yì jeluzalɛmu ɔ , é byɔ sinsɛnxɔ mɛ , bo nya mɛ e ɖò nǔ sà wɛ ɖò xɔ ɔ mɛ lɛ kpodo mɛ e ɖò nǔ xɔ wɛ lɛ kpo bǐ tɔ́n ; é flí akwɛɖyɔtɔ́ e ɖò xɔ ɔ mɛ lɛ sín tavo xwè , bo flí ahwannɛ́satɔ́ lɛ sín azinkpo nyì ayǐ ."
"é ɖɔ nú ye ɖɔ : ‘ è ko wlan dó mawuxówema ɔ mɛ ɖɔ : “ xwé ce ɔ , ɖɛxwé wɛ è na nɔ ylɔ ɖɔ . ” loɔ , midɛɛ lɛ sɔ́ dó huzu ajotɔ́ lɛ sín avatɛn . ’ ” — mat . 21 : 12 , 13 ."
jwifu lɛ sín hwenuxówema ɖexlɛ́ ɖɔ nǔsatɔ́ ɖěɖee ɖò tɛmpli ɔ mɛ lɛ é nɔ ɖu lè ɖò axisinɔ yetɔn lɛ jí ɖó ye nɔ d’axi nú nǔ e sà wɛ ye ɖè lɛ é .
"ði kpɔ́ndéwú ɔ , tanwema jwifu lɛ tɔn ɖé ɖɔ ɖɔ é wá jɛ hweɖenu ɖò xwè kanweko nukɔntɔn ɔ mɛ , bɔ è ɖó na w’azɔ̌ nú azǎn 25 mɔ̌ cobo xɔ xwelé e è na dó savɔ̌ é wè ."
"sɛ́n ɔ yí gbè ɖɔ wamamɔnɔ ɖé sixu sɔ́ xwelé abǐ ahwannɛ́ dó savɔ̌ na ; loɔ , akwɛ e è nɔ dó xɔ xɛ enɛ lɛ na é ka lɛ́ wá yì jǐ bǐ ."
"( lev . 1 : 14 ; 5 : 7 ; 12 : 6 - 8 ) nǔ enɛ e ɖò jijɛ wɛ é dó xomɛsin nú sɛnkplɔnmɛtɔ́ simeon ben gamaliel kaka bɔ é ɖè vɔsisa e ɖò dandan lɛ é kpò , enɛ ɔ zɔ́n bɔ akwɛ e è nɔ sɔ́ dó xɔ xwelé wè na é ɖekpo kaka bɔ è na bo sɔ́ ganxixo atɔn kpowun ɖó te ɔ , è na w’azɔ̌ dó xɔ ."
"kpo xó e mǐ ɖɔ wá yì dìn é kpo ɔ , é sɔgbe ɖɔ jezu ni ylɔ nǔsatɔ́ ɖěɖee ɖò tɛmpli ɔ mɛ lɛ é ɖɔ “ ajotɔ́ , ” ɖó ye nɔ ɖu lè hú lè ɖò axisinɔ yetɔn lɛ jí , bo nɔ lɛ́ dó nukúnkɛ́n wutu ."
ye ɖó na nɔ yawu setónú .
ye sixu kanbyɔ yeɖée ɖɔ : ‘ un ka nɔ d’alɔ mɛ e lɛlɛ̌ dó mì lɛ é bonu ye na yì nukɔn ɖò gbigbɔ lixo à ?
"un ka nɔ yawu yí gbè nú alixlɛ́mɛ e mǐ mɔ lɛ é bo nɔ nɔ gudo nú ye à ? ’ — w16.11 , wex . 11 ."
hwetɛnu klisanwun nugbǒ lɛ ka huzu kannumɔ nú babilɔnu ?
"ðò hwenɛnu ɔ , gbɛ̌ta yɛhwenɔ lɛ tɔn ɖé jɛ nǔ sɔ́ jí bá xwetɔ́n ."
"sinsɛn kpo acɛkpikpa kpo ɖó gbè kpɔ́ bo sɔ́ gǔfɔndómawuji klisanwun tɔn sù , lobo tɛ́n kpɔ́n bonu klisanwun e cí jinukún ɖagbe ɔ ɖɔhun lɛ é sín gbè ma ɖi ó ."
"amɔ̌ , xwè ɖěɖee jɛ nukɔn nú 1914 lɛ é mɛ ɔ , mɛ yí ami dó ɖè lɛ jɛ yeɖesu sí jɛ jí . — w16.11 , wex . 23 - 25 ."
etɛwu azɔ̌ e lefèvre d’étaples wà é ka nyí nǔ taji ?
"ðò 1520 kpo 1529 kpo vlamɛ ɔ , lefèvre lilɛ biblu dó flansegbe mɛ , bonu gbɛtɔ́ kpaà lɛ ni mɔ bo xà ."
"akpáxwé biblu tɔn ɖěɖee é tinmɛ lɛ é d’alɔ martin luther , william tyndale , kpo john calvin kpo . — wp16.6 , wex ."
10 - 12 . vogbingbɔn tɛ ka ɖò “ ayixa mɛtɔn [ sísɔ́ ] ɖó hwɛhuhu sín nǔ lɛ jí ” kpo ‘ ayixa mɛtɔn sísɔ́ ɖó gbigbɔ sín nǔ lɛ jí ’ kpo tɛntin ?
( hlɔ . 8 : 6 )
"mɛ e sɔ́ ayi tɔn ɖó nukɔntɔn ɔ jí , enɛ wɛ nyí ɖó jlǒ hwɛhuhu tɔn lɛ jí , bo yí wǎn nú hwɛhuhu sín nǔ lɛ é nɔ ɖɔ xó dó nǔ agbaza tɔn lɛ jí hwebǐnu , bo nɔ sɔ́ nǔ enɛ lɛ sù ."
mɛ e sɔ́ ayi tɔn ɖó wegɔ ɔ jí é ka nɔ bló bɔ gbɛzán tɔn nɔ junjɔn nǔ e kàn mawu kpo linlin tɔn lɛ kpo é jí ; bɔ gbigbɔ mímɛ́ nɔ w’azɔ̌ dó klisanwun enɛ jí .
"nukɔntɔn ɔ nɔ kplá mɛ yì jó nú kú , bɔ wegɔ ɔ ka nɔ zɔ́n bɔ è nɔ mɔ gbɛ̀ kpo fífá kpo . — w16.12 , wex . 15 - 17 ."
nǔ tawun tawun tɛ lɛ mɔ̌ è ka sixu wà dó ɖè linkpɔ́n mɛtɔn kpo ?
"tò nǔ e nyí nùjɔnǔ hugǎn lɛ é , nɔ nɔ jlɛ̌ jí ɖò nǔ e a nɔ ɖó nukún lɛ é mɛ , nɔ ɖè hwenu ɖó vo ayihɔngbe ayihɔngbe bo nɔ dó gbɔjɛ , nɔ ɖu vivǐ nùɖíɖó jehovah tɔn lɛ tɔn , alisá ni ma nɔ nɔ zɔ nú we ó , nɔ ba lanmɛ kpɔ́n hwɛhwɛ bo nɔ d’amlɔ ganji . — w16.12 , wex . 22 - 23 ."
“ è ɖyɔ tɛn nú henɔci bonu é ma mɔ kú ó . ”
"( ebl . 11 : 5 , nwt ) gbɔn nɛ é ?"
"é cí ɖɔ mawu bló bɔ henɔci kú xwɛ́lɛ́ɛ , bo tlɛ tuùn ɖɔ emi ɖò kúkú wɛ lɔ ǎ . — wp17.1 , wex . 12 - 13 ."
etɛwu jlɛjininɔ ka kpó ɖò nǔ taji nyí wɛ ?
"mǐ ɖó na tuùn lee nùwalɔ mǐtɔn lɛ sixu kúnkplá mɛ ɖevo lɛ gbɔn é , bo na nɔ lɛ́ xlɛ́ ɖɔ mǐ nyí mɛjɔmɛ zɛ xwé wu ǎ . — w17.01 , wex ."
18 .
gbigbɔ mímɛ́ d’alɔ ye bɔ ye mɔ nukúnnú jɛ nugbǒ biblu tɔn lɛ mɛ .
"wɛnsagun lɛ d’alɔ ye , bɔ ye kpé nukún dó wɛnɖagbejijlazɔ́ ɔ wu , bo nɔ ganjɛ xó mawu tɔn wu , hwenu e ye ɖò ali xlɛ́ mɛ wɛ é ."
"nǔ ɖokpo ɔ wɛ nɔ lɛ́ jɛ ɖò égbé ɖesu . — w17.02 , wex ."
26 - 28 . etɛ lɛ ka na sísɛ́ mǐ bɔ mǐ na kpɔ́n gbɛxixɔ ɔ dó mɔ nǔ xɔ akwɛ ?
"nǔ ɛnɛ wɛ : mɛ e sɔnǔ na é , nǔ e wu é sɔnǔ na é , vɔsisa e é byɔ ɖ’así tɔn é kpo hudo taji e sín dò é sú é kpo ."
"mǐ ɖó na lin tamɛ kpɔ́n dó nǔ e nǔ enɛ lɛ byɔ é jí . — wp17.2 , wex ."
"4 - 5 . enyi klisanwun ɖé wá gbeta ɖé kɔn gudo ɔ , é ka sixu lɛ́ wá huzu linlin tɔn à ?"
mǐ ɖó na wà nǔ e mǐ ɖɔ é .
"amɔ̌ , hweɖelɛnu ɔ , é nɔ byɔ ɖɔ mǐ ni wá gbeta ɖé lɛ jí ."
"hweɖelɛnu ɔ , ninɔmɛ yɔyɔ̌ lɛ alǒ nukúnnúmɔjɛnǔmɛ ɖevo lɛ sixu byɔ ɖɔ mǐ lɔ ni wà nǔ ɖokpo ɔ . — w17.03 , wex . 16 - 17 ."
etɛwu mɛnuɖiɖɔ ka nyla sɔmɔ̌ ?
"é sixu zɔ́n bɔ tagba ɖé tlɛ́n asá , bo na wá syɛn bǐ ."
"nú hwɛ mǐtɔn jɔ kpo é gbɔ kpo ɔ , xó e nɔ gblewu mɛ lɛ é ɖiɖɔ na zɔ́n gbeɖé bonu tagba na kpɔ́n te ǎ . — w17.04 , wex . 21 ."
a ka sixu kpɔ́n nǔ zɛ lee mɛ lɛ cí ðò wěxo é wu à ?
don e nyí kúnnuɖetɔ́ jehovah tɔn ɖé ɖò canada é nɔ dó gǎn titewungbe bo na ɖɔ xó nú mɛ ɖěɖee nɔ dɔ́ alitó lɛ é .
"don ɖɔ xó dó mɛ enɛ lɛ ɖokpo wu bo ɖɔ : “ nya ɖé tíìn bo ɖó xɔ ta ǎ , bo nyí peter ."
é nyí ɖokpo ɖò sunnu e kwiji hugǎn bɔ un mɔ kpɔ́n ɖò ali lɛ kpá é mɛ .
hwɛhwɛ wɛ é ko gbɛ́ xomɛnyínyɔ́ sín nǔ tobutobu e gbɛtɔ́ lɛ ko wà n’i lɛ é . ”
"amɔ̌ , nú xwè 14 jɛji ɔ , don ɖó suúlu bo wà nǔ e wu é kpé é bǐ bo nyɔ́ xomɛ dó nya enɛ e ma ɖó xɔ ta ǎ é wu ."
é sù gbè ɖokpo bɔ peter kanbyɔ don ɖɔ : “ etɛwu a ka nɔ jɛ tagba dó ta ce mɛ sɔmɔ̌ ?
mɛ ɖevo lɛ bǐ wɛ nɔ wɔn ya nú mì .
etɛwu hwɛ ka nɔ wlíbò nú mì ? ”
don zán wemafɔ atɔn kpo azɔ̌tuùntuùn kpo bo tɛ́n kpɔ́n bonu xó ɔ na byɔ peter sín ayi mɛ .
"jɛ nukɔn ɔ , é ɖɔ nú peter ɖɔ é ka tuùn ɖɔ mawu ɖó nyikɔ éɖesunɔ tɔn à jí , lobo byɔ ɛ ɖɔ é ni xà tlɔlɔ sín biblu mɛ ɖò ðɛhan 83 : 18 ( traduction du monde nouveau ) mɛ ."
"enɛ gudo ɔ , don xlɛ́ nǔ e wu peter sín nǔ nɔ ɖu ayi mɛ n’i é , bo xà hlɔmanu lɛ 10 : 13 , 14 ; finɛ tinmɛ ɖɔ “ mɛɖebǔ ylɔ [ jehovah ] sín nyikɔ ɔ , mɛ ɔ na gán . ”"
"gudo mɛ ɔ , don xà matie 9 : 36 bo wá byɔ peter ɖɔ éɖesu ni xà finɛ ."
"wemafɔ enɛ ɖɔ : “ ee jezu mɔ mɛ enɛ lɛ ɔ , nǔ yetɔn blawu n’i , ɖó é mɔ ɖɔ nǔ gbɛ́ dó ye , bɔ wǔ kú ye , bɔ ye cí lɛngbɔ̌ e ma ɖó nyinyitɔ́ ǎ lɛ é ɖɔhun . ”"
"enɛ ɔ , peter kanbyɔ ɛ kpo avǐ kpo ɖɔ : “ nyì lɔ nyí ɖokpo ɖò lɛngbɔ̌ enɛ lɛ mɛ wɛ à ? ”"
peter jɛ huzuhuzu jí .
"é nɔ lɛ̀ wǔ , bo nɔ wlíbò nú atán tɔn ganji , bo nɔ dó avɔ yɔyɔ̌ e don na ɛ é ."
peter kpó ɖò gǎn dó wɛ bo na nɔ mimɛ̌ jí .
"peter ɖó wema ɖokpo , bɔ akpáxwé wema ɔ tɔn nukɔntɔn lɛ wi bo nyɔ́ kpɔ́n ǎ , amɔ̌ , nǔ e é wlan d’emɛ gbɔn gudo lɛ é cí mɔ̌ ǎ ."
nùwlanwlan lɛ ɖokpo ɖɔ : “ un kplɔ́n nyikɔ mawu tɔn égbé .
"nú un ɖò ɖɛ xò wɛ dìn ɔ , un sixu xoɖɛ sɛ́dó jehovah ."
é jiwǔ tawun ɖɔ è ni tuùn nyikɔ tɔn .
"don ɖɔ ɖɔ jehovah sixu nyí xɔ́ntɔn ce , bo nyí mɛɖé bo na ɖótó mì hwebǐnu , enyi un na bo ɖɔ xó n’i ɖò hweɖebǔnu alǒ ɖɔ nǔ ɖebǔ n’i ɔ nɛ . ”"
peter ɖɔ xó gudo tɔn ɖé lɛ nú nɔví tɔn lɛ .
é wlan ɖɔ :
"“ égbé ɔ , un mɔ nyiɖée mɛ ganji ǎ ."
un ko nyí mɛxo .
"amɔ̌ , nú é na bo tlɛ nyí azǎn ce gudo tɔn ɔ ɖíe ɔ , un tuùn ɖɔ un na lɛ́vɔ wá mɔ xɔ́ntɔn ce [ don ] ɖò palaɖisi mɛ ."
"enyi mi ɖò nǔ elɔ xà wɛ hǔn , mi tuùn ɖɔ un kún sɔ́ tíìn ó ."
"amɔ̌ , nú mi mɔ nya ɖé ɖò cyɔɖiɖi ce sín hwenu , bonu é cí ɖɔ é kún nyí fí nu ó ɖɔhun hǔn , mi ɖɔ xó xá ɛ , lobo kɛnklɛn xà wema kpɛví elɔ e ɖó sinmɛ fɛ́sínnɔ é [ wema e nɔ d’alɔ mɛ bɔ è nɔ kplɔ́n biblu bɔ è nɔ ylɔ ɖɔ “ nugbo he nọ planmẹ sọyi ogbẹ̀ mavọmavọ mẹ , ” bɔ é yí ɖò xwè ɖé lɛ ɖíe é xó ɖɔ wɛ é ɖè ] . * [ wema ɔ ] ɖɔ ɖɔ un na lɛ́ wá mɔ xɔ́ntɔn ce ɖò palaɖisi mɛ ."
un ɖi nǔ na kpo ayi ce bǐ kpo .
nɔví vívɛ́ mitɔn peter wɛ . ”
"ðò cyɔɖiɖi ɔ gudo ɔ , ummi e nyí peter sín nɔví nyɔnu é tinmɛ ɖɔ : “ xwè wè mɔ̌ ɖíe ɔ , peter ɖɔ xó xá mì ."
azɔn nukɔntɔn ɔ nɛ ɖò xwè lɛ gblamɛ bɔ é cí ɖɔ é ɖó awǎjijɛ nɛ .
é tlɛ ko nǔ lɔ . ”
"é ɖɔ nú don ɖɔ : “ un na xà wema ɔ , ɖó nǔ bunɔ ɖé jɛn nyí nǔ e sixu byɔ ayi mɛ nú nɔví sunnu ce é . ”"
ummi lɔ yí gbè bá jɛ xó ɖɔ ɖó kpɔ́ xá ɖokpo ɖò kúnnuɖetɔ́ jehovah tɔn lɛ mɛ jí ɖò wema etɛ biblu ka kplɔ́n mɛ tawun ? mɛ .
"mǐ lɔ sixu kpɔ́n nǔ zɛ lee mɛ lɛ cí ɖò wěxo é wu , bo ɖè wanyiyi adodwé xlɛ́ ye , lobo nɔ lɛ́ ɖó suúlu dó gbɛtɔ́ alɔkpa lɛ bǐ ."
mǐ sixu kudeji ɖɔ mawu e ‘ nɔ kpɔ́n ayixa mɛ é ’ na bló bɔ nugbǒ ɔ na sù ɖò ayi mɛ ɖěɖee ɖó ninɔmɛ e jɛxa lɛ é tɔn mɛ . — 1 sam . 16 : 7 ; jaan 6 : 44 .
"kúnnuɖetɔ́ jehovah tɔn lɛ wɛ ɖetɔ́n , é ka sɔ́ tíìn dìn ǎ ."
3 ye zé yeɖée jó kpo jlǒ kpo — ðò turquie
28 août 2017 – 3 septembre 2017
7 ba dɔkun jɔ dɔkun lɛ
xota elɔ gbéjé lee mǐ sixu zán nǔɖokan mǐtɔn lɛ dó “ zun xɔ́ntɔn ” xá jehovah kpo jezu kpo gbɔn é kpɔ́n .
"( luk . 16 : 9 ) é lɛ́ ɖɔ xó dó lee mǐ sixu nyì alɔ nú kannumɔ huzuhuzu nú ajɔ̌wiwa nukúnkɛ́n tɔn gbɛ̀ ɔ tɔn gbɔn é , kpo lee mǐ sixu sɛ̀n jehovah bǐ mlɛ́mlɛ́ lee é nyɔ́ bló gbɔn é kpo wu ."
4 - 10 septembre 2017
12 “ nɔ ya avǐ xá mɛ e ðò avǐ ya wɛ lɛ ”
nɛ̌ klisanwun ɖé ka sixu ɖí xwi xá wuvɛ̌ e kú mɛvívɛ́ ɖé tɔn nɔ dɔn wá é gbɔn ?
"jehovah nɔ dó gbɔ e sín hudo mǐ ɖó é gègě nú mǐ gbɔn jezu klisu , mawuxówema ɔ kpo agun klisanwun tɔn kpo gblamɛ ."
xota elɔ na xlɛ́ lee mǐɖesunɔ kpo mɛ ɖevo ɖěɖee ɖò wuvɛ̌ mɛ lɛ é kpo na mɔ gbɔdónúmɛ gbɔn é mǐ .
11 - 17 septembre 2017
17 ‘ mi kpa jah ! ’ etɛwu ?
ðɛhan 147gɔ́ ɔ dó wusyɛn lanmɛ nú togun mawu tɔn azɔn gègě ɖɔ é ni kpa jehovah .
"xota elɔ tinmɛ nǔ ɔ , bo lɛ́ xlɛ́ nǔ e wu mǐ ɖó na ɖó jlǒ ɖokpo ɔ bo kpa mawu mǐtɔn é ."
18 - 24 septembre 2017
22 “ é ni . . .
bló bonu nǔ e a lin na wà lɛ bǐ ni nyí wiwa ”
nɔví sunnu winnyawinnya kpo nɔví nyɔnu winnyawinnya kpo gègě ɖò sinsɛnzɔ́ hwebǐnu tɔn mɛ byɔ wɛ kpo kanɖodonǔwu kpo .
jlǒ hwi lɔ tɔn nɛ à ?
"ðò xota elɔ mɛ ɔ , è zán biblu dó ɖè wě ɖagbeɖagbe ɖěɖee na d’alɔ we , bɔ a na bló tuto sɔgudo awǎjijɛnɔ e na yì ta é ɖé tɔn xá we ."
27 ðu ðò hun e xò dó ayi towe tamɛ wɛ a ðè é jí
alisa
ye zé yeɖée jó kpo jlǒ kpo — ðò turquie
klisanwun xwè kanweko nukɔntɔn ɔ tɔn lɛ dó gǎn tawun bo jla “ axɔsuɖuɖu mawu tɔn sín wɛnɖagbe ” gbɛtɔ́ gègě lee é nyɔ́ bló gbɔn é .
( mat . 24 : 14 ) ye mɛɖé lɛ tlɛ yì tò ɖevo lɛ mɛ .
"ði kpɔ́ndéwú ɔ , mɛsɛ́dó pɔlu yì fí e turquie ɖè ɖò égbé dìn é , bo jla wɛnɖagbe ɔ ɖò finɛ titewungbe ɖò tomɛyiyi mɛsɛ́dó tɔn tɔn lɛ hwenu . * xwè 2 000 mɔ̌ gudo , enɛ wɛ nyí ɖò 2014 ɔ , è lɛ́ wá jla wɛnɖagbe ɔ ɖò ali bunɔ ɖé nu ɖò turquie ."
etɛwu è ka sɔnǔ nú tuto nùjlajla tɔn mɔhun ?
mɛ̌ mɛ̌ e ka ɖ’alɔ ɖ’emɛ ?
“ etɛ ka ðò jijɛ wɛ ? ”
"wɛnjlatɔ́ 2 800 jɛji wɛ ɖò turquie , amɔ̌ , gbɛtɔ́ livi 79 wɛ ɖò tò ɔ mɛ ."
enɛ ɖexlɛ́ ɖɔ wɛnjlatɔ́ 1 na jla wɛn ɔ gbɛtɔ́ 28 000 .
"nú a dó nukún mɛ kpɔ́n ɔ , a na mɔ ɖɔ mɛ kpɛɖé kpowun jɛn wɛnjlatɔ́ lɛ nɔ kpéwú bo nɔ jla wɛn ɔ ɖò tò enɛ mɛ ."
linlin e wu è sɔnǔ nú tuto nùjlajla tɔn enɛ é wɛ nyí ɖɔ è na ɖekúnnu nú mɛ gègě lee é nyɔ́ bló gbɔn é ɖò táan kpɛɖé vlamɛ .
"nɔví sunnu kpo nɔví nyɔnu kpo ɖěɖee nɔ dó turquie - gbè bo gosin tò ɖevo lɛ mɛ lɛ é 550 mɔ̌ wɛ sɛ̀ tɛn wá turquie , bo jla wɛn ɔ kpo nɔví e ɖò xá ɔ mɛ lɛ é kpo ɖò nùjlajla ɔ hwenu ."
etɛ ye ka kpéwú bo wà ?
è ɖekúnnu gbɔn fí gègě .
"agun ɖé ɖò istanbul bo wlan ɖɔ : “ hwenu e gbɛtɔ́ lɛ mɔ mǐ é ɔ , ye kanbyɔ ɖɔ : ‘ kpléɖókpɔ́ bunɔ ɖé bló wɛ è ɖè ɖò fí à ?"
mǐ nɔ mɔ kúnnuɖetɔ́ jehovah tɔn lɛ ɖò fí bǐ ! ’ ”
agun ɖé ɖò toxo izmir tɔn mɛ bo wlan ɖɔ : “ nya e nɔ w’azɔ̌ ɖò fí e è nɔ dó tasíi ɖè é ɖé sɛkpɔ mɛxo xá ɔ mɛ tɔn ɖé bo kanbyɔ ɛ ɖɔ : ‘ etɛ ka ɖò jijɛ wɛ ?
ada gbló nú azɔ̌ mitɔn wɛ mi ɖè à ? ’ ”
mɛ lɛ ɖó ayi nùjlajla ɔ wu .
steffen
toɖevomɛnu e ɖ’alɔ ɖò nùjlajla ɔ mɛ lɛ é lɔ ɖu vivǐ wɛnɖagbejijlazɔ́ ɔ tɔn mlɛ́mlɛ́ .
"steffen e gosin danemark é ɖɔ : “ ayihɔngbe ayihɔngbe ɔ , un nɔ kpéwú bo nɔ jla wɛn ɔ gbɛtɔ́ e ma ko sè xó dó jehovah wu kpɔ́n ǎ lɛ é ."
un mɔ ɖɔ un ɖò biblo wɛ nugbǒ bonu mɛ lɛ ni tuùn jehovah sín nyikɔ . ”
jean - david e gosin france é ɖɔ : “ mǐ nɔ nɔ ali ɖokpo jí kpowun bo nɔ ɖekúnnu nú ganxixo mɔkpan .
é jiwǔ tawun !
gbɛtɔ́ gègě tíìn bo tuùn kúnnuɖetɔ́ jehovah tɔn lɛ ɖ’ayǐ ǎ .
"ðibla nyí ɖò hɔn lɛ bǐ kɔn ɔ , mǐ nɔ kpéwú bo nɔ jɛ xó ɖɔ xá mɛ lɛ jí , mǐ nɔ xlɛ́ video lɛ , bo nɔ jó wema ɖé dó nú xwétɔ́ ɔ . ”"
jean - david ( ɖò tɛntin )
mɛ 550 e ɖó alɔ ɖò nùjlajla ɔ mɛ lɛ é má wema 60 000 ɖò aklunɔzán gbla wè kpowun vlamɛ !
é ɖò wɛn ɖɔ nùjlajla ɔ zɔ́n bɔ è ɖekúnnu gbɔn fí gègě .
kàn e mɛ lɛ nɔ ɖó dó sinsɛnzɔ́ ɔ wu é jɛji .
azɔ̌ bunɔ enɛ zɔ́n bɔ akpàkpà sɔ́ nɔví xá ɔ mɛ tɔn lɛ .
mɛ gègě jɛ tamɛ lin dó sinsɛnzɔ́ hwebǐnu tɔn jí jí .
"nugbǒ ɔ , ɖò sun 12 e bɔ dó nùjlajla ɔ wu lɛ é mɛ ɔ , kɛ́n gbexosin - alijitɔ́ e ɖò turquie lɛ é tɔn jɛji 24 ɖò kanweko jí ."
şirin
"mɛ e gosin tò ɖevo mɛ lɛ é ɖɔ lee nùjlajla ɔ wà ɖagbe nú sinsɛnzɔ́ yetɔn gbɔn é , é tlɛ nyí hwenu e ye lɛkɔ yì tò yetɔn mɛ gudo é ɔ nɛ ."
"nɔví nyɔnu ɖé gosin allemagne bo nɔ nyí şirin , bo wlan ɖɔ : “ nɔví e ɖò turquie lɛ é nɔ vo tawun bo nɔ ɖekúnnu ɖò ali e ma nyí aca tɔn ǎ é nu ."
"nú un jló na ɖekúnnu ɖò ali e ma nyí aca tɔn ǎ é nu ɔ , winnya nɔ hu mì tawun ."
"amɔ̌ , nùjlajla bunɔ ɔ , kpɔ́ndéwú nɔví xá ɔ mɛ tɔn lɛ tɔn kpo ɖɛ gègě xixo kpo zɔ́n bɔ un kpéwú , bo nɔ wà nǔ e un ma sixu wà ɖ’ayǐ ǎ é ."
un tlɛ nɔ ɖekúnnu dìn bo nɔ má tlati lɛ ɖò pipáangan e gbɔn dò glɔ lɛ é kpá !
"dìn ɔ , winnya sɔ́ nɔ hu mì ɖ’ayǐ tɔn ɖɔhun ǎ . ”"
johannes
johannes ee gosin allemagne é ɖɔ : “ un kplɔ́n nùɖé lɛ bɔ ye na d’alɔ mì ɖò sinsɛnzɔ́ ce mɛ .
nɔví e ɖò turquie lɛ é ba tawun bo na jla nugbǒ ɔ gbɛtɔ́ gègě lee ye kpéwú gbɔn é .
ye nɔ zán ali e hun nú ye é bǐ bo nɔ dó ɖekúnnu .
un wá gbeta ɔ kɔn bo na bló nǔ ɖokpo ɔ hwenu e un na lɛkɔ yì allemagne é .
"bɔ dìn ɔ , un nɔ jla wɛn ɔ gbɛtɔ́ gègě hú lee un nɔ bló gbɔn ɖ’ayǐ é nugbǒ . ”"
zeynep
zeynep ee gosin france é ɖɔ : “ nùjlajla enɛ wà ɖagbe nú sinsɛnzɔ́ ce tawun .
é d’alɔ mì bɔ un ɖó akɔnkpinkpan gɔ́ na bo lɛ́ ɖeji dó jehovah wu d’eji . ”
wɛnjlatɔ́ lɛ lɛ́vɔ sɛkpɔ yeɖée d’eji .
wanyiyi kpo bǔninɔ kpo ee ɖò nɔví e gosin tò vovo lɛ mɛ é tɛntin é cí ayi mɛ nú mɛ tawun .
jean - david e xó mǐ ɖɔ wá yì é ɖɔ : “ mǐ ‘ ɖɔ́ ’ mɛ yíyí nɔví lɛ tɔn ‘ kpɔ́n . ’ ”
é ɖɔ gɔ́ na ɖɔ : “ ye yí mǐ ɖi xɔ́ntɔn yetɔn lɛ kpo hagbɛ̌ xwédo yetɔn tɔn kpo ɖɔhun .
ye hun xwé yetɔn lɛ sín hɔn nú mǐ .
un tuùn ɖɔ mǐ nyí kplékplé nɔví lɛ tɔn e gbɔn gbɛ̀ ɔ bǐ mɛ é ɖé ; un ko xà mɔ̌ azɔn mɔkpan ɖò wema mǐtɔn lɛ mɛ .
"amɔ̌ dìn tɔn ɔ , nyiɖesunɔ wɛ ɖu vivǐ tɔn tlɔlɔ ."
"un tlɛ nɔ gó tawun dìn ɖɔ un nyí ɖokpo ɖò mɛ jehovah tɔn lɛ mɛ , bo nɔ dokú n’i nú wǔjɔmɛ jiwǔ enɛ . ”"
claire ( ɖò tɛntin )
"claire ee gosin france é ɖɔ : “ mɛ e gosin danemark é wɛ à , france é wɛ à , allemagne é wɛ à alǒ turquie lɛ é bǐ nyí xwédo ɖokpo ."
é cí ɖɔ mawu sɔ́ nǔ e nɔ súnsún nǔ é ɖaxó ɖé dó ɖè dogbó tò tɔn lɛ bǐ síìn ɖɔhun . ”
stéphanie ( ɖò tɛntin )
"stéphanie ee gosin france é ɖɔ gɔ́ na ɖɔ : “ nùjlajla bunɔ ɔ kplɔ́n mǐ ɖɔ é kún nyí aca alǒ gbè wɛ dɔn mǐ ɖó bǔ ó , loɔ , wanyiyi e ɖokpo ɖokpo mǐtɔn ɖó nú jehovah é wɛ . ”"
é hɛn lè e nɔ ayǐ sɔyi lɛ é wá
"toɖevomɛnu e ɖ’alɔ ɖò nùjlajla ɔ mɛ lɛ é gègě jɛ linlin jí ɖɔ emi na sɛ̀ tɛn wá turquie , bo na d’alɔ bɔ è na w’azɔ̌ ɖaxó e kpò bɔ è na wà ɖò finɛ é ."
ye mɛ ɖé lɛ ko sɛ̀ tɛn .
azɔ̌ e wà wɛ mɛɖéezejotɔ́ enɛ lɛ ɖè é sù nukún mǐtɔn mɛ tawun .
"ði kpɔ́ndéwú ɔ , kánɖó e jɛ gblolo mɛ bɔ wɛnjlatɔ́ 25 ɖ’emɛ é ɖé ɖò xá ɖé mɛ ."
"nú xwè gègě ɔ , mɛxo agun tɔn ɖokpo géé jɛn ye ɖó ."
"dǒ nukún mɛ bo kpɔ́n awǎjijɛ e wɛnjlatɔ́ enɛ lɛ na ko ɖó , hwenu e mɛɖéezejotɔ́ ayizɛ́n gosin allemagne kpo pays - bas kpo ɖò 2015 bo wá d’alɔ ye é !"
sinsɛnzɔ́wiwa ðò fí e hudo sukpɔ́ ðè é
etɛ mɛɖéezejotɔ́ e ɖò turquie b’ɛ ko ɖó táan ɖé lɛ é ka ɖɔ dó gbɛ̀ e zán wɛ ye ɖè ɖò finɛ é wu ?
"nugbǒ wɛ ɖɔ hweɖelɛnu nɔ wá vɛwǔ tawun , amɔ̌ , mɛɖée zízé jó ɖó lè gègě ."
mǐ ni gbéjé nǔ e ye mɛɖé lɛ ɖɔ é kpɔ́n :
federico
"federico , nɔví sunnu e wlí alɔ bo ɖó xwè 40 jɛji bo sɛ̀ tɛn sín espagne é ɖɔ : “ ðó un ma ɖó nǔɖokan e wu un na tɛ́ dó é gègě ǎ wutu ɔ , enɛ d’alɔ mì bɔ un vo bo sɔ́ ayi ce ɖó nǔ e nyí taji hugǎn lɛ é jí . ”"
é ka na dó wusyɛn lanmɛ nú mɛ ɖevo lɛ bonu ye ni bɛ́ sinsɛnzɔ́ alɔkpa enɛ à ?
"é ɖɔ : “ ɛɛn , ganji !"
"nú a sɛ̀ tɛn wá tò ɖevo mɛ kpo linlin ɔ kpo ɖɔ emi na d’alɔ mɛ ɖevo lɛ bonu ye na tuùn jehovah ɔ , hwiɖée sɔ́ dó alɔ mɛ n’i wɛ a ɖè gbɔn mɔ̌ nɛ ."
a na mɔ tawun ɖɔ jehovah nɔ kpé nukún dó emi wu hú ɖ’ayǐ tɔn . ”
"rudy , nɔví sunnu e wlí alɔ bo ɖó xwè 60 mɔ̌ bo sɛ̀ tɛn sín pays - bas é ɖɔ : “ sinsɛnzɔ́ wiwa ɖò fí e hudo sukpɔ́ ɖè é nɔ na mǐ awǎjijɛ e è ma sixu jlɛ́ ǎ é , ɖó è nɔ jla nugbǒ ɔ mɛ ɖěɖee ma ko sè kpɔ́n gbeɖé ǎ lɛ é gègě ."
"nú è mɔ awǎjijɛ e mɛ lɛ nɔ ɖó hwenu e ye yí nugbǒ ɔ é ɔ , é nɔ víví nú mɛ tawun . ”"
sascha
"sascha , nɔví sunnu e wlí alɔ bo ɖó xwè 40 jɛji bo sɛ̀ tɛn sín allemagne é ɖɔ : “ hwebǐnu ɖò sinsɛnzɔ́ ɔ mɛ ɔ , un nɔ xò gò mɛ e azɔn nukɔntɔn ɔ wɛ ye ɖò xó nugbǒ ɔ tɔn sè wɛ lɛ é ."
ali hunhun nú mɛ mɔhun lɛ bonu ye ni tuùn jehovah nɔ na mì awǎjijɛ ɖaxó . ”
atsuko
"atsuko , nɔví nyɔnu e wlí alɔ bo ɖó xwè 30 jɛji bo sɛ̀ tɛn sín japon é ɖɔ : “ ð’ayǐ ɔ , hwɛhwɛ wɛ un nɔ jló ɖɔ haamagedɔni ni yawu wá ."
"amɔ̌ , ee un sɛ̀ tɛn wá turquie gudo é ɔ , un dokú nú jehovah ɖɔ é kpó ɖò suúlu ɖó wɛ ."
"lee un mɔ bɔ jehovah ɖò nukún kpé dó nǔ e kúnkplá wɛnɖagbejijla gbɔn gbɛ̀ ɔ bǐ mɛ sín azɔ̌ wu wɛ sɔ́ é ɔ , mɔ̌ wɛ un nɔ jló na sɛkpɔ ɛ d’eji sɔ́ é nɛ . ”"
"alisa , nɔví nyɔnu e ɖó xwè 30 jɛji bo sɛ̀ tɛn sín russie é tinmɛ ɖɔ : “ jehovah sinsɛn ɖò sinsɛnzɔ́ lehun mɛ ko d’alɔ mì bɔ un ɖɔ́ ɖagbewiwa tɔn lɛ bǐ kpɔ́n . ” ( ðɛh ."
"hwenu awǎjijɛ tɔn lɛ , nǔ e nɔ sɔ́ akpàkpà mɛ lɛ é kpo nyɔna ɖagbeɖagbe lɛ kpo wɛ gɔ́ gbɛzán ce mɛ ! ”"
“ mi ni kpɔ́n gle lɛ ganji ”
"gbɔn yɛkan nùjlajla bunɔ ɔ tɔn mɛ ɖò turquie ɔ , mɛ gègě lɛ́vɔ sè wɛnɖagbe ɔ ."
"amɔ̌ , é lɛ́ kpò fí ɖaxó ɖé lɛ bɔ è ko w’azɔ̌ ɖè ǎ ."
"ayihɔngbe ayihɔngbe ɔ , mɛɖeezejotɔ́ e sɛ̀ tɛn yì turquie lɛ é nɔ mɔ mɛ e ma ko sè xó jehovah tɔn gbeɖé ǎ lɛ é ."
a ka jló na wà sinsɛnzɔ́ ɖò fí mɔhun ɖé à ?
"enyi mɔ̌ hǔn , mǐ dó wusyɛn lanmɛ nú we ɖɔ hwi “ ni kpɔ́n gle lɛ ganji ; jinukún lɛ ko mya go , bo ko sù yiya . ”"
"( jaan 4 : 35 ) a ka sixu yì d’alɔ ɖò fí e jinukún lɛ “ mya go , bo ko sù yiya ” ɖè , ɖò gbɛ̀ ɔ sín akpá ɖé lɛ xwé é à ?"
"nú é jló we hǔn , jɛ afɔ tawun tawun ɖé lɛ ɖè jí dìn , bo na mɔ tɛn dó sixu kpé nǔ enɛ e gbé nya wɛ a ɖè é wu ."
xó nugbǒ ɖokpo ɖíe : alɔɖiɖo ɖò blòbló bonu wɛnɖagbe ɔ ni gbakpé “ kaka yì jɛ fí e gbɛ̀ ɔ kponu ɖó é ” mɛ mlɛ́mlɛ́ na na we nyɔna ɖagbeɖagbe ɖěɖee è ma sixu jlɛ́ ǎ lɛ é ! — mɛ . 1 : 8 .
"kpɔ́n alɔnuwema “ voyez le bon pays , ” wex . 32 - 33 ."
“ mi zán dɔkun nǔagɔwiwa tɔn lɛ dó zun xɔ́ntɔn lɛ . ” — luk .
"16 : 9 , nwt ."
"han lɛ : 32 , 154"
nɛ̌ mǐ ka sixu zán nǔɖokan mǐtɔn lɛ dó bló bɔ xɔ́ntɔn e mǐ kpo mawu kpo zun é syɛn d’eji gbɔn ?
nɛ̌ mǐ ka sixu nyì alɔ nú kannumɔ huzuhuzu nú ajɔ̌wiwa gbɛ̀ ɔ tɔn égbé tɔn ɔ gbɔn ?
etɛwu a ka kanɖeji bo na ba dɔkun gbigbɔ tɔn lɛ ?
tuto akwɛ mimɔ tɔn égbé tɔn ɔ syɛn bɔ mɛ klewun ɖé wɛ é nɔ lɛ́ dó dɔkun na .
mɛ winnyawinnya lɛ nɔ ba azɔ̌ kaka bo nɔ ba kpò .
"mɛ gègě nɔ sɔ́ gbɛ̀ yetɔn ɖó axɔ nu , bo nɔ sɛ̀ tɛn yì tò e jɛ dɔkun lɛ é mɛ ."
"yajiji gbakpé , bo tlɛ gbakpé tò e jɛ dɔkun lɛ é mɛ ."
"dɔkunnɔ fɔ́n bo ɖò dɔkun jɛ d’eji wɛ , bɔ wamamɔnɔ fɔ́n bo ɖò wamamɔnɔ nyí d’eji wɛ ."
"sɔgbe kpo nǔlinlɛn agaɖanu tɔn lɛ kpo ɔ , ɖokpo ɖò kanweko jí mɛ e nyí dɔkunnɔ hugǎn ɖò gbɛ̀ ɔ mɛ lɛ é tɔn ɖó nǔ hú nǔ e kplékplé gbɛtɔ́ e kpò lɛ é tɔn bǐ ɖó é ."
"nugbǒ wɛ ɖɔ é vɛwǔ bɔ è na ɖɔ ɖɔ nǔlinlɛn enɛ sɔgbe , amɔ̌ mɛɖebǔ sixu dɔn nǔ ɖɔ gbɛtɔ́ liva mɔkpan nyí hɛ̌ntɔ́nɔ bǐ , hwenu e mɛ ɖevo lɛ jɛ dɔkun kpɔ́ bo na dó kpé nukún dó kúnkan yetɔn lɛ wu kaka jɛ jijimɛ gègě jí é ǎ ."
"jezu tuùn enɛ ganji , bo dó xógbe elɔ : “ wamamɔnɔ lɛ ɖò mi mɛ tɛgbɛ . ”"
( mak . 14 : 7 ) etɛwu mɛ lɛ bǐ ma ka ɖò zɛ̌nzɛ̌n ǎ ?
2 jezu tuùn ɖɔ tito akwɛ mimɔ tɔn dìn tɔn ɔ kún na huzu kaka cobonu axɔsuɖuto mawu tɔn na wá ó .
"gɔ́ nú tuto toxóɖiɖɔ tɔn kpo sinsɛn tɔn lɛ kpo ɔ , tuto ajɔ̌wiwa tɔn e mɛ nukúnkɛ́n ɖè , bɔ “ ajɔ̌tɔ́ ” e xó nǔɖexlɛ́mɛ 18 : 3 ɖɔ é sɔ́ afɔ tɔn ɖó te lɛ é bǐ nyí akpáxwé gbɛ̀ satáan tɔn tɔn ."
"togun mawu tɔn kpéwú bo ɖó wǔ zɔ nú toxóɖiɖɔ kpo sinsɛn nùvú lɛ kpo , amɔ̌ , gègě mǐtɔn sixu ɖó wǔ zɔ bǐ mlɛ́mlɛ́ nú tuto ajɔ̌wiwa tɔn e ɖò gbɛ̀ satáan tɔn mɛ é ǎ ."
nùkanbyɔ tɛ lɛ jí mǐ ka na ɖɔ xó dó ?
"3 ðó mǐ nyí klisanwun lɛ wutu ɔ , é na nyɔ́ ɖɔ mǐ ni gbéjé linlin e mǐ nɔ ɖó dó tito ajɔ̌wiwa tɔn égbé tɔn wu é kpɔ́n , gbɔn nǔ lehun lɛ kinkanbyɔ mǐɖée gblamɛ : ‘ nɛ̌ un ka sixu zán nǔɖokan ce lɛ dó xlɛ́ ɖɔ un ɖò gbeji nú mawu gbɔn ?"
nɛ̌ un ka sixu ɖè kàn kpò nú alɔ e un nɔ ɖó ɖò ajɔ̌wiwa gbɛ̀ ɔ tɔn mɛ é gbɔn ?
nɛ̌ togun mawu tɔn ka nɔ xlɛ́ ɖɔ emi ɖeji dó jehovah wu bǐ mlɛ́mlɛ́ ɖò tuto ajɔ̌wiwa tɔn elɔ e vɛwǔ é mɛ gbɔn ? ’
nùjlɛdonǔwu nǔjikpɔntɔ́ nǔhizitɔ́ ɔ tɔn
"4 , 5 . ( a ) ninɔmɛ tɛ mɛ nǔjikpɔntɔ́ e xó nùjlɛdonǔwu jezu tɔn ɖɔ é ka wá mɔ éɖée ɖè ? ( b ) nǔ tɛ jezu ka byɔ ahwanvu tɔn lɛ ?"
4 xà luki 16 : 1 - 9 .
nùjlɛdonǔwu jezu tɔn e kúnkplá nǔjikpɔntɔ́ ɔ é dɔn mɛ tawun .
"ee è slɛ́ nǔjikpɔntɔ́ ɔ ɖɔ é nɔ zán gǎn tɔn sín nǔ lɛ nyì dò gudo é ɔ , é wà nǔ kpo nùnywɛ kpo bo “ zun xɔ́ntɔn ” e na d’alɔ ɛ hwenu e é na ba nǔjikpɔntɔ́zɔ́ ɔ kpò é . * é ɖò wɛn ɖɔ jezu kún ɖò wusyɛn dó lanmɛ nú ahwanvu tɔn lɛ wɛ , bonu ye na wà nǔ ɖò ali e ma sɔgbe ǎ é nu , bo na mɔ tɛn dó nɔ gbɛ̀ ɖò gbɛ̀ elɔ mɛ ó ."
"é ɖɔ ɖɔ “ gbɛmɛ fí ví lɛ ” wɛ nɔ wà nǔ gbɔn mɔ̌ , amɔ̌ , é zán nùjlɛdonǔwu ɔ dó ɖè nùkplɔnmɛ ɖevo tɔ́n ."
"5 jezu tuùn ɖɔ nǔjikpɔntɔ́ e wá mɔ éɖée ɖò ninɔmɛ syɛnsyɛn mɛ é ɖɔhun ɔ , é na byɔ ɖɔ gègě ahwanvu emitɔn lɛ tɔn ni nɔ gbɛ̀ ɖò gbɛ̀ elɔ e mɛ ajɔ̌wiwa masɔgbe lɛ ɖè é mɛ ."
"enɛ ɔ wu ɔ , é byɔ ye ɖɔ : “ dɔkun nɔ wà jlǒ mawu tɔn ǎ ; mi ka zán dó zun xɔ́ntɔn na [ alǒ ‘ mi zán dɔkun nǔagɔwiwa tɔn lɛ dó zun xɔ́ntɔn lɛ , nwt ] , lobonu gbè e gbè é na wá vɔ dó mi ɔ , è [ jehovah kpo jezu kpo ] na yí mi dó xwé e na ɖò te tɛgbɛ é gbè . ”"
nɛ̌ mǐ ka wà gbɔn bo tuùn ɖɔ tuto ajɔ̌wiwa tɔn gbɛ̀ elɔ tɔn kún ɖò linlin mawu tɔn mɛ ó ?
"6 jezu tinmɛ nǔ e wu é ylɔ dɔkun lɛ ɖɔ “ dɔkun nǔagɔwiwa tɔn ” é ǎ , amɔ̌ , biblu xlɛ́ nyì wɛn ɖɔ ajɔ̌wiwa kún ɖò linlin mawu tɔn mɛ ó ."
jehovah na nǔ e sín hudo adamu kpo ɛvu kpo ɖó é ye ɖò jikpá edɛni tɔn mɛ bɔ é túnflá .
"( bǐb . 2 : 15 , 16 ) nukɔnmɛ hwenu e gbigbɔ mímɛ́ ɖò azɔ̌ wà wɛ ɖò klisanwun yí ami dó ɖè lɛ tɛntin ɖò xwè kanweko nukɔntɔn ɔ mɛ é ɔ , “ mɛɖebǔ sɔ́ nɔ sɔ́ nǔ e nyí étɔn ɔ sɔ́ ylɔ étɔn ǎ ; loɔ , nǔ e ɖò mɛ ɖokpo ɖokpo sí ɔ huzu mɛ bǐ tɔn . ” ( mɛ ."
"4 : 32 ) gbeyiɖɔ ezayíi ɖɔ xó dó hwenu e gbɛtɔ́ lɛ bǐ na vo , bo na ɖu vivǐ ayikúngban ɔ sín nǔ lɛ tɔn é wu ."
"( eza . 25 : 6 - 9 ; 65 : 21 , 22 ) amɔ̌ dìn hwɛ̌ ɔ , ahwanvu jezu tɔn lɛ na ɖó hudo nùnywɛ tɔn , bo na zán “ dɔkun nǔagɔwiwa tɔn ” gbɛ̀ elɔ tɔn lɛ bá dó nɔ gbɛ̀ , bɔ ɖò hwe ɖokpo ɔ nu ɔ , ye na lɛ́ ba na hɛn xomɛ mawu tɔn hun ."
dɔkun nǔagɔwiwa tɔn lɛ zinzan kpo nùnywɛ kpo
wěɖexámɛ tɛ mǐ ka mɔ ɖò luki 16 : 10 - 13 mɛ ?
7 xà luki 16 : 10 - 13 .
nǔjikpɔntɔ́ e xó nùjlɛdonǔwu jezu tɔn ɖɔ é zun xɔ́ntɔn lɛ ɖó ɖagbe éɖesu tɔn wu .
"amɔ̌ , jezu byɔ ahwanvu tɔn lɛ ɖɔ ye ni zun xɔ́ntɔn xá jehovah kpo emi kpo , ɖó linlin e ma nyí cejɛnnabi tɔn ǎ lɛ é wu ."
wemafɔ ɖěɖee bɔ dó nùjlɛdonǔwu ɔ wu lɛ é cá “ dɔkun nǔagɔwiwa ” tɔn lɛ zinzan ɖó kpɔ́ xá gbejininɔ nú mawu .
"nǔ e kplɔ́n mǐ wɛ jezu ɖè é wɛ nyí ɖɔ , mǐ sixu “ nɔ gbeji ” ɖò lee mǐ nɔ zán dɔkun enɛ lɛ gbɔn é mɛ hwenu e mǐ ko mɔ ye gudo é ."
"8 é ɖò wɛn ɖɔ ali e nu mǐ na xlɛ́ ɖɔ mǐ ɖò gbeji ɖò lee mǐ nɔ zán nǔɖokan mǐtɔn lɛ gbɔn é mɛ é ɖokpo wɛ nyí ɖɔ , mǐ ni na akwɛ dó nɔ gudo nú wɛnɖagbejijlazɔ́ e wà wɛ è ɖè gbɔn gbɛ̀ ɔ bǐ mɛ , bɔ jezu ko ɖɔ ɖ’ayǐ é ."
"( mat . 24 : 14 ) ðyɔvivu ɖé nɔ nɔ inde , bo ɖó akwɛgbá kpɛví ɖokpo bo nɔ jɔ akwɛ kpɛɖé kpɛɖé d’emɛ , enɛ byɔ ɖɔ é ni wɔn ya nú ayihundanú lɛ có , é ka wà mɔ̌ ."
"ee akwɛgbá ɔ gɔ́ é ɔ , é bɛ́ akwɛ ɔ jó ɖɔ è ni zán nú wɛnɖagbejijlazɔ́ ɔ ."
"nɔví sunnu ɖé nɔ nɔ inde , bo ɖó agɔnkɛ́gle , lobo na agɔnkɛ́ gègě azɔ̌xɔsa lilɛdogbeɖevomɛ tɔn malayalam tɔn . ðó é lin ɖɔ azɔ̌xɔsa ɔ nɔ xɔ agɔnkɛ́ wutu ɔ , agɔnkɛ́ nina ye tlɔlɔ na nyɔ́ hú ɖɔ é ni na akwɛ ."
nùnywɛ zinzan nɛ .
"mɔ̌ ɖokpo ɔ , nɔví e nɔ nɔ grèce lɛ é nɔ na olivumi , amɔ̌ kpo nùɖuɖu ɖevo lɛ kpo xwédo betɛli tɔn ɖò gbesisɔmɛ ."
"9 nɔví sunnu ɖé nɔ nɔ sri lanka , bo ɖò gbě ɖevo jí dìn ; é sɔ́ xwé tɔn jó bonu è na nɔ bló kplé lɛ kpo kpléɖókpɔ́ lɛ kpo ɖò finɛ lobonu sinsɛnzɔ́watɔ́ hwebǐnu tɔn lɛ ni nɔ gbè ."
"é byɔ vɔsisa ɖò nɔví ɔ sí ɖò akwɛ linu , amɔ̌ , é ka d’alɔ wɛnjlatɔ́ ayǐ ɔ jí tɔn e ma ɖó nǔ kaka ɖé ǎ lɛ é tawun ."
"ðò fí e è gbɛ́ azɔ̌ mǐtɔn ɖè lɛ é ɖé ɔ , nɔví lɛ sɔ́ xwé yetɔn jó , bɔ xwé enɛ lɛ nɔ kpléxɔ axɔsuɖuto ɔ tɔn lɛ domɛ , bɔ enɛ zɔ́n bɔ gbexosin - alijitɔ́ lɛ kpo mɛ ɖevo lɛ kpo ɖěɖee ma ɖó nǔ kaka ɖé ǎ lɛ é mɔ fí e ye na bló kplé lɛ ɖè é , bo sɔ́ xaya xɔ ǎ ."
"enyi mǐ nɔ hun alɔ dó na nǔ mɛ ɔ , nyɔna tɛ lɛ mɔ̌ mǐ ka nɔ mɔ ?"
"10 kpɔ́ndéwú enɛ lɛ xlɛ́ lee togun mawu tɔn nɔ “ nɔ gbeji ɖò nǔ kpɛví kɔn ” gbɔn é , enɛ wɛ nyí ɖò lee ye nɔ zán nǔɖokan yetɔn e ma sɔ nùɖé ɖò dɔkun gbigbɔ tɔn lɛ kpá ǎ é mɛ gbɔn é ."
( luk . 16 : 10 ) nɛ̌ vɔ̌ mɔhun lɛ sísá ka nɔ cí nú xɔ́ntɔn jehovah tɔn enɛ lɛ ?
ye mɔ nǔ jɛ wu ɖɔ alɔ hunhun dó na nǔ nyí ali e nu è sixu mɔ dɔkun “ jɔ ” dɔkun lɛ ɖè é ɖokpo .
"( luk . 16 : 11 ) nɔví nyɔnu e nɔ na nǔ dó nɔ gudo nú azɔ̌ axɔsuɖuto ɔ tɔn lɛ ɖò gbesisɔmɛ é ɖokpo ɖɔ nyɔna e é ko mɔ ɖ’emɛ lɛ é : “ ðó un nɔ hun alɔ dó na agbaza sín nǔ ce lɛ wutu ɔ , un mɔ nùjiwǔ e è ma nɔ yawu mɔ ǎ é ɖé ɖò gbɛzán ce mɛ ɖò xwè lɛ gblamɛ ."
"un mɔ ɖɔ lee un nɔ na agbaza sín nǔ ce lɛ mɛ sɔ é ɔ , mɔ̌ wɛ ninɔmɛ e un nɔ ɖó dó mɛ ɖevo lɛ wu é wá cí nùnamɛ lɔ jí sɔ ."
mɛ gègě mɔ ɖɔ alɔhundonanǔmɛ enɛ ko wà ɖagbe nú yeɖesunɔ . — ðɛh . 112 : 5 ; nùx . 22 : 9 .
11 . ( a ) nɛ̌ nǔ e mǐ nɔ sɔ́ jlǒ dó na é ka nɔ xlɛ́ ɖɔ mǐ zán nùnywɛ gbɔn ? ( b ) mɛ bǐ na “ nɔ zɛ̌nzɛ̌n ” ɖò akwɛ linu tɛ sín nǔ ka ɖò jijɛ wɛ ɖò togun mawu tɔn mɛ ?
11 nǔɖokan mǐtɔn lɛ zinzan dó nɔ gudo nú nǔ axɔsuɖuto ɔ tɔn lɛ nɔ lɛ́ xlɛ́ ɖò ali ɖevo nu ɖɔ mǐ zán nùnywɛ .
é nɔ zɔ́n bɔ mǐ nɔ zán ninɔmɛ e mɛ mǐ ɖè lɛ é dó d’alɔ mɛ ɖevo lɛ .
"mɛ ɖěɖee ɖó gbɛ̀ elɔ sín nǔ lɛ , bo ma ka sixu ɖó alɔ ɖò sinsɛnzɔ́ hwebǐnu tɔn ɔ mɛ ǎ , alǒ sɛ̀ tɛn yì togudo ǎ lɛ é ɔ , tuùntuùn ɖɔ nùnina yetɔn lɛ nɔ nɔ gudo nú sinsɛnzɔ́ e wà wɛ mɛ ɖevo lɛ ɖè é nɔ dó awǎjijɛ nú ye . ( nùx ."
"19 : 17 ) nùnina e è sɔ́ jlǒ dó na lɛ é nɔ d’alɔ , bɔ è nɔ má xójlawema lɛ , bo nɔ lɛ́ nɔ gudo nú wɛnɖagbejijlazɔ́ ɔ ɖò tò e mɛ hɛ̌n ɖò nǔ gbà ɖè wɛ , bɔ nukɔnyiyi ka tíìn tawun ɖò gbigbɔ sín akpáxwé é ."
"nú xwè mɔkpan ɔ , nɔví e ɖò tò mɔhun lɛ mɛ , ɖi congo , madagascar , kpo rwanda kpo lɛ é ɖó na wá gbeta ɖé kɔn , é wɛ nyí ɖɔ ye na sɔ́ nùɖuɖu e xwédo yetɔn na ɖu é dó savɔ̌ bo na mɔ tɛn dó xɔ biblu na alǒ ye na gbɔ mɔ̌ wà ; hweɖelɛnu ɔ , akwɛ tɔn nɔ yì akwɛ e ye nɔ mɔ ɖò aklunɔzán gbla ɖokpo alǒ sun ɖokpo mɛ é ."
"dìn ɔ , gbɔn nùnina e mɛ gègě nɔ na é kpo gǎn e dó wɛ è ɖè bonu mɛ bǐ na “ nɔ zɛ̌nzɛ̌n ” ɖò akwɛ linu é kpo gblamɛ ɔ , tutoblonunu jehovah tɔn ko sɔ́ azɔ̌ lilɛdogbeɖevomɛ tɔn kpo biblu mímá nú hagbɛ̌ xwédo ɖokpo ɖokpo tɔn ɔ kpo ɖó ta , bo nɔ lɛ́ sú hudo gbigbɔ tɔn e biblu kplɔntɔ́ lɛ ɖó é sín dò ."
( xà 2 kɔlɛntinu lɛ 8 : 13 - 15 . )
"mɔ̌ mɛ ɔ , nùnamɛtɔ́ kpo mɛ e è na nǔ é kpo bǐ vo , bo na zun xɔ́ntɔn xá jehovah ."
ðè kàn kpò nú alɔ e a nɔ ðó ðò “ ajɔ̌ gbɛ̀ ɔ tɔn lɛ mɛ ” é
"12 ali ɖevo e nu mǐ sixu zun xɔ́ntɔn xá jehovah ɖè é wɛ nyí ɖɔ , mǐ ni ɖè kàn kpò nú alɔ e mǐ nɔ ɖó ɖò ajɔ̌ gbɛ̀ ɔ tɔn lɛ mɛ é , bo zán ninɔmɛ mǐtɔn lɛ dó ba dɔkun “ jɔ ” dɔkun ."
"ablaxamu ee nyí dawe hwexónu tɔn ɖé bo ɖó nùɖiɖi é setónú , bo tɔ́n sín dɔkun toxo wúu tɔn mɛ , bo yì nɔ goxɔ lɛ mɛ , bo na mɔ tɛn dó kpó ɖò xɔ́ntɔn jehovah tɔn nyí wɛ ."
"( ebl . 11 : 8 - 10 ) é nɔ kpɔ́n mawu dó mɔ jɔtɛn dɔkun jɔ dɔkun tɔn , é nɔ ba nǔ e na zɔ́n bɔ é na jɛ dɔkun lɛ é , bonu enɛ na xlɛ́ ɖɔ é kún ɖeji dó wǔ tɔn ó gbeɖé ǎ ."
"( bǐb . 14 : 22 , 23 ) jezu dó wusyɛn lanmɛ nú mɛ ɖɔ è ni ɖó nùɖiɖi mɔhun , bo ɖɔ nú dɔnkpɛvu dɔkunnɔ ɔ ɖɔ : “ nú a jló na nyí mɛ ɖagbe yì fó hǔn , bo yì bɛ́ nǔ e ɖò así towe lɛ bǐ sà , bo sɔ́ akwɛ tɔn má nú wamamɔnɔ lɛ ; enɛ ɔ , a na ɖó dɔkun ɖò mawu gɔ́n . enɛ ɔ gudo ɔ , wǎ xwedó mì . ”"
"( mat . 19 : 21 ) nùɖiɖi e ablaxamu ɖó é ɖɔhun hwedo nya enɛ , amɔ̌ , mɛ ɖevo lɛ ɖexlɛ́ ɖɔ emi ɖeji dó mawu wu ."
13 . ( a ) etɛ pɔlu ka byɔ timɔtée ? ( b ) nɛ̌ mǐ ka sixu zán wěɖexámɛ pɔlu tɔn gbɔn ɖò égbé ?
13 timɔtée nyí dawe nùɖitɔ́ ɖé .
"ee pɔlu ylɔ ɛ ɖɔ “ ahwanfuntɔ́ ɖagbe klisu jezu tɔn ɖé ” gudo é ɔ , é ɖɔ : “ mɛ e ɖò azɔ̌ wà wɛ ɖi sɔja ɖé é ɖebǔ sixu dó ta ajɔ̌ gbɛ̀ ɔ tɔn lɛ mɛ ǎ , bonu nǔ tɔn na dó sixu nyɔ́ mɛ e yí i b’ɛ nyí ahwanfuntɔ́ ɖé é nukúnmɛ . ” ( 2 tim . 2 : 3 , 4 , nwt ) ahwanvu jezu tɔn égbé tɔn lɛ e mɛ ahwanfuntɔ́ ee nyí sinsɛnzɔ́watɔ́ hwebǐnu tɔn livi ɖokpo jɛji ɖè é nɔ xwedó wěɖexámɛ pɔlu tɔn , ɖó bǎ e mɛ ninɔmɛ yetɔn yí gbè nú ye ɖó é ."
"enyi ye ɖò xwi ɖí xá kɔ e ajɔ̌jijla lɛ nɔ gbidi nú ye é kpo gbɛ̀ e lɛlɛ̌ dó ye ɔ kpo wɛ ɔ , ye nɔ flín nugbodòdó elɔ : “ axɔ́ɖutɔ́ . . . nyí kannumɔ nú axɔ́tɔ́nɔ . ” ( nùx ."
"22 : 7 ) satáan sɔ́ ɖò nùɖé ba wɛ hú é na bló bɔ mǐ na zán hwenu mǐtɔn bǐ , kpo hlɔnhlɔn mǐtɔn bǐ kpo dó nyí kannumɔ nú ajɔ̌wiwa gbɛ̀ elɔ tɔn wu ǎ ."
gbeta ɖé lɛ kɔn wiwa sixu zɔ́n bɔ mǐ nyí kannumɔ ɖò akwɛ linu nú xwè mɔkpan .
"akwɛ nyinya dó gbá xwé ɖaxó lɛ , dó yì wemaxɔmɛ nú xwè gègě , mɔ̌to axivɛ́nú xixɔ kaka jɛ akwɛ ɖaxó zinzan dó wlí alɔ jí sixu zɔ́n bɔ axɔ́ na fyɔn vɛ̌go mǐtɔn ."
"mǐ nɔ ɖexlɛ́ ɖɔ mǐ zán nùnywɛ hwenu e mǐ zán gbɛ̀ e bɔkun é bo ɖè axɔ́ kpo akwɛzinzan kpo kpò , lobo fúɖá bo na mɔ tɛn dó nyí kannumɔ nú mawu , b’ɛ ma na nyí nú tuto ajɔ̌wiwa tɔn égbé tɔn ǎ é . — 1 tim . 6 : 10 ."
etɛ mǐ ka ɖó na kanɖeji bo na wà ?
14 gbɛ̀ e bɔkun e zinzan nɔ byɔ ɖɔ mǐ ni nya nùɖé lɛ gbé .
asú kpo asì kpo ɖé ɖó azɔ̌xwé e nɔ hɛn akwɛ wá é ɖé .
"é ɖò mɔ̌ có , ɖó ye jló na byɔ sinsɛnzɔ́ hwebǐnu tɔn mɛ wutu ɔ , ye ɖò dandan mɛ bo sà azɔ̌xwé ɔ , batóo e ye nɔ dó d’ayihun na ɖò tɔ̀ jí é kpo nǔ ɖevo lɛ kpo ."
"ye sɔ́ yeɖée jó bo d’alɔ ɖò hɔnkàn gbɛ̀ ɔ tɔn mǐtɔn e è gbá ɖò warwick , new york é hwenu ."
"nyɔna bunɔ e ye mɔ é wɛ nyí ɖɔ ye kpo vǐ nyɔnu yetɔn kpo kpodo vǐsú yetɔn kpo w’azɔ̌ nú aklunɔzán gblamɛ ɖé lɛ ɖò betɛli , gɔ́ nú vǐsú yetɔn sín mɛjitɔ́ ɖěɖee ye lɔ w’azɔ̌ ɖò warwick sín xɔgbigbá hwenu é ."
"nɔví nyɔnu gbexosin - alijitɔ́ ɖé ɖò colorado , états - unis bo mɔ azɔ̌ hwenu klewun tɔn ɖé ɖò akwɛsɛxwetɛn ɖé ."
"azɔ̌wiwa tɔn nyɔ́ gǎn ɔ nukúnmɛ , bɔ é ɖɔ ɖɔ é na nɔ w’azɔ̌ hwebǐnu bɔ sunzanfókwɛ e è nɔ ko sú i é ɔ , è na nɔ sú i mɔhunkɔtɔn donu atɔn ."
"amɔ̌ , ɖó azɔ̌ ɔ na glɔ́n ali n’i bɔ é na sɔ́ ayi tɔn ɖó sinsɛnzɔ́ ɔ jí ǎ wutu ɔ , é gbɛ́ tɛn enɛ e è xwlé è ."
vɔ̌ maxamaxa e mɛsɛntɔ́ jehovah tɔn lɛ sá lɛ é sín kpɔ́ndéwú klewun ɖé kpowun wɛ nyí enɛ .
"kán enɛ e mǐ kanɖeji bo na sɔ́ nǔ axɔsuɖuto ɔ tɔn lɛ ɖó tɛn nukɔntɔn ɔ mɛ é xlɛ́ ɖɔ xɔ́ntɔn zunzun xá mawu , kpo dɔkun gbigbɔ tɔn lɛ kpo xɔ akwɛ nú mǐ tawun hú nǔ e ajɔ̌wiwa gbɛ̀ égbé tɔn ɔ tɔn sixu xwlé mǐ lɛ é flàflá tɔn ."
hwenu e dɔkun agbaza tɔn lɛ vɔ é
dɔkun tɛ ka nɔ hɛn awǎjijɛ ɖaxó hugǎn ɔ wá ?
15 dɔkun agbaza tɔn lɛ nɔ xlɛ́ dandan ɖɔ mawu wɛ kɔn nyɔna tɔn dó mǐ jí ǎ .
( xà 1 timɔtée 6 : 17 - 19 . )
"ði kpɔ́ndéwú ɔ , hwenu e lucia * sè ɖɔ è ɖó hudo sinsɛnzɔ́watɔ́ lɛ tɔn ɖò albanie é ɔ , é sɛ̀ tɛn sín italie yì dɔ̌n ɖò 1993 , é ka ɖó nǔ e é na dó kpé nukún dó éɖée wu é ɖě ǎ , bo ɖeji dó jehovah wu bǐ mlɛ́mlɛ́ ."
"é kplɔ́n albanie - gbè , bo ko d’alɔ gbɛtɔ́ 60 jɛji bɔ ye zé yeɖée jó nú mawu ."
"nugbǒ wɛ ɖɔ mɛ e ɖò togun mawu tɔn mɛ lɛ é gègě nɔ jla wɛn ɖò fí e nɔ ɖè sínsɛ́n mɔhun tɔ́n lɛ é ǎ , amɔ̌ , nǔ ɖebǔ e mǐ wà dó d’alɔ mɛ ɖevo lɛ , bonu ye na mɔ ali gbɛ̀ tɔn ɔ bo nɔ jí é nɔ nyí nùɖé bo nɔ xɔ akwɛ ɖò mǐ kpo ye kpo nukúnmɛ . — mat . 6 : 20 ."
16 . ( a ) etɛ ka ɖò te kpɔ́n tito ajɔ̌wiwa tɔn égbé tɔn ? ( b ) etɛ nǔ e mǐ tuùn dó sɔgudo wu é ka ɖó na wà nú linlin e mǐ nɔ ɖó dó dɔkun agbaza tɔn lɛ wu é ?
"16 jezu ɖɔ : “ gbè e gbè [ dɔkun nǔagɔwiwa tɔn ] na wá vɔ dó mi ɔ , ” é ɖɔ ‘ enyi ye wá vɔ dó mi ’ ɔ ǎ ."
( luk . 16 : 9 ) akwɛsɛxwetɛn kpo tuto akwɛ mimɔ tɔn kpo e j’ayǐ ɖò xwè gudogudo tɔn elɔ lɛ mɛ é sɔ nǔtí ɖò nǔ e ja jijɛ dó gbɛ̀ ɔ bǐ jí gbé ɖò malin - malin mɛ é kpá ǎ .
"è ko ɖó hwɛ nú gbɛ̀ satáan tɔn blebu , é wɛ nyí tuto toxóɖiɖɔ tɔn , sinsɛn tɔn kpo ajɔ̌wiwa tɔn kpo bɔ ye na wá yì ."
gbeyiɖɔ ezekiyɛli kpo sofoníi kpo ɖɔ ɖ’ayǐ ɖɔ síka kpo kpatagan kpo e ajɔ̌wiwa gbɛ̀ ɔ tɔn ko xokplé ɖò xwè kanweko lɛ vlamɛ é na huzu nǔ yayǎ .
"( ezek . 7 : 19 ; sof . 1 : 18 ) enyi mǐ wá vivɔnu gbɛzán mǐtɔn tɔn ɖò gbɛ̀ elɔ mɛ , bo wá mɔ ɖɔ mǐ sɔ́ dɔkun jɔ dɔkun lɛ dó savɔ̌ dó “ dɔkun nǔagɔwiwa tɔn ” gbɛ̀ elɔ tɔn lɛ tamɛ , bo xò ye kplé kɔn nyì kpɔ́ ɔ , nɛ̌ é ka na cí nú mǐ ?"
"lee nǔ cí nú nya elɔ e wà azɔ̌ nú gbɛhwenu tɔn bǐ , bo xò akwɛ kplé kɔn nyì kpɔ́ bo wá mɔ ɖɔ akwɛ gblégblé kɛɖɛ wɛ é ɖɔhun jɛn é na cí nú mǐ . ( nùx ."
"18 : 11 ) é ɖò wɛn ɖɔ dɔkun mɔhun lɛ na wá gblé , enɛ wu ɔ , ma jó ali e hun nú we , bɔ a na zán ye dó zun xɔ́ntɔn xá jehovah kpo jezu kpo é dó ó ."
"nǔ ɖebǔ e mǐ wà dó sísɛ́ nǔ axɔsuɖuto jehovah tɔn tɔn dó nukɔn lɛ é nɔ zɔ́n , bɔ mǐ nɔ jɛ dɔkun ɖò gbigbɔ lixo ."
etɛ ka ɖò sɛxwetɛn nú xɔ́ntɔn mawu tɔn lɛ ?
"17 hwenu e axɔsuɖuto mawu tɔn na wá é ɔ , akwɛ nyinya kpo axɔ́ɖuɖu kpo na vɔ , è sɔ́ na xɔ nùɖuɖu ɖě ǎ , bɔ é ka na lɛ́ túnflá , è sɔ́ na zán akwɛ dó lanmɛ na nɔ ganji wu ɖě ǎ ."
xwédo jehovah tɔn ayikúngban jí tɔn ɔ na ɖu vivǐ nǔ ɖagbe hugǎn e ayikúngban ɔ na na lɛ é tɔn .
"acɔ́ɖónú lɛ wɛ síka , kpatagan kpo jɛ̌ xɔ akwɛ lɛ kpo na nyí , ye sɔ́ na nyí nǔ e na dó dɔkun nú mɛ lɛ é ǎ ."
"atín , awinnya kpo gan kpo e nyí ɖagbe hugǎn lɛ é na tíìn vɔ̌nu bɔ è na dó gbá xwé ɖagbeɖagbe lɛ na ."
"xɔ́ntɔn lɛ na d’alɔ mǐ ɖó awǎjijɛ e ye na mɔ ɖ’emɛ é wu , é na nyí ɖó akwɛ wu ǎ ."
mɛ bǐ na nɔ má ayikúngban ɔ sín nǔ e túnflá lɛ é xá mɛɖée .
18 nǔ xɔ akwɛ e na ɖò nǔ e sín gǔ mɛ e zun xɔ́ntɔn xá mawu kpo jezu kpo lɛ é na ɖu é mɛ é klewun ɖé nɛ .
"awǎjijɛ mɛsɛntɔ́ jehovah tɔn e ɖò ayikúngban jí lɛ é tɔn na túnflá hwenu e ye na sè xó jezu tɔn elɔ lɛ é : “ mi wá , mi mɛ e jí tɔ́ ce ko xoɖɛ ɖagbe dó lɛ . mi wá yí axɔsuɖuɖu mawu tɔn sín nǔ ɖagbe e è ko sɔ́ ɖ’ayǐ nú mi sín hwenu e mawu ko ɖó gbɛ̀ ɔ ɖokpoo é . ” — mat . 25 : 34 ."
jezu xlɛ́ ɖɔ hwɛdómɛ ɔ sɔgbe kpo é gbɔ kpo ǎ .
"loɔ , lee nǔjikpɔntɔ́ ɔ wà nǔ gbɔn é jí wɛ é sɔ́ ayi tɔn ɖó , é nyí hwɛjijɔ ɖěɖee wu azɔ̌ gblé dó è é jí wɛ é sɔ́ ayi ɖó ǎ ."
"lucia moussanett sín tan gbɛzán tɔn tɔ́n ɖò reveillez - vous ! 22 juin 2003 tɔn mɛ , wexwɛ 18 - 22 ."
lee è na na nùnina gbɔn ɛntɛnɛti jí gbɔn é
nùnina jlǒ ɖagbenɔ lɛ tɔn wɛ nɔ nɔ gudo nú azɔ̌ biblu kpinkplɔn mɛ gbɔn gbɛ̀ ɔ bǐ mɛ tɔn mǐtɔn kpo xomɛnyínyɔ́ núwiwa mǐtɔn lɛ kpo .
“ nɔ ya avǐ xá mɛ e ðò avǐ ya wɛ lɛ ”
"“ mi na akɔnkpinkpan miɖée , bo dó wusyɛn lanmɛ nú miɖée . ” — 1 tɛ ."
5 : 11 .
"han lɛ : 121 , 75"
nɛ̌ jehovah ka nɔ dó gbɔ nú mɛ gbɔn ?
wemafɔ biblu tɔn tɛ lɛ ka sixu d’alɔ mɛ e ɖò wuvɛ̌ mɛ lɛ é ?
nɛ̌ agun ɔ ka sixu dó gbɔ nú mɛ ɖěɖee ɖò wuvɛ̌ sè wɛ lɛ é gbɔn ?
etɛwu mǐ ka ɖó na ɖɔ xó dó lee mǐ na dó gbɔ nú mɛ ɖěɖee ɖò wuvɛ̌ mɔ wɛ lɛ é gbɔn é wu ?
"klisanwun ɖevo ɖɔ ɖɔ hwenu e asì emitɔn kú ajijimɛ é ɔ , emi sè “ wuvɛ̌ e è ma sixu jlɛ́ ǎ é . ”"
é blawu ɖɔ mɛ maxamaxa ɖevo lɛ sè wuvɛ̌ syɛnsyɛn mɔhun .
mɛ e ɖò agun klisanwun tɔn mɛ lɛ é gègě sixu nɔ ma ɖó nukún ɖɔ mɛvívɛ́ emitɔn lɛ na kú jɛ nukɔn nú haamagedɔni .
"enyi mɛvívɛ́ hwiɖesunɔ tɔn ɖé kú , alǒ a tuùn mɛɖé bonu é ɖò wuvɛ̌ mɛ ɔ , a sixu kanbyɔ hwiɖée ɖɔ : ‘ nɛ̌ è ka sixu d’alɔ mɛ e ɖò wuvɛ̌ mɛ lɛ é bɔ ye na ɖí xwi xá aluwɛ yetɔn gbɔn ? ’"
2 vlafo a sixu ko sè bɔ è ɖɔ ɖɔ táan lɛ nɔ zɔ́n bɔ wuvɛ̌ lɛ nɔ ɖekpo tawun .
"amɔ̌ , táan ɔ ɖesunɔ jɛn ka nɔ ɖè wuvɛ̌ mɛ e flú bǐ ɖò ayi mɛ é ɖé tɔn kpò à ?"
asúkúsi ɖé ɖɔ : “ un mɔ ɖɔ é sɔgbe hugǎn ɖɔ è ni ɖɔ ɖɔ nǔ e mɛɖé nɔ sɔ́ táan tɔn dó wà lɛ é wɛ nɔ zɔ́n bɔ wuvɛ̌ lɛ nɔ ɖekpo . ”
"nugbǒ ɔ , akpà e è nɔ jɛ dó wutu é ɖé ɖɔhun ɔ , enyi hwenu ɖò yiyi wɛ ɔ , wuvɛ̌ e è nɔ sè ɖó lee nǔ cí nú mɛ é wutu é sixu ɖekpo kpɛɖé kpɛɖé , enyi è kpé nukún d’ewu ganji ɔ nɛ ."
nǔ tawun tawun tɛ lɛ ka sixu d’alɔ mɛ e ɖò wuvɛ̌ mɛ lɛ é bɔ wuvɛ̌ e sè wɛ ye ɖè ɖò lanmɛ lɛ é na ɖekpo ?
jehovah : “ mawu e nɔ dó gbɔ nú mɛ ðò ali bǐ nu é ”
etɛwu mǐ ka sixu ɖeji ɖɔ jehovah mɔ nǔ jɛ mɛ ɖɔ mɛ e ɖò wuvɛ̌ mɛ é ɖé ɖó hudo gbɔdónúmɛ tɔn ?
3 é ɖò wɛn ɖɔ jɔtɛn gbɔdónúmɛ tɔn nukɔntɔn ɔ wɛ nyí tɔ́ wuvɛ̌sexámɛtɔ́ mǐtɔn jixwé tɔn ɔ jehovah .
"jehovah e nyí kpɔ́ndéwú wuvɛ̌sexámɛ tɔn nukɔntɔn ɔ é na ganjɛwu togun tɔn ɖɔ : “ nyì wɛ nɔ dó wusyɛn lanmɛ nú mi ; nyì wɛ nɔ bló mɔ̌ . ” — eza . 51 : 12 ; ðɛh . 119 : 50 , 52 , 76 ."
"4 mɛvívɛ́ ɖé lɛ kú dó tɔ́ nùblawukúnúmɛtɔ́ mǐtɔn ɖesunɔ , ɖi ablaxamu , izaki , jakɔbu , mɔyizi kpo axɔsu davidi kpo ."
"( kɛ́n . 12 : 6 - 8 ; mat . 22 : 31 , 32 ; mɛ . 13 : 22 ) xó mawu tɔn na mǐ jiɖe ɖɔ akpàkpà ɖò jehovah sɔ́ wɛ , bɔ é ɖò nukún ɖó hwenu e é na fɔ́n ye wá gbɛ̀ é wɛ . ( jɔb ."
"14 : 14 , 15 ) ye na ɖó awǎjijɛ bo na ɖò lanmɛ syɛn hunsin ɖagbe mɛ ."
"lɛ̌ ɖ’ayǐ wu ɖɔ vǐ vívɛ́ná mawu tɔn , “ mɛ e é yí wǎn na tawun é ” lɔ kú wuvɛ̌ kú . ( nùx ."
"8 : 22 , 30 , nwt ) è sixu tinmɛ lee jehovah na ko sè wuvɛ̌ sɔ́ é ǎ . — jaan 5 : 20 ; 10 : 17 ."
nɛ̌ jehovah ka sixu dó gbɔ nú mǐ gbɔn ?
5 mǐ sixu ɖeji bǐ mlɛ́mlɛ́ ɖɔ jehovah na wà nùɖé dó d’alɔ mǐ .
"enɛ wu ɔ , mǐ ɖó na nɔ xò nǔ kpɔ́n cobo ɖɔ wuvɛ̌ e sè wɛ mǐɖesunɔ ɖè ɖò ayi mɛ lɛ é bǐ n’i ɖò ɖɛ mɛ ǎ ."
"kpɔ́n lee é dó gbɔ nú mɛ sɔ , ɖɔ è ni tuùn ɖɔ jehovah mɔ nukúnnú jɛ wuvɛ̌ mǐtɔn lɛ mɛ bo nɔ dó gbɔ e sín hudo mǐ ɖó é nú mǐ sɔ́ é !"
6 ali e nu mawu nɔ d’alɔ mǐ ɖè é ɖokpo wɛ nyí gbɔn “ gbɔdónúmɛ gbigbɔ mímɛ́ ɔ tɔn ” gblamɛ . ( mɛ .
"9 : 31 , nwt ) hlɔnhlɔn e mawu nɔ sɔ́ dó w’azɔ̌ na é nyí jɔtɛn gbɔdónúmɛ tɔn titewungbe ɖé ."
jezu d’akpá ɖɔ tɔ́ jixwé tɔn ɔ na “ na [ gbigbɔ mímɛ́ ] tɔn mɛ e byɔ ɛ lɛ ” kpo akpàkpà sɔ́ mɛ kpo .
( luk . 11 : 13 ) susi e xó mǐ ɖɔ wá yì é ɖɔ : “ azɔn gègě wɛ mǐ jɛkpo bo savo nú jehovah ɖɔ é ni dó gbɔ nú mǐ .
"mǐ wà mɔ̌ hweɖebǔnu ɔ , fífá mawu tɔn nɔ bló ayixa mǐtɔn kpo linlin mǐtɔn lɛ kpo ɖó . ” — xà filipunu lɛ 4 : 6 , 7 ."
jezu : vɔsanúxwlémawutɔ́ daxɔ́ wuvɛ̌sexámɛtɔ́ ðé
etɛwu mǐ ka sixu kanɖeji ɖɔ jezu na dó gbɔ nú mǐ ?
"7 hwenu e vǐ jehovah tɔn jezu ɖò ayikúngban jí é ɔ , é ɖè wuvɛ̌sexámɛ tɔ́ tɔn tɔn xlɛ́ bǐ mlɛ́mlɛ́ ɖò xó kpo walɔ kpo mɛ ."
( jaan 5 : 19 ) è sɛ́ jezu dó bonu é ni dó gbɔ nú “ mɛ e ɖò wuvɛ̌ mɔ wɛ ɖò ayi mɛ lɛ ” é kpo “ mɛ e ɖò aluwɛ mɛ lɛ ” é kpo .
"( eza . 61 : 1 , 2 ; luk . 4 : 17 - 21 ) enɛ wu ɔ , jijɔ e jezu ɖexlɛ́ tawun é wɛ nyí wuvɛ̌sexámɛ , enɛ wɛ nyí ɖɔ é nɔ sɔ́ ayi ɖó wuvɛ̌ e sè wɛ gbɛtɔ́ lɛ ɖè é jí kpo wuvɛ̌sexámɛ kpo , lobɔ akpàkpà nɔ sɔ́ ɛ bonu é na ɖè vuvɛ̌ yetɔn lɛ kpò . — ebl . 2 : 17 ."
"8 é ɖò wɛn ɖɔ hwenu e jezu ɖò winnyawinnya mɛ é ɔ , é ɖí xwi xá kú hagbɛ̌ xwédo tɔn tɔn ɖé lɛ kpo mɛtuùnmɛ tɔn ɖé lɛ tɔn kpo ."
é cí ɖɔ jozɛfu e nyí tɔ́ ɖò tɔ́ domɛ jezu tɔn é kú hwenu e jezu kpó ɖò winnyawinnya mɛ é . * dǒ nukúnmɛ bo kpɔ́n lee jezu wuvɛ̌sexámɛtɔ́ e xwè tɔn ɖò 13 jɛ 20 vlamɛ é na ko ɖí xwi xá wuvɛ̌ éɖesunɔ tɔn gɔ́ nú nɔ tɔn tɔn kpo nɔví tɔn lɛ kpo tɔn gbɔn é .
mǐ ni sɔ́ kpɔ́ndéwú hwenu e xɔ́ntɔn vívɛ́ tɔn lazáa kú é tɔn .
"jezu tuùn ɖɔ emi na fɔ́n lazáa sín kú fɛɛ có , é sè wuvɛ̌ syɛnsyɛn ee sè wɛ mali kpo mata kpo ɖè é xá ye ."
"wuvɛ̌sexámɛ tɔn syɛn sɔmɔ̌ bɔ é ɖè lee nǔ cí n’i ɖò ayi mɛ é xlɛ́ , bo y’avǐ . — jaan 11 : 33 - 36 ."
etɛwu mǐ ka sixu kanɖeji ɖɔ jezu na sè wuvɛ̌ xá mǐ ɖò égbé ?
10 nɛ̌ wuvɛ̌sexámɛ kpo gbɔdónúmɛ jezu tɔn kpo ka sixu d’alɔ mǐ ɖò égbé gbɔn ?
"biblu na mǐ ganjɛwu ɖɔ “ jezu klisu ɔ , nǔ e é nyí sɔ ɔ jɛn é lɛ́ nyí égbé , bo na lɛ́ nyí kaka sɔyi . ”"
"( ebl . 13 : 8 ) ðó é nyí “ gbɛnamɛtɔ́ ” wutu ɔ , éɖesunɔ mɔ nukúnnú jɛ lee wuvɛ̌ sise nɔ cí é mɛ , “ é hɛn ɔ , é na dó alɔ mɛ e è tɛ́n kpɔ́n lɛ . ”"
"( mɛ . 3 : 15 ; ebl . 2 : 10 , 18 ) enɛ wu ɔ , mǐ sixu kudeji ɖɔ wuvɛ̌ mimɔ mɛ ɖevo lɛ tɔn na kpó ɖò sísɛ́ sísɛ́ klisu wɛ , bɔ é na mɔ nukúnnú jɛ ninɔmɛ yetɔn lɛ mɛ , lobo na dó gbɔ nú ye “ ɖò hwetɔnnu . ” — xà eblée lɛ 4 : 15 , 16 ."
“ akɔnkpinkpan e mawuxówema ɔ nɔ na mǐ ɔ ”
wemafɔ biblu tɔn tɛ lɛ a ka mɔ ɖɔ ye nɔ dó gbɔ nú mɛ tawun ?
"11 tan e kúnkplá wuvɛ̌ syɛnsyɛn e jezu sè , hwenu e lazáa kú é nyí ɖokpo kpowun ɖò wemafɔ gbɔdónúmɛ tɔn maxamaxa e ɖò xó mawu tɔn mɛ é mɛ ."
"é ɖò wɛn ɖɔ “ nǔ e è ko wlan dó mawuxówema ɔ mɛ ɖ’ayǐ xóxó lɛ bǐ ɔ , è wlan ye , bo na dó kplɔ́n nǔ mǐ , bonu mǐ na ɖó nukún nǔ gbɔn sɔxwixwe kpo akɔnkpinkpan e mawuxówema ɔ nɔ na mǐ ɔ kpo gblamɛ . ” ( hlɔ ."
"15 : 4 ) nú a ɖò wuvɛ̌ sè wɛ ɔ , hwi lɔ sixu mɔ gbɔdónúmɛ ɖò wemafɔ biblu tɔn elɔ lɛ e bɔ d’ewu é mɛ :"
"34 : 19 , 20 . “ enyi nǔ gègě ɖò hǔn mɛ nú mì ɔ , gbɔ e a [ jehovah ] nɔ dó nú mì é wɛ nɔ dó xomɛhunhun nú mì . ” — ðɛh ."
94 : 19 .
"“ aklunɔ mǐtɔn jezu klisu ɖesunɔ kpodo mawu tɔ́ mǐtɔn e yí wǎn nú mǐ ɔ kpo , ni bló bonu mi ni kpan akɔ́n titewungbe ; ni na hlɔnhlɔn mi . . . mawu wɛ na akɔnkpinkpan mavɔmavɔ kpo nukúnɖiɖo ɖagbe kpo mǐ gbɔn fɛ́nú tɔn jí . ” — 2 tɛ . 2 : 16 , 17 . *"
agun ɔ : jɔtɛn gbɔdónúmɛ tɔn ðaxó ðé
ðɔ ali taji e nu mǐ sixu nyí jɔtɛn gbɔdónúmɛ tɔn nú mɛ ɖevo lɛ ɖè é ɖokpo .
12 jɔtɛn gbɔdónúmɛ tɔn ɖevo nú mɛ e ɖò wuvɛ̌ sè wɛ lɛ é wɛ nyí agun klisanwun tɔn .
nɛ̌ mǐ ka sixu dó wusyɛn lanmɛ nú ‘ mɛ e wǔ kú é ’ ɖé bo lɛ́ dó gbɔ n’i gbɔn ?
"( nùx . 17 : 22 ) hɛn dó ayixa mɛ ɖɔ “ hwenu e è na nɔ abwɛ dó ɔ ɖè , bɔ hwenu e è na ɖɔ xó dó é ɖè . ”"
( nùt . 3 : 7 ) asúkúsi e nɔ nyí dalene é tinmɛ ɖɔ : “ nǔ e sín hudo mɛ e ɖò wuvɛ̌ sè wɛ lɛ é ɖó é wɛ nyí ɖɔ ye na ɖɔ linlin yetɔn lɛ kpo lee nǔ cí nú ye é kpo .
"enɛ wu ɔ , nǔ titewungbe hugǎn e a sixu wà nú mɛ e ɖò wuvɛ̌ sè wɛ é ɖé é wɛ nyí ɖɔ a ni ɖótó è , ma ka gbò xó dó nu n’i ó . ”"
"junia e sín fofó hu éɖée é ɖɔ : “ nú a ma tlɛ sixu kpéwú bo mɔ nukúnnú jɛ wuvɛ̌ e sè wɛ ye ɖè é mɛ bǐ mlɛ́mlɛ́ ǎ ɔ , nǔ e ɖò taji é wɛ nyí ɖɔ a ni jló bo na mɔ nukúnnú jɛ lee nǔ nɔ cí nú ye é wu . ”"
13 lɛ̌ flín ɖɔ mǐ mɛ bǐ kún nɔ sè wuvɛ̌ bo nɔ lɛ́ ɖè lee nǔ cí nú mǐ é xlɛ́ ɖò ali ɖokpo ɔ nu ó .
"hweɖelɛnu ɔ , mɛ e ɖò wuvɛ̌ ɔ sè wɛ é kɛɖɛ jɛn sixu tuùn lee wuvɛ̌ ɔ syɛn sɔ́ é , bɔ é sixu vɛwǔ n’i bɔ é na hun nu bo ɖɔ lee nǔ cí n’i tawun é ."
"xó mawu tɔn ɖɔ : “ mɛ e ɖò wuvɛ̌ mɔ wɛ ɔ , éɖokpo géé wɛ tuùn bǎ e mɛ é ɖò wuvɛ̌ mɔ wɛ yì jɛ é ; mɔ̌ ɖokpo ɔ , mɛ e ɖò awǎ jɛ wɛ ɔ , éɖokpo géé wɛ tuùn bǎ e mɛ é ɖò awǎ jɛ wɛ yì jɛ é . ” ( nùx ."
"14 : 10 ) é na bo tlɛ nyí hwenu e mɛɖé ɖɔ lee nǔ cí n’i é ɔ , é nɔ bɔwǔ hwebǐnu nú mɛ ɖevo lɛ , bonu ye ni mɔ nukúnnú jɛ nǔ e é tɛ́n kpɔ́n bo ɖɔ é mɛ ǎ ."
nɛ̌ mǐ ka sixu mɔ xógbe gbɔdónúmɛ tɔn lɛ bo zán nú mɛ e ɖò wuvɛ̌ sè wɛ lɛ é gbɔn ?
14 é ɖò wɛn ɖɔ é sixu vɛwǔ bɔ mǐ na tuùn nǔ e mǐ na ɖɔ nú mɛ e ɖò wuvɛ̌ sè wɛ é ɖé .
"amɔ̌ , biblu xlɛ́ ɖɔ “ mɛ e . . . ɖó nùnywɛ ɔ , xó tɔn nɔ gbɔ azɔn . ”"
"( nùx . 12 : 18 ) mɛ gègě mɔ linlin gbɔdónúmɛ tɔn e ye na má xá mɛ lɛ é ɖò alɔnuwema whenuena mẹhe hiẹ yiwanna de kú mɛ . * amɔ̌ hwɛhwɛ ɔ , nǔ e a sixu wà bɔ é d’alɔ mɛ hugǎn é wɛ nyí ɖɔ a ni “ ya avǐ xá mɛ e ɖò avǐ ya wɛ lɛ ” é . ( hlɔ ."
12 : 15 ) gaby e sín asú kú é yí gbè ɖɔ : “ avǐ wá huzu lee un nɔ ɖɔ nǔ e ɖò ayi ce mɛ lɛ é gbɔn é .
enɛ wɛ zɔ́n bɔ é nɔ dó gbɔ nú mì hwenu e xɔ́ntɔn lɛ y’avǐ xá mì é .
"ðò hwe enɛ nu ɔ , un sɔ́ mɔ ɖɔ un ɖò nyiɖokpo ɖò wuvɛ̌ e un sè lɛ é mɛ ǎ . ”"
( lɛ̌ kpɔ́n gbàví “ xó e nɔ dó gbɔ nú mɛ lɛ é . ” )
"15 nú é nɔ vɛwǔ nú we bonu a na kpannukɔn mɛ bo ɖɔ xó dó dó gbɔ nú mɛ ɔ , é sixu bɔwǔ nú we bɔ a na dó gbɔ nú mɛ gbɔn káti klewun ɖé , wema - sɛ́dó - mɛ ɛntɛnɛti jí tɔn ɖé , alokan jí tɔn ɖé kpo wema - sɛ́dó - mɛ tlɔlɔ ɖé kpo gblamɛ ."
"a sixu wlan wemafɔ gbɔdónúmɛ tɔn ɖé , alǒ flín jijɔ ɖagbe e mɛ e kú é ɖó é ɖé lɛ , alǒ wlan nǔ awǎjijɛ tɔn e a flín dó wǔ tɔn , bo yí wǎn na é ɖé ."
ali e nɔ w’azɔ̌ tawun é tɛ nu mǐ ka sixu dó gbɔ nú mɛ ɖè ?
16 ma sɔ́ ɖɛ e a nɔ xó dó klisanwun hàtɔ́ e ɖò wuvɛ̌ sè wɛ lɛ é sín tamɛ é dó mɔ nǔ e ma hwɛ́n nùɖé ǎ é ó .
"é na bo vɛwǔ nú we bonu a na ɖɔ linlin towe lɛ dó ɖɛ mɛ ɖò ninɔmɛ mɔhun lɛ mɛ ɔ , vo e a na sà nú mawu kpo ayi towe bǐ kpo dó ta mɛ e ɖò wuvɛ̌ sè wɛ é tɔn mɛ é sixu wà ɖagbe n’i tawun , enyi a tlɛ wà mɔ̌ gbɔn ɖasin kpo gbè e ɖò sísɔ́sísɔ́ wɛ é ɖé kpo gblamɛ ɔ nɛ ."
"nùɖiɖi ɖaxó yetɔn , wanyiyi yetɔn kpo lee nǔ ce nɔ ɖu ayi mɛ nú ye gbɔn é kpo nɔ hɛn nùɖiɖi ce lidǒ tawun . ”"
kpò ðò gbɔ dó nú mɛ wɛ
17 - 19 .
etɛwu mǐ ka ɖó na fɔ́n bo na nɔ ɖò gbɔ dó nú mɛ wɛ ?
17 bǎ e mɛ wuvɛ̌ sise mɛɖé tɔn na nɔ ayǐ yì jɛ é sixu gbɔn vo tawun nú mɛ ɖevo tɔn .
"enɛ wu ɔ , ɖò gbesisɔmɛ bo na zán hwenu xá mɛ mɔhunkɔtɔn , é ni ma nyí hwenu e xɔ́ntɔn gègě kpo hɛnnumɔ gègě kpo ɖò tɛn ɔ mɛ é kɛɖɛ ó , amɔ̌ , lɛ̌ wà mɔ̌ ɖò sun e na bɔ d’ewu lɛ é mɛ hwenu e mɛ ɖevo lɛ na ko lɛkɔ yì nǔ e ye nɔ wà lɛ é kɔn é ."
"( nùx . 17 : 17 , nwt ) klisanwun hàtɔ́ lɛ sixu nyí jɔtɛn gbɔdónúmɛ tɔn titewungbe ɖé nú mɛɖé kaka jɛ hwenu e mɛ ɔ na xò wuvɛ̌ ɔ zlɛ é . — xà 1 tɛsalonikinu lɛ 3 : 7 ."
"18 flín ɖɔ xwè kpé xwè nu lɛ , han ɖé lɛ , fɔtóo ɖé lɛ , nǔwiwa ɖé lɛ , wǎn tawun tawun ɖé abǐ táan xwè ɔ tɔn ɖé sixu lɛ́ bló bɔ ye sè wuvɛ̌ tawun ."
"nǔ gègě tíìn bɔ mɛ e asú alǒ asì kú dó é ja biblo gbé azɔn nukɔntɔn ɔ , é na vɛwǔ n’i tawun , ɖi kpléɖókpɔ́ ɖé alǒ flǐn kú jezu tɔn yiyi ."
"amɔ̌ , nɔví sunnu kpo nɔví nyɔnu kpo ɖé lɛ bló tuto bɔ nyì kpo xɔ́ntɔn vívɛ́ ce lɛ kpo kplé , bo ɖè ayi ɖ’ayǐ klewun , bonu un ma nɔ nyiɖokpo ó . ”"
19 hɛn dó ayi mɛ ɖɔ é kún nyí ninɔmɛ bunɔ lɛ kɛɖɛ hwenu wɛ mɛ e ɖò wuvɛ̌ sè wɛ lɛ é ɖó hudo akɔnkpinkpan nina mɛ tɔn ɖè ó .
"nugbǒ wɛ ɖɔ mǐ sixu ɖè wuvɛ̌ e sè wɛ mɛɖé ɖè , ɖó kú mɛvívɛ́ tɔn ɖé tɔn wu lɛ é bǐ síìn , alǒ sú dò e é ɖó wǔ n’i é bǐ mlɛ́mlɛ́ ǎ , amɔ̌ , mǐ sixu dó gbɔ n’i ɖó bǎ ɖé mɛ gbɔn nǔ tawun tawun ɖé lɛ wiwa dó nɔ gudo n’i gblamɛ ."
"( 1 jaan 3 : 18 ) gaby flín ɖɔ : “ un dokú nú jehovah tawun , ɖó mɛxo agun tɔn wanyiyinɔ e d’alɔ mì , bɔ un dín gbɔn ninɔmɛ vɛwǔ lɛ bǐ mɛ é wu ."
ye bló bɔ un mɔ nyiɖée ɖò alɔ wanyiyinɔ jehovah tɔn lɛ mɛ nugbǒ nugbǒ . ”
etɛwu akpá jehovah tɔn lɛ ka nyí jɔtɛn gbɔdónúmɛ tɔn ɖaxó ɖé ?
"20 é dó gbɔ nú mɛ tawun ɖɔ è ni tuùn ɖɔ jehovah mawu e nɔ dó gbɔ nú mɛ ɖò ali bǐ nu é na ɖè wuvɛ̌ lɛ bǐ síìn , bo na dó gbɔ tɛgbɛ tɔn ɖé nú mɛ hwenu e “ mɛkúkú lɛ na sè gbè [ klisu ] tɔn , bo na fɔ́n ” é !"
"( eza . 25 : 8 ) enɛ ɔ , mɛ e ɖò ayikúngban ɔ jí lɛ é bǐ sɔ́ na “ nɔ ya avǐ xá mɛ e ɖò avǐ ya wɛ lɛ ” é ǎ , loɔ , ye na “ nɔ jɛ awǎ xá mɛ e ɖò awǎ jɛ wɛ lɛ ” é . — hlɔ ."
12 : 15 .
azɔn gudo tɔn e è ɖɔ xó dó jozɛfu wu é wɛ nyí hwenu e jezu ɖó xwè 12 é .
"hwenu e jezu bló nùjiwǔ tɔn nukɔntɔn , bo sɔ́ sìn dó huzu vɛɛn é ɔ , è ɖɔ xó ɖebǔ dó jozɛfu wu ǎ ; è ka sɔ́ ɖɔ xó dó wutu tɔn ɖò ninɔmɛ ɖevo ɖebǔ mɛ ǎ ."
"hwenu e jezu ɖò yatín jí é ɔ , é sɔ́ azɔ̌ d’así nú mɛsɛ́dó jaan ɖɔ é ni kpé nukún dó mali wu . nú jozɛfu kpò ɖò gbɛ̀ wɛ ɔ , jezu na ɖɔ mɔ̌ ǎ . — jaan 19 : 26 , 27 ."
nǔ e mɛɖé lɛ ko wlan dó dó gbɔ nú xɔ́ntɔn e ɖò wuvɛ̌ mɛ lɛ é ɖé lɛ ɖíe :
“ mǐ tuùn nǔ e mǐ na ɖɔ nú we tawun zɛ mǐ yí wǎn nú we ɖiɖɔ wu é ǎ .
"mǐ sixu mɔ nǔ jɛ lee nǔ cí nú we é mɛ pɛ́ɛ́ ǎ , amɔ̌ , jehovah mɔ nǔ jɛ mɛ lobo na fɔ́n bo ɖò hlɔnhlɔn na we wɛ ."
nǔ e nǔxatɔ́ lɛ kanbyɔ lɛ é
"é ka nyɔ́ ɖɔ klisanwun ɖé ni ɖó adǎnwanu ɖé lɛ ɖi yovótú ɖé , alǒ cakaviwun ɖé dó nya xɛ ɖò éɖée jí , bonu mɛ ɖevo lɛ ni ma wà nǔ dó wǔ tɔn ó à ?"
"wěɖexámɛ enɛ lɛ gbɛ́ adǎnwanu lɛ , ɖi yovótú , cakaviwun alǒ nǔ mɔhun ɖevo zinzan dó jɛhun dó mɛɖée jí , bonu mɛ ɖevo lɛ ni ma wà nǔ dó mɛ wu ó ."
ðǒ ayi nǔ elɔ lɛ e bɔ d’ewu lɛ é wu :
"ðò jehovah sín nukúnmɛ ɔ gbɛ̀ , ɖò taji ɔ gbɛ̀ gbɛtɔ́ tɔn nyí nǔ mímɛ́ ."
ðɛhanwlantɔ́ davidi tuùn ɖɔ jehovah “ gɔ́n wɛ gbɛ̀ ɔ jɔ sín . ”
"( ðɛh . 36 : 10 ) enɛ wu ɔ , enyi klisanwun ɖé wá gbeta ɔ kɔn bo na zán adǎnwanu lɛ dó jɛhun dó éɖée alǒ dó nǔɖokan tɔn lɛ jí ɔ , é ɖó na wà nǔ e wu é kpé é bǐ , bo na nyì alɔ nú mɛhuhu lobo na huzu hunxɔ́ɖutɔ́ ǎ . — sɛ́n . 22 : 8 ; ðɛh ."
"51 : 16 . è zán nǔ ɖebǔ bo na dó jɛhun dó mɛɖée jí ɔ , è sixu kɔn hun kɔn nyì ayǐ , amɔ̌ , tú zinzan nɔ zɔ́n bɔ mɛhuhu nɔ bɔkun , é sixu nyí ɖò manywɛ mɛ alǒ kpo jlǒ kpo . * gɔ́ na ɔ , enyi axansunxo e ko ɖò síjasíja jí é ɖé mɔ ɖɔ mɛ e xwé emi wá é ɖó adǎnwanu ɖé ɔ , ninɔmɛ ɔ nɔ syɛn d’eji bo sixu dɔn kú wá ."
"ee jezu ɖɔ nú ahwanvu tɔn lɛ ɖɔ ye ni hɛn hwǐ , ɖò zǎn gudo tɔn e jɛ nukɔn nú kú tɔn é mɛ é ɔ , hunjijɛ dó mɛɖée jí wɛ ɖò ayi tɔn mɛ ǎ ."
"( luk . 22 : 36 , 38 ) é nyɔ́ wà ɔ , jezu ɖɔ ye ni hɛn hwǐ bo na dó kplɔ́n nǔ taji ɖé ye , é wɛ nyí ɖɔ hwenu e mɛ lɛ tlɛ na nyì ahwan wá , bo na huzu kpannukɔn ye é ɔ , ye kún ɖó na xò daka ó ."
"( luk . 22 : 52 ) ee piyɛ́ɛ sɔ́ hwǐ lɛ ɖokpo dó kpa tó mɛsɛntɔ́ vɔsanúxwlémawutɔ́ ɖaxó ɔ tɔn é ɔ , jezu ɖegbe n’i ɖɔ : “ sɔ́ hwǐ towe ɖó tɛn tɔn mɛ . ”"
"enɛ gudo ɔ , jezu ɖè nugbǒ taji ɖokpo tɔ́n , nugbodòdó ɖé wɛ , bo nɔ xlɛ́ ali ahwanvu tɔn lɛ kaka jɛ égbé . é ɖɔ : “ mɛ e nɔ sɔ́ hwǐ dó fun ahwan na ɔ , hwǐ kú wɛ é na kú . ” — mat . 26 : 51 , 52 ."
"sɔgbe xá micée 4 : 3 ɔ , togun mawu tɔn na “ sɔ́ hwǐ yetɔn dó tun alǐn na , bo na sɔ́ hwǎn yetɔn dó tun gyankpa na . ”"
nǔ enɛ e nɔ ɖè klisanwun nugbǒ lɛ xlɛ́ é sɔgbe xá xó e gbigbɔ mímɛ́ sɔ́ d’ayi mɛ nú mɛsɛ́dó pɔlu é : “ mi ma nɔ zé nǔ nyanya dó sú nǔ nyanya xɔ mɛɖebǔ ó . . .
"enyi mi kpéwú hǔn , mi tɛnkpɔn gbɔn alɔkpa bǐ mɛ lee mi kpéwú gbɔn é , bo nɔ fífá mɛ xá gbɛtɔ́ lɛ bǐ . ”"
"( hlɔ . 12 : 17 , 18 ) pɔlu mɔ wuvɛ̌ gègě kaka bɔ adǎn lɛ́ gbò è ɖò ajotɔ́ lɛ lɔ mɛ có , é zán gbɛ̀ sɔgbe xá xó e éɖesunɔ wlan lɛ é , bo lɔn gbeɖé bo sɔ́ ayijayǐ mɛ ninɔ éɖesunɔ tɔn ɖó ta bo xò nugbodòdó biblu tɔn lɛ nyì kɛ́n ǎ . ( 2 kɔ ."
"11 : 26 , nwt ) é nyɔ́ wà ɔ , é ɖeji dó jehovah kpo nùnywɛ e ɖò xó tɔn mɛ é kpo wu , nùnywɛ enɛ ɔ ka “ nyɔ́ hú ahwanfunnu lɛ . ” — nùt . 9 : 18 ."
klisanwun lɛ nɔ kpɔ́n gbɛ̀ dó mɔ nǔ e xɔ akwɛ tawun hú nǔɖokan lɛ é .
"“ gbɛtɔ́ na bo ɖó nǔ gbɔn ɖebǔ ɔ , gbɛ̀ jɔ gbɛ̀ ɔ ɖò dɔkun tɔn lɛ mɛ ǎ . ”"
"( luk . 12 : 15 ) enɛ wu ɔ , enyi gbè fífá ma kpéwú bo lɛkɔ nú ajotɔ́ axansunxo ɖé ǎ ɔ , klisanwun e ɖó nùnywɛ lɛ é nɔ xwedó nugbodòdó e ɖò xó jezu tɔn elɔ mɛ é : “ mɛɖé wà nǔ nyanya nú we hǔn , ma ba hlɔn tɔn ó . ”"
é tlɛ sixu byɔ ɖɔ mǐ ni jó è dó bonu é ni fɔ nǔ e ba wɛ é ɖè lɛ é bǐ .
"( mat . 5 : 39 , 40 ; luk . 6 : 29 ) * nǔ ɖagbe hugǎn ɔ wɛ nyí ɖɔ a ni sɔnǔ ɖ’ayǐ bá glɔ́n ali nú ninɔmɛ mɔhun lɛ ."
"nú mǐ nyì alɔ nú “ goyiyi e dɔkun jijɛ nɔ zɔ́n mɛ é , ” bonu mɛ e ɖò xá mǐtɔn mɛ lɛ é tuùn mǐ ɖɔ mǐ nyí kúnnuɖetɔ́ jehovah tɔn fífá - kàn - xotɔ́ lɛ ɔ , mǐ na dɔn ayi axansunxo lɛ tɔn wá mǐɖée jí ǎ . — 1 jaan 2 : 16 ; nùx . 18 : 10 ."
klisanwun lɛ nɔ ɖó sísí nú ayixa mɛ ɖevo lɛ tɔn .
"( hlɔ . 14 : 21 ) enyi nùɖitɔ́ hàtɔ́ lɛ wá tuùn ɖɔ hagbɛ̌ agun ɔ tɔn ɖé ɖó tú , bo nɔ dó jɛhun dó éɖée jí ɔ , é sixu cí kliwun nú ye mɛ ɖé lɛ bo tlɛ sixu lɛ́ nyí afɔklɛ́nnú nú ye ."
"wanyiyi nɔ sísɛ́ mǐ bɔ nǔ mɛ ɖevo lɛ tɔn nɔ ɖu ayi mɛ nú mǐ hú mǐɖesunɔ tɔn , nú é na bo tlɛ byɔ ɖɔ mǐ ni xò nǔ e sín acɛ mǐ ɖó lɛ é nyì kɛ́n ɔ nɛ . — 1 kɔ . 10 : 32 , 33 ; 13 : 4 , 5 ."
klisanwun lɛ nɔ tɛ́n kpɔ́n bo nɔ sɔ́ kpɔ́ndéwú ɖagbe ɖ’ayǐ .
"( 2 kɔ . 4 : 2 ; 1 pi . 5 : 2 , 3 ) nú è ɖè wě xá klisanwun ɖé bonu é lɛ́ kpó ɖò tú zán dó jɛhun dó éɖée jí wɛ ɔ , è sixu kpɔ́n ɛ dó mɔ mɛ e ma sɔ́ ɖò kpɔ́ndéwú ɖagbe nyí wɛ ǎ é ɖé ."
"enɛ wu ɔ , é na jɛxa bo na ɖó azɔ̌ lɛ alǒ wǔjɔmɛzɔ́ bunɔ lɛ ɖò agun ɔ mɛ ǎ ."
nǔ ɖokpo ɔ wɛ é na nyí nú klisanwun e agbazazɔ́ tɔn nɔ byɔ ɖɔ é ni hɛn tú é .
é na nyɔ́ hugǎn ɖɔ é ni ba azɔ̌ ɖevo ! *
"klisanwun ɖé ɖesu wɛ na wá gbeta ɖé kɔn dó lee é na jɛhun dó éɖée , xwédo tɔn alǒ nǔɖokan tɔn lɛ jí gbɔn é wu ; éɖesu wɛ na lɛ́ wá gbeta ɖé kɔn dó azɔ̌ e é na wà é wu ."
"amɔ̌ , flín ɖɔ nugbodòdó biblu tɔn lɛ nɔ ɖè nùnywɛ mawu tɔn kpo wǎn e é yí nú mǐ é kpo xlɛ́ ."
"enɛ wu ɔ , klisanwun e zin ɖò gbigbɔ lixo lɛ é nɔ zɔ́n dó nugbodòdó enɛ lɛ jí , bo nɔ wá gbeta ɔ kɔn ɖɔ emi kún na hɛn adǎnwanu ɖé dó jɛhun dó emiɖée jí ó ."
"ye tuùn ɖɔ ayijayǐ jɔ ayijayǐ e na nɔ ayǐ sɔyi é nɔ wá nú mɛ ɖěɖee nɔ xlɛ́ ɖɔ emi ɖeji dó mawu wu , lobo nɔ zán gbɛ̀ sɔgbe xá nugbodòdó e ɖò biblu mɛ lɛ é é . — ðɛh . 97 : 10 ; nùx . 1 : 33 ; 2 : 6 , 7 ."
"enyi è ma ɖò tú lɛ ɖě zán wɛ ǎ ɔ , é na nyɔ́ ɖɔ è ni ɖè kpɛ́n ɔ sín mɛ , bɔ vlafo ɔ , è na tún nǔ lɛ ɖó vovo , lobo sɔ́ ɖó fí e jɛxa é ."
"klisanwun lɛ nɔ setónú nú sɛ́n tò tɔn ɖò fí e è gbɛ́ ɖɔ è ni ma ɖó tú ɖè , alǒ è ni ma zán ɖò alɔkpa ɖé lɛ mɛ ó é ɖè lɛ é . — hlɔ ."
13 : 1 .
"nú nǔ e ɖu hunjijɛ dó mɛɖée jí bonu è ma hwlɛn kàn xá mɛ ó é ɔ , kpɔ́n xota “ comment éviter le viol ” ɖò réveillez - vous ! 8 mars 1993 tɔn mɛ ."
"è na tinmɛ ɖevo lɛ dó azɔ̌ e wiwa tɔn na byɔ ɖɔ è ni hɛn tú é jí ɖò atɔxwɛ ( gungbe ) 1er novembre 2005 tɔn mɛ , wex . 31 ; kpo atɔxwɛ ( flansegbe ) tɔn 15 octobre 1983 tɔn kpo mɛ , wex . 25 - 26 ."
juillet 2017
xota nùkplɔnkplɔn tɔn lɛ nú : 28 août – 24 septembre 2017
pologne
wɛnjlatɔ́ ɖé ɖò wɛn biblu tɔn má xá azɔ̌gbɛ́ tɔn lɛ ɖokpo wɛ ɖò pɔ́mugbo ɖé mɛ ɖò grójec
119 932
50 479
190 613
‘ mi kpa jah ! ’ etɛwu ?
‘ mi kpa jah !
ðó susu kpa n’i nɔ nyɔ́ bo sɔgbe . ’ — ðɛh .
147 : 1 .
"han lɛ : 104 , 152"
nɛ̌ ðɛhan 147gɔ́ ɔ ka d’alɔ we bɔ . . .
lee nǔ towe nɔ ɖu ayi mɛ nú jehovah gbɔn é na sù nukún towe mɛ gbɛn ?
a ɖeji ɖɔ jehovah na hwlɛn we gbɔn ?
a mɔ lee jehovah nɔ zán xó tɔn dó nɔ gudo nú togun tɔn gbɔn é gbɛn ?
1 - 3 . ( a ) hwetɛnu mɔ̌ è ka wlan ðɛhan 147gɔ́ ɔ ? ( b ) etɛ mǐ ka sixu mɔ kplɔ́n ɖò ðɛhan 147gɔ́ ɔ mɛ ?
"enyi mɛɖé wà azɔ̌ e è ɖè n’i é ganji , alǒ ɖè jijɔ klisanwun tɔn taji ɖé xlɛ́ ɔ , é jɛxa ɖɔ è ni kpa ɛ ."
"nú é jɛxa ɖɔ è ni wà mɔ̌ nú gbɛtɔ́ ɔ , kpɔ́n lee mǐ ɖó hwɛjijɔ sɔ bo na kpa jehovah mawu é !"
"mǐ sixu kpa ɛ , ɖó hlɔnhlɔn aditi e é ɖó bɔ mǐ nɔ mɔ ɖò lee nùɖíɖó tɔn lɛ jiwǔ sɔ́ é mɛ é wu , alǒ ɖó ali e nu é nɔ wà nǔ xá mǐ mɛ gbɛtɔ́ lɛ ɖè kpo wanyiyi kpo , bɔ vɔsisa gbɛxɔnumɛ tɔn vǐ tɔn tɔn e é sɔnǔ na é xlɛ́ é wu ."
2 enɛ sísɛ́ mɛ e wlan ðɛhan 147gɔ́ ɔ é bɔ é kpa jehovah .
"é lɛ́ dó wusyɛn lanmɛ nú mɛ ɖevo lɛ ɖɔ ye ni wá gɔ́ nú emi nú ye na kpa mawu . — xà ðɛhan 147 : 1 , 7 , 12 ."
"3 mǐ tuùn mɛ e wlan ɖɛhan enɛ é ǎ , amɔ̌ , é cí ɖɔ ɖɛhanwlantɔ́ enɛ ɔ nɔ gbɛ̀ hwenu e jehovah lɛkɔ nú izlayɛli - ví lɛ sín kannumɔgbenu ɖò babilɔnu wá yì jeluzalɛmu é . ( ðɛh ."
147 : 2 ) kɔlilɛ togun mawu tɔn tɔn wá yì fí e ye na bló sinsɛn nugbǒ ɔ ɖè é wɛ na ko sísɛ́ ɖɛhanwlantɔ́ ɔ bɔ é kpa jehovah .
"amɔ̌ , é na hwɛjijɔ ɖevo e wu é wà mɔ̌ lɛ é ."
hwɛjijɔ tɛ lɛ ka wɛ ?
hwɛjijɔ tɛ lɛ a ka ɖó bo na d’axwá ɖɔ ‘ mi kpa jah ! ’ ? * — ðɛh . 147 : 1 .
jehovah gbɔ azɔn nú mɛ e ayi yetɔn xò akpà lɛ é
"hwenu e axɔsu silusi ɖè izlayɛli - ví e ɖò kannumɔgbenu lɛ é nyite é ɔ , nɛ̌ nǔ ka ɖó na ko cí nú ye ? etɛwu ?"
4 dǒ nukún mɛ bo kpɔ́n lee nǔ na ko cí nú izlayɛli - ví e ɖò kannumɔgbenu ɖò babilɔnu lɛ é .
mɛ e wlí ye lɛ é nɔ ko ye bo nɔ ɖɔ : “ mi dó sinyɔ́ɔ sín han ɖokpo bo jì nú mǐ . ”
"ðò hwe ɔ nu ɔ , jeluzalɛmu e nyí hwɛjijɔ ɖaxó bǐ e wu ye nɔ j’awǎ ɖò jehovah mɛ é ɖò vɔ̌ . ( ðɛh ."
"137 : 1 - 3 , 6 ) nǔ e ɖò jwifu lɛ wà wɛ é nyí hanjiji xó ǎ ."
"ayi yetɔn gbado , bɔ ye ɖó hudo gbɔdónúmɛ kpo alɔɖakɔnjinúmɛ kpo tɔn ."
"é ɖò mɔ̌ có , xóɖɔɖ’ayǐ mawu tɔn xlɛ́ ɖɔ hwlɛngán na wá gbɔn silusi pɛsi xɔsu ɔ jí ."
é gbà babilɔnu bo jla ɖɔ : ‘ jehovah zɔ́n mì ɖɔ nyɛ ni sá xwé ɖokpo nú emi ɖó jeluzalɛmu .
"mi mɛ e ko sixu ɖò togun tɔn mɛ lɛ bǐ ni lɛkɔ yì jeluzalɛmu . jehovah , mawu mitɔn ni nɔ kpɔ́ xá mi . ’ ( 2 tan 36 : 23 ) kpɔ́n lee xógbe enɛ lɛ na ko dó gbɔ nú izlayɛli - ví e ɖò babilɔnu lɛ é sɔ́ é !"
etɛ ɖɛhanwlantɔ́ ɔ ka ɖɔ dó hlɔnhlɔn e jehovah ɖó bo nɔ gbɔ azɔn nú mɛ e ayi yetɔn xò akpá lɛ é wu ?
"5 enyi akɔta izlayɛli tɔn ɔ blebu wɛ jehovah dó gbɔ na kpowun ǎ , loɔ , é dó gbɔ nú ye mɛ ɖokpo ɖokpo ."
nǔ ɖokpo ɔ wɛ é nɔ bló égbé ɖesu .
"ðɛhanwlantɔ́ ɔ wlan ɖɔ : “ é gbɔ azɔn nú mɛ e ayi yetɔn xò akpà lɛ , bo súnsún ɖasin nú ye [ alǒ ‘ bla akpà yetɔn lɛ , ’ nwt ] . ” ( ðɛh ."
"147 : 3 ) nugbǒ ɔ , jehovah nɔ kpé nukún dó mɛ e ɖò tagba mɔ wɛ ɖò agbaza lixo alǒ lee nǔ nɔ cí nú mɛ e sín alixo lɛ é ."
"égbé ɔ , akpàkpà nɔ sɔ́ jehovah bonu é na dó gbɔ nú mǐ , bo na bló bɔ akpà e ayi mǐtɔn xò é na xwɛ ."
"( ðɛh . 34 : 19 ; eza . 57 : 15 ) é nɔ na mǐ nùnywɛ kpo hlɔnhlɔn kpo , bonu mǐ na dó ɖí xwi xá tagba ɖebǔ e mǐ nɔ mɔ lɛ é . — ja . 1 : 5 ."
nɛ̌ mǐ ka sixu ɖu lè ayi e ɖɛhanwlantɔ́ ɖè sín xó e ɖɔ wɛ é ɖè é jí bo sɔ́ ɖó nǔ e ɖò jinukúnsin lɛ é jí ɖò ðɛhan 147 : 4 mɛ é tɔn gbɔn ?
"6 ðɛhanwlantɔ́ ɔ sɔ́ ayi tɔn ɖó nǔ e ɖò jinukúnsin lɛ é jí , bo ɖɔ nú mǐ dó jehovah wu ɖɔ “ é xà sunví nabi e ɖò jǐ é ” bo “ na nyikɔ ɖokpo ɖokpo . ” ( ðɛh ."
147 : 4 ) etɛwu é ka cí ɖɔ é ɖè ayi tɔn sín xó e ɖɔ wɛ é ɖè é jí bo sɔ́ ɖó nǔ e ɖò jinukúnsin lɛ é jí ?
"ðǒ ayi nǔ elɔ wu : ðɛhanwlantɔ́ ɔ sixu sɔ́ nukún dó mɔ sunví lɛ , amɔ̌ , é tuùn nabi e ye nyí tawun é ǎ ."
"ðò xwè lɛ gblamɛ ɔ , sunví e mǐ sixu mɔ lɛ é jɛji tawun b’ɛ vɛ́ jlɛ́ ."
mɛɖé lɛ lin ɖɔ sunví liva mɔkpan wɛ ɖò sunvísɛ́kplé mǐtɔn voie lactée ɔ kɔ́kɔ́ɖɔ́kɔ́ mɛ .
é ɖò wɛn ɖɔ sunví nabi e ɖè é dó maxamaxa !
"amɔ̌ , gbɛɖotɔ́ ɔ na nyikɔ ɖé ye mɛ ɖokpo ɖokpo ."
"enɛ xlɛ́ ɖɔ nú jehovah ɔ , sunví ɖokpo ɖokpo gbɔn vo ."
( 1 kɔ . 15 : 41 ) nɛ̌ mǐ mɛ gbɛtɔ́ e nyí nùɖíɖó tɔn ayikúngban jí tɔn lɛ é tɔn ka nyí gbɔn lo ?
"mawu e tuùn fí e sunví ɖokpo ɖokpo ɖè ɖò ganxixo ɖé mɛ é , tuùn hwiɖesunɔ mɛtún ɔ ; é tuùn fí e a ɖè é pɛ́pɛ́pɛ́ , lee nǔ nɔ cí nú we tawun é , bo lɛ́ tuùn nǔ e sín hudo a ɖó tawun ɖò ganxixo ɖebǔ mɛ é !"
"7 , 8 . ( a ) enyi jehovah na hwlɛn togun tɔn sín tɛnkpɔn lɛ mɛ ɔ , etɛ é ka nɔ hɛn ayi mɛ ? ( b ) nǎ kpɔ́ndéwú lee jehovah nɔ xlɛ́ ɖɔ emi nɔ sè wuvɛ̌ xá mɛ gbɔn , hwenu e é nɔ ɖò alɔdo gbɛtɔ́ hwɛhutɔ́ lɛ wɛ é tɔn ."
"7 gbɔn vo nú nǔ towe e nɔ ɖu ayi mɛ nú jehovah é ɔ , é lɛ́ ɖó hlɔnhlɔn kpo wuvɛ̌sexámɛ kpo e jɛxa é bá dó d’alɔ we ɖò gbɛmɛ tagba lɛ mɛ ."
( xà ðɛhan 147 : 5 . )
"a sixu lin ɖɔ ninɔmɛ e mɛ a ɖè é vɛwǔ tawun , bɔ agban e ɖò kɔ jí nú we é lɛ́ kpɛn ."
"amɔ̌ , mawu mɔ nukúnnú jɛ dogbó towe lɛ wu , ɖó ‘ é tuùn ɖɔ kɔgudu kpowun wɛ a nyí . ’ ( ðɛh ."
"103 : 14 ) ðó mǐ nyí hwɛhutɔ́ wutu ɔ , hwɛhwɛ wɛ mǐ nɔ wà nǔ ɖokpo ɔ nyì dò ."
"kpɔ́n lee nu kɛ nyì dò mǐtɔn lɛ , jlǒ agbaza tɔn mǐtɔn e nɔ wá xwetɔ́n sín hweɖenu jɛ hweɖenu lɛ é kpo ayi mǐtɔn e nɔ sísɛ́ mǐ bɔ mǐ nɔ jló mɛ ɖevo nú lɛ é kpo nɔ vɛ́ nú mǐ sɔ́ é !"
"jehovah ɖó gǎnmaɖó enɛ lɛ ɖebǔ ǎ , loɔ , é mɔ nukúnnú jɛ lee nǔ nɔ cí nú mǐ é wu bɔ è sixu jlɛ́ ǎ ! — eza . 40 : 28 ."
"( eza . 41 : 10 , 13 ) ðǒ ayi kpɔ́ndéwú kyoko e nyí nɔví nyɔnu gbexosin - alijitɔ́ ɖé , bɔ awakanmɛ tɔn kú tawun hwenu e é sɛ̀ tɛn yì fí yɔyɔ̌ ɖevo bo na wà sinsɛnzɔ́ ɖò dɔ̌n gudo é wu ."
nɛ̌ jehovah ka ɖexlɛ́ ɖɔ emi mɔ nǔ jɛ tagba tɔn lɛ mɛ gbɔn ?
"é cí n’i ɖɔ jehovah ɖò xó elɔ ɖɔ n’i wɛ tlɔlɔ ɖɔhun : “ un yí wǎn nú we , enyi ɖó a nyí gbexosin - alijitɔ́ wutu kpowun ǎ , amɔ̌ , ɖó a nyí vǐ nyɔnu ce , bo zé hwiɖée jó nú mì wutu wɛ ."
"ðò ninɔmɛ towe mɛ ɔ , nɛ̌ nǔbǐwukpétɔ́ ɔ ka ko xlɛ́ ɖɔ ‘ nùnywɛ emitɔn kún ɖó dogbó ó ’ gbɔn ?"
jehovah nɔ na nǔ e hudo mǐ lɛ é mǐ
ali tɛ nu jehovah ka nɔ d’alɔ mǐ ɖè jɛ nukɔn ?
"9 hweɖelɛnu ɔ , mǐ sixu ɖó hudo nǔ agbaza tɔn lɛ tɔn ."
"ði kpɔ́ndéwú ɔ , a sixu ɖò nǔ lin wɛ ɖɔ emi kún na ɖó nùɖuɖu e na kpé emi é ó ."
"é ɖò mɔ̌ có , jehovah wɛ bló tuto nǔ e na zɔ́n bɔ jinukún lɛ na sù é tɔn , bo tlɛ nɔ lɛ́ na nùɖuɖu avunsákɔwó e nɔ ɖò xovɛ ví ya wɛ lɛ é !"
"nú jehovah kpò ɖò nukún kpé dó avunsákɔwó lɛ wu wɛ jɛn wɛ ɔ , a sixu ɖeji ɖɔ é na na we dandannú e sín hudo a ɖó lɛ é . — ðɛh . 37 : 25 ."
"10 taji bǐ ɔ wɛ nyí ɖɔ jehovah nɔ na nùɖuɖu gbigbɔ tɔn mǐ , bo nɔ na “ fífá . . . tɔn e hugǎn nukúnnúmɔjɛnǔmɛ gbɛtɔ́ tɔn bǐ ɔ ” mǐ ."
"( fili . 4 : 6 , 7 ) mǐ ni sɔ́ kpɔ́ndéwú mutsuo kpo asì tɔn kpo tɔn ."
ye mɔ ɖɔ jehovah na hlɔnhlɔn emi ɖò jɔhɔn ɖaxó e nyí tsunami bo gbà nǔ ɖò japon ɖò 2011 é gudo .
"ðó ye fán nǔ bo xá xwé yetɔn sín xɔta wutu ɔ , ye xò jɔhɔn ɔ zlɛ ."
"nǔ nyí mɔ̌ có , ɖò azǎn enɛ jí ɔ , ye hɛn ɖibla nyí nǔ e ye ɖó lɛ é bǐ bú ."
"ðò zǎn ɔ mɛ ɔ , ye nɔ ablu mɛ bo lɛ́ nɔ fífá nu ɖò xɔ ɖé mɛ , ɖò xwé yetɔn e gblé é sín síngbó wegɔ ɔ jí ."
wema ɖokpo e ye mɔ é wɛ nyí annuaire 2006 des témoins de jéhovah .
xótala “ le tsunami le plus meurtrier jamais recensé ” jí wɛ nukún mutsuo tɔn jɛ tlolo .
"é ɖɔ xó dó ayikúngban e danwǔ ɖò sumatra ɖò 2004 , bo dɔn tsunami e hu mɛ hugǎn ɖò hwenuxó mɛ é wá é wu ."
mutsuo kpo asì tɔn kpo y’avǐ hwenu e ye ɖò nǔ enɛ e jɛ é xà wɛ é .
"ye mɔ ɖɔ jehovah kpé nukún dó emi wu kpo wanyiyi kpo , bo na kanmɛsyɛn gbigbɔ tɔn e sín hudo emi ɖó é emi dó hwetɔnnu ."
jehovah lɛ́ sɔnǔ nú nǔ e sín hudo ye ɖó ɖò agbaza lixo é kpo wanyiyi kpo .
nɔví gbigbɔ tɔn yetɔn lɛ hɛn sɔ ye .
"amɔ̌ , nǔ e lɛ́ na kanmɛsyɛn ye tawun é wɛ nyí ba e afɔsɔ́ɖótetɔ́ tutoblonunu mawu tɔn tɔn lɛ ba agun ɔ kpɔ́n é ."
kpɔ́n lee é dó gbɔ nú mɛ sɔ́ é ! ”
"ali taji hugǎn e nu mawu nɔ d’alɔ mǐ ɖè é wɛ nyí ɖɔ é nɔ na nùɖuɖu gbigbɔ tɔn mǐ , amɔ̌ , é nɔ lɛ́ sú hudo agbaza tɔn mǐtɔn lɛ sín dò ."
ðu lè hlɔnhlɔn e mawu nɔ zán dó hwlɛn mɛ é tɔn
etɛ mɛ ɖěɖee nɔ ɖó nukún na ɖu lè hlɔnhlɔn e mawu nɔ zán dó hwlɛn mɛ é tɔn é ka ɖó na wà ?
"11 jehovah ɖò gbesisɔmɛ tɛgbɛ bo na d’alɔ ‘ mɛ e nɔ sɔ́ yeɖée hwe lɛ , bɔ ye nɔ site . ’"
( ðɛh .
"147 : 6a ) amɔ̌ , nɛ̌ mǐ ka sixu ɖu lè gbesisɔmɛ e é ɖè bo na wà nǔ dó ta mǐtɔn mɛ é tɔn gbɔn ?"
mǐ ɖó na ɖó kancica ɖagbe ɖé xá ɛ .
( sof . 2 : 3 ) mɛɖesɔhwetɔ́ lɛ nɔ ɖó nukún ɖɔ mawu na jla nǔmasɔgbe ɖebǔ e jɛ dó ye wu é ɖó bo lɛ́ ɖè nǔ e enɛ ko hɛn gblé dó ye wu lɛ é síìn .
jehovah nɔ kpɔ́n mɛ mɔhun lɛ bɔ nǔ yetɔn nɔ nyɔ́ nukún tɔn mɛ .
"12 , 13 . ( a ) bo na dó ɖu lè alɔdo mawu tɔn tɔn ɔ , etɛ mǐ ka ɖó na nyì alɔ na ? ( b ) mɛ alɔkpa tɛ lɛ sín nǔ wɛ nɔ nyɔ́ jehovah nukúnmɛ ?"
"12 ðò alɔ ɖevo mɛ ɔ , mawu “ sɔ́ mɛdídá lɛ hwe kaka bɔ ye nɔ j’ayǐ . ”"
147 : 6b ) xó enɛ lɛ syɛn tawun !
"bo na dó ɖu lè xomɛnyínyɔ́ mawu tɔn tɔn , lobo nyì alɔ nú xomɛsin tɔn ɔ , mǐ ɖó na gbɛ́ wǎn nú nǔ e é gbɛ́ wǎn na lɛ é . ( ðɛh ."
"97 : 10 ) ði kpɔ́ndéwú ɔ , mǐ ɖó na nyì alɔ nú nùblibliwiwa ."
"enɛ xlɛ́ ɖɔ mǐ ɖó na ɖó wǔ zɔ nú nǔ ɖebǔ e na kplá mǐ yì nǔ nyanya mɔhun kɔn é , ɖi fɔtóo nùblibliwiwa tɔn lɛ mɔ̌ . ( ðɛh ."
"119 : 37 ; mat . 5 : 28 ) enɛ sixu byɔ gǎndido tawun , amɔ̌ , é jɛxa ɖɔ mǐ ni wà nǔ e wu mǐ kpé é bǐ , bá dó mɔ nyɔna jehovah tɔn ."
"13 ðò ahwan enɛ funfun hwenu ɔ , mǐ ɖó na ganjɛ jehovah wu , é nyí dó mǐɖesunɔ wu ǎ ."
"enyi mǐɖesunɔ dó gǎn bo na hwlɛn mǐɖée kpo “ hlɔnhlɔn e ɖò ahwan - yisɔ́sú wu é ” kpo , enɛ wɛ nyí ɖɔ mǐ yì ba alɔdo mɛ ɖevo lɛ tɔn ɔ , é ka na nyɔ́ nukún tɔn mɛ à ?"
"mǐ na bo lɛ́ ganjɛ “ hlɔnhlɔn e ɖò ahwanfuntɔ́ syɛnsyɛn ɖé wu ɔ ” wu , bo wà nǔ ɖi ɖɔ mǐɖesunɔ alǒ gbɛtɔ́ ɖevo lɛ sixu hwlɛn mǐ gán ɖɔhun ɔ , é na jɛnu ǎ . ( ðɛh ."
"147 : 10 ) é nyɔ́ wà ɔ , mǐ ɖó na sɛkpɔ jehovah bo savo bo byɔ ɛ ɖɔ é ni d’alɔ mǐ ."
"é gbɔn vo nú gbɛtɔ́ e nɔ ɖè wě xá mɛ lɛ é , agbɔ̌n nɔ kpé è gbeɖé bonu é na gbɔ tó ɖó nùbyɔbyɔ mǐtɔn lɛ ǎ , enyi mǐ na bo tlɛ ɖò byɔbyɔ ɛ wɛ hwɛhwɛ ɔ nɛ ."
"( ðɛh . 147 : 11 ) mǐ sixu ɖeji ɖɔ ɖò xomɛnyínyɔ́ tɔn mɛ ɔ , é na nɔ kpɔ́ xá mǐ , lobo na d’alɔ mǐ bɔ mǐ na ɖu ɖò jlǒ nyanya mǐtɔn lɛ jí ."
ganjɛwu tɛ ka na hlɔnhlɔn ɖɛhanwlantɔ́ ɔ ?
14 jehovah na mǐ ganjɛwu e na zɔ́n bɔ mǐ na kudeji ɖɔ é na d’alɔ togun tɔn hwenu e é ɖò hudo mɛ é .
é na fífá we ɖò ayikúngban towe jí . ”
"( ðɛh . 147 : 13 , 14 ) kpɔ́n lee tuùn e ɖɛhanwlantɔ́ ɔ tuùn ɖɔ mawu na na syɛnsyɛn nǔ e è nɔ dó sú hɔntogbo toxo ɔ tɔn lɛ na , bo na dó cyɔn alɔ sinsɛn - blotɔ́ tɔn lɛ jí é na ko na jiɖe è sɔ́ é !"
nɛ̌ xó mawu tɔn ka sixu d’alɔ mǐ gbɔn hwenu e mǐ mɔ ɖɔ tɛnkpɔn lɛ wá ɖi bú mǐ é ?
( kpɔ́n akpáxwé 15 - 17 )
nɛ̌ jehovah ka nɔ zán xó tɔn dó d’alɔ mǐ gbɔn ? ( b ) nǎ kpɔ́ndéwú lee ‘ nǔ e mawu zɔ́n lɛ nɔ nyí wiwa blewun ’ gbɔn é tɔn .
15 a sixu mɔ tagba ɖé lɛ bɔ ye na nɔ ɖó linkpɔ́n nú we .
jehovah sixu na we nùnywɛ bɔ a na ɖí xwi xá .
"ðɛhanwlantɔ́ ɔ ɖɔ dó mawu tɔn wu ɖɔ “ é nɔ ɖɔ xó nú ayikúngban ɔ , bɔ nǔ e é zɔ́n wiwa lɛ bǐ nɔ nyí wiwa blewun . ”"
"ee ɖɛhanwlantɔ́ ɔ ɖɔ ɖɔ ‘ é nɔ sɛ́ laglási dó bɔ é nɔ gbà fo jǐ ɖɔhun , lobɔ kɛ́njí nɔ ja ’ gudo é ɔ , é kanbyɔ ɖɔ : “ mɛ̌ ka sixu nɔte avuvɔ tɔn nukɔn ? ”"
é ɖɔ gɔ́ na ɖɔ jehovah “ nɔ lɛ́ ɖɔ xó kpowun bɔ [ ye ] bǐ nɔ sínsín . ”
"( ðɛh . 147 : 15 - 18 ) mawu nùnywɛbǐnɔ , hlɔnhlɔnbǐnɔ mǐtɔn , éyɛ mɛ e ɖ’acɛ dó kɛ́njí kpo laglási kpo jí é sixu d’alɔ mǐ , bɔ mǐ na ɖu ɖò afɔklɛ́nnú ɖebǔ e mǐ nɔ mɔ é jí ."
"bɔ “ nǔ e é zɔ́n wiwa lɛ bǐ nɔ nyí wiwa blewun , ” enɛ wɛ nyí ɖɔ é nɔ ɖò gbesisɔmɛ bo nɔ na mǐ alixlɛ́mɛ gbigbɔ tɔn hwenu e mǐ ɖó hudo tɔn dó é ."
"lin tamɛ dó lè e a nɔ mɔ ɖò biblu xixa , wema ɖěɖee “ [ deví ] gbejinɔtɔ́ , ayiɖotenanɔ ” ɔ ɖetɔ́n lɛ é biba dò na , televiziɔn jw tɔn kpinkpɔn , jw.org jí yiyi , xó ɖiɖɔ xá mɛxo agun tɔn lɛ kpo gbɛ̌dido xá klisanwun hàtɔ́ lɛ kpo mɛ é jí ."
( mat . 24 : 45 ) a ka ko mɔ ɖɔ jehovah ɖò gbesisɔmɛ bo na xlɛ́ ali mǐ blewun à ?
17 simone mɔ hlɔnhlɔn xó mawu tɔn tɔn .
"é nɔ mɔ ɖɔ emi kún hwɛ́n nùtí ó , bo tlɛ nɔ xò nǔ kpɔ́n ɖɔ emi ka nyí mɛ bɔ nǔ emitɔn na nyɔ́ mawu nukúnmɛ à jí ."
"é ɖò mɔ̌ có , hwe ɖěɖee nu awakanmɛ kú i é ɔ , é tɛ́ dó ɖɛxixo wu lobo ba alɔdo jehovah tɔn ."
é lɛ́ hɛn alɔnu tɔn ján ɖò biblu kpinkplɔn mɛ .
é ɖɔ : “ un ko ɖò ninɔmɛ ɖé mɛ kpɔ́n bo gɔn hlɔnhlɔn kpo alixlɛ́mɛ jehovah tɔn kpo mɔ gbeɖé ǎ . ”
enɛ ko d’alɔ ɛ bɔ é nɔ dó gǎn bo nɔ sɔ́ ayi tɔn ɖó nǔ ɖagbe lɛ jí lee é kpéwú gbɔn é .
aniwu a ka nɔ mɔ ɖɔ jehovah jɔwu we ? hwɛjijɔ tɛ lɛ a ka ɖó bo na d’axwá ɖɔ ‘ mi kpa jah ! ’ ?
18 ðɛhanwlantɔ́ ɔ tuùn lee è jɔwu togun mawu tɔn hwexónu tɔn ɔ gbɔn é .
"yedɛɛ lɛ wɛ nyí togun ɖokpo géé e mawu na “ xó ” tɔn , “ sɛ́n tɔn lɛ kpo gbeta tɔn lɛ kpo ” é ."
"égbé ɔ , nyɔna ɖé wɛ é nyí ɖɔ mǐdɛɛ lɛ wɛ nyí mɛ ɖokpo e ɖò ayikúngban ɔ jí bɔ è nɔ sɔ́ nyikɔ mawu tɔn dó ylɔ é ."
"ðó mǐ tuùn jehovah , bo jó xó tɔn dó bɔ é w’azɔ̌ ɖò gbɛzán mǐtɔn mɛ wutu ɔ , mǐ nɔ ɖu vivǐ kancica bunɔ ɖé tɔn xá ɛ ."
"ði mɛ e wlan ðɛhan 147gɔ́ ɔ é ɖɔhun ɔ , mǐ ɖó hwɛjijɔ ɖagbe gègě , bo na d’axwá ɖɔ ‘ mi kpa jah ! ’ bo na lɛ́ dó wusyɛn lanmɛ nú mɛ ɖevo lɛ bonu ye na wà nǔ ɖokpo ɔ à cé ? [ nǔ e è ðɔ ðò dò é ] jah ɔ , sɛ́nkpo nyikɔ jehovah tɔn tɔn wɛ ."
“ é ni . . .
"‘ sɔ́ jehovah dó ɖó nǔ e víví nú we hú nǔ bǐ é ; enɛ ɔ , é na na nǔ e ɖò hǔn mɛ nú we lɛ we . ’ — ðɛh ."
37 : 4 . .
"han lɛ : 89 , 140"
etɛ alɔɖiɖo ɖò sinsɛnzɔ́ hwebǐnu tɔn mɛ ka nɔ kplɔ́n mɛ winnyawinnya lɛ ?
"etɛwu mɛ winnyawinnya lɛ ka ɖó na wá gbeta ɖé kɔn dó sɔgudo wu ? amɔ̌ , etɛwu ye ma ka ɖó na ɖò linkpɔ́n mɛ zɛ xwé wu ǎ ?"
é ɖò wɛn ɖɔ tuto biblo sixu vɛwǔ tawun .
ðyɔvǐ e nɔ nyí heather é ɖɔ : “ é dó xɛsi ɖesu .
a ɖó na wá gbeta ɖé kɔn dó nǔ e a na zán gbɛhwenu towe e kpò é dó wà é wu . ”
"amɔ̌ , kpankɔ́n ."
"jehovah ɖɔ nú togun tɔn ɖɔ : “ ma ɖò nukún dó gbɛmɛ kpɔ́n wɛ ó , ɖó nyì wɛ nyí mawu towe ."
2 jehovah byɔ we ɖɔ a ni bló tuto e nùnywɛ kpé é dó sɔgudo towe wu . ( nùt .
12 : 1 ; mat . 6 : 20 ) é jló ɖɔ a ni nɔ awǎjijɛ mɛ .
"nǔ ɖagbeɖagbe e é dá , bɔ a nɔ kpɔ́n , sè gbè yetɔn alǒ ɖɔ́ ye kpɔ́n lɛ é xlɛ́ enɛ ."
"lɛ̌ lin tamɛ kpɔ́n dó lee é nɔ kpé nukún dó mǐ wu , bo nɔ kplɔ́n gbɛzinzan ɖagbe hugǎn ɔ mǐ gbɔn é jí ."
jehovah ɖɔ nú mɛ ɖěɖee gbɛ́ wěɖexámɛ tɔn lɛ é ɖɔ : “ nǔ e ma nɔ jló mì ǎ é wiwa nɔ víví nú mi . . .
"mɛsɛntɔ́ ce lɛ na ɖò awǎjijɛ mɛ , midɛɛ lɛ ka na ɖu winnya . . ."
"mɛsɛntɔ́ ce lɛ na nɔ ɖò xó sú wɛ kpo awǎjijɛ kpo , ɖó nǔ na nyɔ́ nú ye . ”"
"( eza . 65 : 12 - 14 ) enyi togun jehovah tɔn wá gbeta e nùnywɛ kpé lɛ é kɔn ɖò gbɛmɛ ɔ , é nɔ kpa susu n’i . — nùx . 27 : 11 ."
tuto e na zɔ́n bɔ a na ðó awǎjijɛ lɛ é
etɛ jehovah ka ba ɖɔ a ni wà ?
3 tuto alɔkpa tɛ lɛ jehovah ka byɔ we ɖɔ a ni bló ?
"é dá gbɛtɔ́ lɛ , bonu ye ni ba awǎjijɛ gbɔn tuùntuùn i bo lɛ́ sɛ̀n ɛ kpo gbejininɔ kpo gblamɛ ."
"( ðɛh . 128 : 1 ; mat . 5 : 3 ) kanlin e é dá lɛ é tɔn nyí gbɔn mɔ̌ ɖebǔ ǎ , nǔ ɖuɖu , sìn nunu kpo kún gbigbá kpo kɛɖɛ wɛ nɔ mya nukún nú yedɛɛ lɛ ."
"mawu ba ɖɔ a ni bló tuto nú nǔ ɖevo lɛ , é ni ma nyí nú nǔ e sín dò kanlin lɛ nɔ sú é kpowun ó , bo na mɔ tɛn dó ɖó awǎjijɛ ."
"gbɛɖotɔ́ towe ɔ , “ mawu wanyiyi kpo fífá kpo nɔ ” e bló gbɛtɔ́ lɛ ɖó “ akpajlɛ éɖesunɔ ” tɔn mɛ é wɛ . ( 2 kɔ . 13 : 11 ; bǐb ."
"1 : 27 ) enyi a wà nǔ mawu wanyiyinɔ ɔ ɖɔhun ɔ , a na ɖó awǎjijɛ . mawuxówema ɔ ɖɔ : “ nùnamɛ nɔ dó xomɛhunhun nú mɛ hú nǔyiɖòmɛsí . ”"
( mɛ . 20 : 35 ) nugbǒ taji ɖé wɛ enɛ nyí ɖò gbɛzán gbɛtɔ́ tɔn mɛ .
"enɛ wu ɔ , jehovah jló ɖɔ a ni sɔ́ ayi dó wanyiyi ɖiɖexlɛ́ mɛ ɖevo lɛ kpo éɖesunɔ kpo jí ɖò tuto towe lɛ mɛ . — xà matie 22 : 36 - 39 ."
etɛ ka nɔ na awǎjijɛ jezu ?
4 jezu klisu zé kpɔ́ndéwú e nǔ bǐ vɔ ɖ’ewu é ɖ’ayǐ nú mi mɛ winnyawinnya lɛ .
"hwenu e é ɖò vǔ é ɔ , é ɖò wɛn ɖɔ é nɔ da ayihun ."
3 : 4 ) jezu lɛ́ sɛkpɔ jehovah gbɔn mawuxówema ɔ kpinkplɔn gblamɛ .
"hwenu e é ɖó xwè 12 é ɔ , “ nùnywɛ tɔn kpodo xósin e na wɛ é ɖè ” dó nǔ gbigbɔ tɔn lɛ wu ɖò tɛmpli ɔ mɛ “ lɛ kpan ” kpaca sɛnkplɔnmɛtɔ́ lɛ . — luk . 2 : 42 , 46 , 47 ."
5 jezu sù bo wá huzu mɛxo awǎjijɛnɔ ɖé .
etɛ ka zɔ́n bɔ é nyí awǎjijɛnɔ ?
é tuùn ɖɔ mawu ba ɖɔ emi ni “ jla wɛnɖagbe tɔn wamamɔnɔ lɛ . . . [ bo ] ɖɔ nú nukúntíntɔ́nnɔ lɛ ɖɔ nukún yetɔn hun . ”
( luk . 4 : 18 ) nǔ e mawu ba ɖɔ jezu ni wà lɛ é wiwa nɔ víví n’i .
"ðɛhan 40 : 9 ɖɔ lee nǔ nɔ cí n’i é : “ mawu ce , jlǒ towe wiwa nɔ víví nú mì . ”"
nǔ kplɔnkplɔn mɛ ɖevo lɛ dó tɔ́ tɔn jixwé tɔn ɔ wu nɔ víví n’i .
( xà luki 10 : 21 . )
"gbè ɖokpo ɔ , ee jezu kplɔ́n nǔ nawe ɖé dó sinsɛn nugbǒ ɔ wu gudo é ɔ , é ɖɔ nú ahwanvu tɔn lɛ ɖɔ : “ nùɖuɖu ce wɛ nyí ɖɔ ma bló jlǒ mɛ e sɛ́ mì dó ɔ tɔn , bo ka wà azɔ̌ e é zɔ́n mì ɔ yì kpé . ”"
é sixu na awǎjijɛ hwi lɔ .
etɛwu é ka jɛxa ɖɔ a ni ɖɔ xó ɖó kpɔ́ xá klisanwun e ko mɔ nǔ kpɔ́n lɛ é dó tuto e a bló dó sɔgudo wu lɛ é jí ?
6 klisanwun gègě ɖu vivǐ awǎjijɛ tɔn hwenu e ye ɖò winnyawinnya mɛ é gbɔn gbexosin - alijitɔ́ sín azɔ̌ wiwa gblamɛ .
etɛwu a ma ka na ɖɔ xó dó tuto towe jí xá ye mɛ ɖé lɛ ǎ ?
"( nùx . 15 : 22 ) mɛ enɛ lɛ e ɖò gbɛ̀ ɖò gbigbɔ lixo é sixu ɖɔ nú we ɖɔ sinsɛnzɔ́ hwebǐnu tɔn nɔ kplɔ́n mɛ , bɔ è nɔ ɖu lè tɔn ɖò gbɛzán mɛtɔn bǐ mɛ ."
"ee tɔ́ jixwé tɔn jezu tɔn kplɔ́n ɛ gudo é ɔ , jezu kpó ɖò nǔ kplɔ́n wɛ ɖò sinsɛnzɔ́ tɔn ayikúngban jí tɔn ɔ mɛ ."
"ði kpɔ́ndéwú ɔ , é mɔ awǎjijɛ e è nɔ mɔ hwenu e è bló bɔ wɛnɖagbe ɔ byɔ ayi mɛ lɛ tɔn mɛ é kpo awǎjijɛ e è nɔ mɔ ɖò gbejininɔ ɖò mɛtɛnkpɔn mɛ lɛ é kpo ."
( xà ezayíi 50 : 4 ; ebl . 5 : 8 ; 12 : 2 ) mǐ ni ɖɔ xó dó sinsɛnzɔ́ hwebǐnu tɔn sín akpáxwé e sixu na awǎjijɛ we tawun é ɖé lɛ jí .
nǔ kplɔnkplɔn mɛ lɛ bonu ye ni huzu ahwanvu nyí azɔ̌ ðagbe ðé
etɛwu nǔ kplɔnkplɔn xá mɛ lɛ bonu ye ni huzu ahwanvu ka nɔ víví nú mɛ winnyawinnya gègě ?
"7 jezu ɖɔ : “ mi yì bo kplɔ́n nǔ akɔta lɛ bǐ , bonu ye ni huzu ahwanvu ce . . . ."
"mi kplɔ́n nǔ ye . ” ( mat . 28 : 19 , 20 ) enyi a bló tuto bo na kplɔ́n nǔ mɛ lɛ bonu ye na huzu ahwanvu hǔn , azɔ̌ e nɔ na awǎjijɛ mɛ hugǎn bo nɔ kpa susu nú mawu é wɛ a sɔ́ nɛ ."
"agaɖanu dìn ɔ , nɔví sunnu winnyawinnya ɖé nɔ nyí timothy bo bɛ́ azɔ̌ gbexosin - alijitɔ́ tɔn ; é ɖɔ : “ un yí wǎn nú sinsɛnzɔ́ hwebǐnu tɔn wiwa nú jehovah , ɖó lee un nɔ xlɛ́ ɛ ɖɔ un yí wǎn n’i gbɔn é nɛ ."
"ðò bǐbɛ̌mɛ ɔ , un kpéwú bo bɛ́ biblu kpinkplɔn xá mɛ ɖebǔ ǎ , amɔ̌ , ɖò nukɔnmɛ ɔ , un sɛ̀ tɛn yì fí ɖevo bɔ ɖò sun ɖokpo vlamɛ ɔ , un bɛ́ biblu kpinkplɔn xá mɛ gègě ."
"ee un yì wemaxɔmɛ biblu kpinkplɔn tɔn nú nɔví sunnu tlɛnnɔ lɛ * ee è nɔ bló xɔ sun wè é gudo é ɔ , è byɔ mì ɖɔ nyì ni yì w’azɔ̌ ɖò fí e un bɛ́ biblu kpinkplɔn xá mɛ ɛnɛ ɖè é ."
"lee gbigbɔ mímɛ́ ɔ ɖò mɛ lɛ huzu wɛ gbɔn é ɔ , mɔ̌ wɛ nǔ kpinkplɔn xá ye lɔ nɔ víví nú mì sɔ́ é nɛ . ” — 1 tɛ . 2 : 19 ."
nɛ̌ klisanwun winnyawinnya ɖé lɛ ka ɖ’alɔ ɖò nǔ kplɔnkplɔn mɛ lɛ bonu ye na huzu ahwanvu mɛ bǐ mlɛ́mlɛ́ gbɔn ?
8 klisanwun winnyawinnya ɖé lɛ kplɔ́n gbè yɔyɔ̌ ɖevo .
un lɛ́ zun xɔ́ntɔn xá mɛ ɖěɖee ɖò agun e nɔ dó vietnam - gbè bo sɛkpɔ finɛ é mɛ é .
enɛ d’alɔ mì bɔ un kpé gbexosin - alijitɔ́zɔ́ ce wu ɖò fí e nyɛɖokponɔ nyí mɛxo agun tɔn ɖè ɖò kánɖó e nɔ dó vietnam - gbè é ɖé mɛ é .
"ye mɛ ɖé lɛ yì nukɔn kaka bo bló baptɛm . ” — sɔ́ jlɛ́ dó mɛsɛ́dó 2 : 7 , 8 wu ."
nɛ̌ azɔ̌ nǔ kplɔnkplɔn mɛ lɛ bonu ye na huzu ahwanvu tɔn ka nyí nǔ e nɔ kplɔ́n azɔ̌ ɖagbe mɛ é gbɔn ?
"9 nǔ kplɔnkplɔn mɛ lɛ bonu ye na huzu ahwanvu ɔ azɔ̌kplɔnmɛ ɖagbe ɖé wɛ , bo nɔ kplɔ́n aca azɔ̌wiwa tɔn ɖagbe lɛ , lee xóɖɔɖókpɔ́ na bí alɔ nú mɛ gbɔn é , xó e ɖɔ wɛ è ɖè é jí kúkú dó kpo yɛ̌yi wlí nú mɛ kpo mɛ . ( nùx ."
"21 : 5 ; 2 tim . 2 : 24 ) amɔ̌ , nǔ kplɔnkplɔn mɛ lɛ bonu ye na huzu ahwanvu ɖó awǎjijɛ tawun , ɖó é nɔ d’alɔ mɛ bɔ è nɔ lɛ́ tuùn lee nùɖiɖi mɛtɔn jinjɔn biblu jí gbɔn é hugǎn ."
è nɔ lɛ́ kplɔ́n lee è sixu wà azɔ̌ ɖó kpɔ́ xá jehovah gbɔn é . — 1 kɔ . 3 : 9 .
"enyi mɛ lɛ na bo ma tlɛ nɔ yí wɛn ɔ ɖò fí e a nɔ ɖekúnnu ɖè é ǎ ɔ , nɛ̌ a ka sixu ɖ’alɔ ɖò awǎjijɛ e nɔ tɔ́n sín nǔ kplɔnkplɔn mɛ ɖevo lɛ bonu ye na huzu ahwanvu mɛ é mɛ gbɔn ?"
"10 enyi mɛ nabi ɖé ma tlɛ nɔ yí wɛn ɔ ɖò fí e a ɖè é ǎ ɔ , a sixu ɖu vivǐ nǔ kplɔnkplɔn mɛ lɛ bonu ye na huzu ahwanvu tɔn ."
azɔ̌ enɛ nyí mɛɖokponɔzɔ́ ǎ .
agun ɔ bǐ wɛ nɔ ba ayijlɔjlɔnɔ lɛ .
"nugbǒ wɛ ɖɔ nɔví ɖé sixu mɔ mɛ e sixu wá nyí ahwanvu ɖé é , amɔ̌ , mɛ lɛ bǐ wɛ nɔ ɖ’alɔ ɖò mɛ mɔhun lɛ biba mɛ , bɔ mɛ bǐ sixu lɛ́ ɖ’alɔ ɖò awǎjijɛ e nɔ tɔ́n sín mɛ lɛ é mɛ ."
"ði kpɔ́ndéwú ɔ , brandon wà gbexosin - alijitɔ́zɔ́ nú xwè tɛnnɛ ɖò fí e mɛ lɛ ma nɔ yí wɛn ɔ ɖè ǎ é ."
"é ɖɔ : “ un yí wǎn nú wɛnɖagbejijla , ɖó nǔ e jehovah byɔ mǐ ɖɔ mǐ ni wà é nɛ ."
un bɛ́ gbexosin - alijitɔ́zɔ́ tlolo e un fó wemaxɔmɛ é .
é víví nú mì tawun ɖɔ un bló tuto bo ɖ’alɔ ɖò azɔ̌ nǔ kplɔnkplɔn mɛ lɛ bonu ye na huzu ahwanvu tɔn mɛ bǐ mlɛ́mlɛ́ . ” — nùt .
11 : 6 .
fí e tuto e a bló lɛ é sixu kplá we yì é
sinsɛnzɔ́ mímɛ́ alɔkpa tɛ sín vivǐ mɛ winnyawinnya gègě ka ko ɖu ?
11 ali gègě hun bɔ è na wà sinsɛnzɔ́ nú jehovah .
"ði kpɔ́ndéwú ɔ , mɛ winnyawinnya gègě nɔ zé yeɖée jó bo nɔ ɖ’alɔ ɖò azɔ̌ xɔgbigbá tɔn ɔ mɛ ."
è ɖó hudo kpléxɔ axɔsuɖuto ɔ tɔn kanweko mɔkpan tɔn .
"xɔ enɛ lɛ gbigbá nyí sinsɛnzɔ́ mímɛ́ ɖé , bo nɔ kpa susu nú mawu , lobo sixu lɛ́ zɔ́n bɔ a na ɖó awǎjijɛ ."
"sinsɛnzɔ́ mímɛ́ alɔkpa ɖevo lɛ bǐ ɖɔhun ɔ , gbɛ̌dido xá azɔ̌watɔ́ hàtɔ́ lɛ nɔ na awǎjijɛ mɛ ."
"xɔ yɛhwexɔsuɖuto ɔ tɔn lɛ gbigbá nɔ lɛ́ kplɔ́n mɛ tawun , é nɔ kplɔ́n mɛ lee è nɔ w’azɔ̌ ɖagbe ɖò ayijayǐ mɛ gbɔn é , lee è nɔ nyí azɔ̌watɔ́ kanɖodonǔwutɔ́ gbɔn é , kpo lee è nɔ wà nǔ ɖó kpɔ́ xá mɛ e ɖò nukún kpé dó nǔ wu wɛ lɛ é gbɔn é kpo ."
nyɔna gègě ɖò te kpɔ́n mɛ ɖěɖee byɔ sinsɛnzɔ́ hwebǐnu tɔn mɛ lɛ é ( kpɔ́n akpáxwé 11 - 13 )
12 nɔví sunnu e nɔ nyí kevin é ɖɔ : “ sín hwenu e un kpò ɖò vǔ é wɛ é nɔ jló mì ɖɔ un na wá wà sinsɛnzɔ́ hwebǐnu tɔn nú jehovah gbè ɖokpo .
"un nɔ wà azɔ̌ xá nɔví xɔgbátɔ́ ɖé nú táan klewun klewun ɖé , bo nɔ dó kpé nukún nyiɖée wu ."
gbɛ̌ta xɔgbigbá tɔn e mɛ un ɖè é cí xwédo ɖé ɖɔhun .
nɛ̌ sinsɛnzɔ́ betɛli tɔn ka nɔ zɔ́n bɔ mɛ winnyawinnya lɛ nɔ ɖó awǎjijɛ gbɔn ?
13 mɛ ɖěɖee wà nǔ sɔgbe kpo tuto e ye bló bo na sɛ̀n jehovah hwebǐnu lɛ é kpo é ɖé lɛ ɖò betɛli dìn .
xwédo betɛli tɔn nɔ d’alɔ bɔ è nɔ sɔnǔ nú nùɖuɖu gbigbɔ tɔn lɛ .
"azɔ̌watɔ́ betɛli tɔn ɖé nɔ nyí dustin , bo ɖɔ : “ hwenu e un ɖó xwè tɛnnɛ é wɛ un jɛ sinsɛnzɔ́ hwebǐnu tɔn gbé nya jí , bo bɛ́ gbexosin - alijitɔ́zɔ́ hwenu e un fó wemaxɔmɛ é ."
"ðò betɛli ɔ , un nɔ sè lee azɔ̌ nǔ kplɔnkplɔn mɛ lɛ , bonu ye na huzu ahwanvu tɔn ɔ ɖò nukɔn yì wɛ gbɔn gbɛ̀ ɔ bǐ mɛ gbɔn é tlɔlɔ , bɔ é nɔ víví nú mì ."
tuto tɛ lɛ a ka na bló dó sɔgudo towe wu ?
nɛ̌ a ka sixu bló tuto bo na mɔ tɛn dó byɔ sinsɛnzɔ́ hwebǐnu tɔn ɔ mɛ gbɔn ?
14 nɛ̌ a ka sixu bló tuto bo na nyí klisanwun sinsɛnzɔ́watɔ́ hwebǐnu tɔn gbɔn ?
jijɔ klisanwun tɔn lɛ wɛ na d’alɔ we hugǎn bɔ sinsɛnzɔ́ hwebǐnu tɔn wiwa nú jehovah na yì ta .
"enɛ wu ɔ , nɔ ɖókan dó xó mawu tɔn kpinkplɔn wu , nɔ lin tamɛ dó tinmɛ tɔn lɛ jí ganji , bo ba ali e nu a sixu ɖè nùɖiɖi towe xlɛ́ ɖò kplé klisanwun tɔn lɛ jí ɖè é ."
"ðò wemaxɔmɛ yiyi towe hwenu ɔ , a sixu tɛ́n kpɔ́n bo ɖó nǔwukpikpé ɖé lɛ , bo lɛ́ nyí wɛnɖagbejlatɔ́ e azɔ̌ bí alɔ na é ɖé ."
"kplɔ́n bonu nǔ mɛ lɛ tɔn ni nɔ ɖu ayi mɛ nú we , gbɔn ayi hinhɛn dó kàn linlin yetɔn lɛ byɔ , kpo tó ɖiɖó ye kpo gblamɛ ."
"gɔ́ na ɔ , a sixu zé hwiɖée jó bá wà nùɖé lɛ ɖò agun ɔ mɛ , ɖi alɔɖiɖo ɖò mimɛ̌jininɔ kpléxɔ axɔsuɖuto ɔ tɔn tɔn kpo nukún kpíkpé d’ewu kpo mɛ ."
xomɛ nɔ hun jehovah b’ɛ nɔ zán mɛ ɖěɖee zé yeɖée hwe bo ɖó jijɔ mɛɖée zízé jó tɔn lɛ é .
"( xà ðɛhan 110 : 3 , nwt ; mɛ . 6 : 1 - 3 ) mɛsɛ́dó pɔlu byɔ timɔtée bɔ é bɛ́ mɛsɛ́dózɔ́ ɔ , ɖó nɔví lɛ “ nɔ ɖekúnnu ɖagbe [ n’i ] ” wutu . — mɛ . 16 : 1 - 5 ."
nɛ̌ a ka sixu sɔnǔ bo na kpé nukún dó hwiɖée wu gbɔn ?
15 gègě sinsɛnzɔ́watɔ́ hwebǐnu tɔn lɛ tɔn ɖó na wà nùɖé dó kpé nukún dó yeɖée wu .
"( mɛ . 18 : 2 , 3 ) vlafo wemaxɔmɛ kpɛɖé yiyi na d’alɔ we bɔ a na kpé nǔ wu , bá mɔ azɔ̌ hwenu klewun tɔn ɖé ."
"hwenu e a na ɖò tuto bló wɛ é ɔ , ɖɔ xó xá nukúnkpénuwutɔ́ lɛdo tɔn towe kpo gbexosin - alijitɔ́ e ɖò lɛdo ɔ mɛ lɛ é kpo ."
kàn azɔ̌ e na sɔgbe xá gbexosin - alijitɔ́ ɖé é byɔ ye .
"bɔ lee biblu ɖɔ gbɔn é ɔ , ‘ sɔ́ azɔ̌ towe dó alɔ mɛ nú jehovah , enɛ ɔ , nǔ e lin na wà wɛ a ɖè lɛ na jɛnu . ’ — nùx . 16 : 3 ; 20 : 18 ."
nɛ̌ jehovah sinsɛn mlɛ́mlɛ́ ɖò winnyawinnya mɛ ka na sɔnǔ nú we nú azɔ̌ ɖevo lɛ ɖò sɔgudo gbɔn ?
16 a sixu ɖeji ɖɔ jehovah jló ɖɔ a ni zunfan sɔgudo awǎjijɛnɔ ɖé .
"sinsɛnzɔ́ hwebǐnu tɔn na zɔ́n bɔ a na má dó sinsɛnzɔ́watɔ́ hwebǐnu tɔn hàtɔ́ lɛ , bɔ enɛ na d’alɔ bɔ a na nyí klisanwun e zin é ."
mɛ gègě lɛ́ mɔ ɖɔ jehovah sinsɛn mlɛ́mlɛ́ ɖò winnyawinnya mɛ lɛ́ d’alɔ bɔ alɔwliwli yetɔn yì ta hugǎn .
"hwɛhwɛ ɔ , mɛ ɖěɖee ko wà gbexosin - alijitɔ́zɔ́ cobo wá wlí alɔ lɛ é nɔ kpé nǔ wu , bo nɔ lɛ́ kpó ɖò sinsɛnzɔ́ enɛ wà ɖó kpɔ́ wɛ ɖi asú kpo asì kpo ɖé . — hlɔ . 16 : 3 , 4 ."
nɛ̌ tuto biblo ka lɛ́ byɔ ɖɔ a ni zán ayi towe gbɔn ?
17 tuto biblo nɔ lɛ́ byɔ ɖɔ a ni zán ayi towe .
"ðɛhan 20 : 5 ɖɔ dó jehovah wu ɖɔ : “ é ni na nǔ e jló we lɛ we , bo bló bonu nǔ e a lin na wà lɛ bǐ ni nyí wiwa . ”"
"enɛ wu ɔ , lin tamɛ dó nǔ e a jló na sɔ́ gbɛ̀ towe dó wà é wu ."
"ðǒ ayi nǔ e wà wɛ jehovah ɖè dìn lɛ é , kpo lee a sixu ɖ’alɔ ɖò sinsɛnzɔ́ tɔn mɛ gbɔn é kpo wu ."
"18 jehovah sinsɛn mlɛ́mlɛ́ na na we awǎjijɛ e è ma sixu jlɛ́ ǎ é , ɖó gbɛzinzan e nɔ kpa mawu é wɛ ."
"ɛɛn , ‘ sɔ́ jehovah dó ɖó nǔ e víví nú we hú nǔ bǐ é ; enɛ ɔ , é na na nǔ e ɖò hǔn mɛ nú we lɛ we . ’ — ðɛh . 37 : 4 ."
è ko ɖyɔ kpo wemaxɔmɛ nú wɛnɖagbejlatɔ́ axɔsuɖuto ɔ tɔn lɛ kpo .
ðu ðò hun e xò dó ayi towe tamɛ wɛ a ðè é jí
mǐ ni ɖɔ ɖɔ è tɔ́n ahwan we !
bɔ kɛntɔ́gán towe satáan ɖò ahwanfunnu e nɔ xò daka tawun é ɖé zán dó wǔ we wɛ .
ahwanfunnu tɛ ka wɛ ?
nùjlajla mɛbíblɛ́ tɔn !
"mɛsɛ́dó pɔlu ɖò acéjí dó lee nùjlajla mɛbíblɛ́ tɔn satáan tɔn lɛ nyí awovinú sɔ́ é wu , amɔ̌ , klisanwun hàtɔ́ tɔn lɛ bǐ ka ɖò acéjí d’ewu ǎ ."
"ði kpɔ́ndéwú ɔ , é cí ɖɔ kɔlɛntinu ɖé lɛ ɖeji dó yeɖée wu zɛ xwé wu ɖɔhun , bo nɔ lin ɖɔ emi lidǒ tawun ɖò nugbǒ ɔ mɛ , bo kún sixu j’ayǐ gbeɖé ó ."
"( 1 kɔ . 10 : 12 ) nǔ e wu pɔlu gb’akpá elɔ nú ye é nɛ : “ un ɖò xɛsi ɖi wɛ ɖɔ lee mi tɛ́ dó klisu wu ɖò gbejininɔ kpodo mimɛ̌ kpan mɛ gbɔn ɔ , nùɖé ni ma flú ayixa mitɔn , bonu mi na jó klisu dó , lee ɛvu jó éɖée dó , bɔ dan sɔ́ bibǐ ɖó nukɔn , bo ɖó nùvú dó flú i é ɖɔhun ó . ” — 2 kɔ . 11 : 3 ."
lee nǔ yetɔn ɖu ayi mɛ nú pɔlu sɔ é xlɛ́ ɖɔ ye kún ɖó na ɖeji dó yeɖée wu zɛ xwé wu ó .
"nú a na ɖu ɖò hun e xò dó ayi towe tamɛ wɛ a ɖè é jí ɔ , a ɖó na tuùn lee nùjlajla mɛbíblɛ́ tɔn lɛ nɔ hɛn nǔ gblé gbɔn é , bo cɔ́ hwiɖée d’ewu ."
"nùjlajla mɛbíblɛ́ tɔn , nɛ̌ dò é ka nyla sɔ ?"
etɛ ka nyí nùjlajla mɛbíblɛ́ tɔn ?
"ðò xota elɔ mɛ ɔ , nùjlajla mɛbíblɛ́ tɔn ɔ wɛ nyí ɖɔ è ni sɔ́ xó masɔgbe alǒ xó mɛbíblɛ́ tɔn dó lilɛ jɔ nú lee mɛ lɛ nɔ lin nǔ alǒ wà nǔ gbɔn é ."
"mɛɖé lɛ ɖɔ ɖɔ nùjlajla mɛbíblɛ́ tɔn nyí nǔ ɖokpo ɔ kpo “ adingban , xó huzuhuzu , nǔ hízíhízí , linlin huzu nú mɛ , [ kpo ] ayimɛhwan funfun [ kpo ] , ” bo sɔ́ ɛ cá xá “ nugbǒmaɖɔ , nùwadómɛwu kpo wlɛnwín masɔgbe lɛ kpo . ” — propaganda and persuasion ."
nɛ̌ dò nùjlajla mɛbíblɛ́ tɔn ka nyla sɔ ?
"nùjlajla enɛ ɔ ayixa winniwinni wɛ , bo cí aɖǐ nyanya e è ma nɔ mɔ ǎ , bo ma ka lɛ́ ɖó wǎn ǎ é ɖɔhun , bɔ kpɛɖé kpɛɖé ɔ , é nɔ kpé ayi mǐtɔn mɛ ."
"ðó mǐ ma sixu mɔ bǎ e mɛ nùjlajla mɛbíblɛ́ tɔn lɛ nɔ gbà nǔ yì jɛ é ǎ wutu ɔ , vance packard e tuùn azɔ̌ ganji ɖò nùwalɔ gbɛtɔ́ lɛ tɔn biba dò na linu é ɖɔ : “ gègě mǐtɔn wɛ è ɖò bùbú wɛ , bo ɖò ayi huzu na wɛ , hú lee mǐ nɔ lin gbɔn é . ”"
"akɔwé ɖé ɖɔ enyi nùjlajla mɛbíblɛ́ tɔn ɔ ɖò nǔ wà dó mɛ wu wɛ ɔ , é “ nɔ dɔn mɛ byɔ tamɛ ma linkpɔ́n núwiwa e nyla hú bǐ lɛ é mɛ ” ɖi ‘ kún súsú dó nú akɔta , ahwan , akɔhwan , wǎn gbígbɛ́ nú sinsɛn kpo nùwalɔ e ma sɔgbe ǎ lɛ é gègě ɖevo lɛ kpo mɛ . ’ — easily led — a history of propaganda ."
"nú gbɛtɔ́ yayǎ lɛ sixu kpéwú bo zán nùjlajla mɛbíblɛ́ tɔn lɛ dó blɛ́ mǐ na mɔ̌ ɔ , dǒ nukún nǔ e satáan sixu kpéwú bo wà é mɛ kpɔ́n ?"
"dìn ɔ , “ gbɛ̀ ɔ bǐ ” ɖò acɛ tɔn mɛ ."
é sixu zán nǔ ɖebǔ ɖò gbɛ̀ ɔ mɛ dó funfún adingban tɔn lɛ kpé .
"( 1 jaan 5 : 19 ; jaan 8 : 44 ) ‘ nukún viva nú ayixa gbɛtɔ́ lɛ tɔn ’ ko bí alɔ n’i tawun , bɔ dìn ɔ , é ɖò ‘ gbɛ̀ ɔ bǐ flú wɛ . ’ ( 2 kɔ . 4 : 4 ; nǔɖe . 12 : 9 ) nɛ̌ a ka sixu ɖu ɖò nùjlajla mɛbíblɛ́ tɔn satáan tɔn lɛ jí gbɔn ?"
nǎ hlɔnhlɔn nùðiði towe
"jezu ɖɔ xó klewun elɔ e na d’alɔ bɔ mǐ na ɖu ɖò nùjlajla mɛbíblɛ́ tɔn lɛ jí é : “ mi na tuùn nugbǒ ɔ , bɔ nugbǒ ɔ na ɖè mi sín kannumɔgbenu . ”"
"( jaan 8 : 31 , 32 ) amɔ̌ , ɖó nugbǒ ɔ wá huzu nǔ nukɔntɔn e è nɔ yawu tɔ́n ahwan é wutu ɔ , ɖi sɔja ɖebǔ e ɖò ahwan yózó nu é ɖɔhun ɔ , a ɖó hudo fí e xó ɖejid’ewu lɛ na gosin é tɔn , bo na dó sú ali dó kɛntɔ́ ɔ bonu é ma flú ayi towe ó ."
jehovah ka ko na mǐ nǔ enɛ .
"ðò biblu mɛ ɔ , a sixu mɔ nǔ e sín hudo a ɖó bo na fun ahwan xá nùjlajla mɛbíblɛ́ tɔn satáan tɔn lɛ é bǐ . — 2 tim . 3 : 16 , 17 ."
"é ɖò gaàn ɖɔ , satáan e nyí gǎn nùjlajla mɛbíblɛ́ tɔn lɛ tɔn é tuùn enɛ ."
enɛ wu wɛ é nɔ zán gbɛ̀ elɔ bo nɔ túntún awakanmɛ nú mɛ bonu è ni ma xà biblu alǒ kplɔ́n ó .
ma lɔn bo jɛ mɔ tɔn enɛ mɛ ó !
( efɛ . 6 : 11 . )
dǒ gǎn bo “ mɔ nukúnnú jɛ ” nugbǒ ɔ mɛ bǐ mlɛ́mlɛ́ . ( efɛ .
3 : 18 ) enɛ na byɔ gǎndido tawun ɖò así towe .
"amɔ̌ , flín nǔ taji e wemawlantɔ́ noam chomsky ɖɔ é , é ɖɔ : “ mɛɖebǔ na bɛ́ nugbǒ dó taglo towe mɛ ǎ ."
nùɖé wɛ bɔ hwiɖesunɔ na ba . ”
"hǔn , “ hwiɖesunɔ na ba , ” enɛ byɔ ɖɔ a ni nɔ ‘ kije mawuxówema ɔ ayihɔngbe ayihɔngbe . ’ — mɛ . 17 : 11 ."
"nú a na ɖu ɖò hun e xò dó ayi towe tamɛ wɛ a ɖè é jí ɔ , a ɖó na tuùn lee nùjlajla mɛbíblɛ́ tɔn lɛ nɔ hɛn nǔ gblé gbɔn é , bo cɔ́ hwiɖée d’ewu"
hɛn dó ayi mɛ ɖɔ satáan kún ba ɖɔ a ni lin tamɛ kpɔ́n dó nǔ lɛ jí alǒ da ye kpɔ́n ganji ó .
"wema ɖé tinmɛ nǔ e wu wɛ é bo ɖɔ : “ enyi gbɛtɔ́ lɛ ɔ . . . awakanmɛ kú ye dó tamɛ linlin kpɔ́n ganji wu ɔ , é cí ɖɔ wlɛnwín enɛ nɔ w’azɔ̌ hugǎn . ”"
"( media and society in the twentieth century ) enɛ wu ɔ , ma jó hwiɖée dó alǒ wà nǔ nukúntíntɔ́nnɔ ɖɔhun bo nɔ yí gbè nú nǔ e a sè lɛ é bǐ ó . ( nùx ."
"14 : 15 ) zǎn nǔwukpikpé nǔ linlin tɔn kpo hlɔnhlɔn nǔ lɛ dídá kpɔ́n tɔn kpo e mawu na we é , bo sɔ́ nugbǒ ɔ dó ɖó towe . — nùx . 2 : 10 - 15 ; hlɔ . 12 : 1 , 2 ."
nɔ acéjí dó nǔ e na klán mɛ bo lɛ́ ðu ðò mɛ jí lɛ é wu
wlɛnwín nùjlajla mɛbíblɛ́ tɔn lɛ tɔn zinzan sixu vɔ́da nú ahwanfuntɔ́ lɛ kpo jlǒ e ye ɖó bo na fun ahwan é kpo .
"ye sixu blɛ́ kɛntɔ́ yetɔn e ja ahwan fun xá ye gbé lɛ é , bɔ ye na fun ahwan ɖò yeɖée tɛntin alǒ bú ye , bɔ ye na ɖó wǔ zɔ nú ahwanfuntɔ́gbɛ́ yetɔn lɛ ."
"è ɖɔ ɖɔ ahwangán allemagne tɔn ɖé yí gbè ɖɔ hwɛjijɔ e wu ye cí ahwan ɖò wɛkɛ hwan nukɔntɔn ɔ hwenu lɛ é ɖokpo wɛ nyí ɖɔ “ nùjlajla kɛntɔ́ lɛ tɔn lɛ lilɛ jɔ nú ayi [ mɛ lɛ tɔn ] , lee dan ɖé nɔ wà gbɔn nú azwi ɖé é ɖɔhun . ”"
"satáan nɔ zán ayixa gɛ́dɛ́ gɛ́dɛ́ mɔhun lɛ bo na dó tɔ́n ahwan mǐ bo ɖu ɖò mǐ jí ; ɖi kpɔ́ndéwú ɔ , é nɔ tɛn kpɔ́n bo nɔ flɔ́ zo dó glɔ nú hunnyahunnya ɖò nɔví lɛ tɛntin , alǒ sísɛ́ ye bonu ye na ɖó wǔ zɔ nú tutoblonunu jehovah tɔn , ɖó ye ɖó ayi nǔmawaɖósɛ́nxwiji ɖé wu wutu ."
ma nú è blɛ́ we ó !
nǔ xó mawu tɔn ni xlɛ́ ali we .
"ði kpɔ́ndéwú ɔ , bonu bǔninɔ na dó tíìn ɖò nɔví sunnu lɛ kpo nɔví nyɔnu lɛ kpo tɛntin ɔ , biblu dó wusyɛn lanmɛ nú mɛ ɖɔ è ni nɔ ɖò ‘ jlǒ sɔ́ dó sɔ́ hwɛ kɛ mɛɖée wɛ , ’ bo nɔ yawǔ ɖeɖɛ hwɛgbe lɛ ."
"( kolo . 3 : 13 , 14 ; mat . 5 : 23 , 24 ) é gb’akpá nú mǐ syɛnsyɛn ɖɔ mǐ ni ma ɖó wǔ zɔ nú agun ɔ ó . ( nùx ."
18 : 1 ) nɔ gbéjé ahwanfunnu e a nɔ sɔ́ dó ɖí xwi xá nùjlajla mɛbíblɛ́ tɔn satáan tɔn lɛ na é kpɔ́n .
kanbyɔ hwiɖée ɖɔ : ‘ etɛ ka xlɛ́ ali linlin ce hwenu e ninɔmɛ mɔhun ɖé kpannukɔn mì wá yì gbɔn gudo dìn é ?
"gbigbɔ gbɛ̀ ɔ tɔn wɛ à , alǒ xó mawu tɔn ? ’ — ga . 5 : 16 - 26 ; efɛ . 2 : 2 , 3 ."
ma nú nùðé túntún da kpò nú jiðe e a ðó é gbeðé ó
"nú gbeji e sɔja ɖé ɖè nú gǎn tɔn é vɔ́da ɔ , sɔja enɛ sɔ́ na fun ahwan ganji ǎ ."
"enɛ wu ɔ , mɛ e nɔ zán wlɛnwín nùjlajla tɔn lɛ é nɔ tɛ́n kpɔ́n bo na bló bɔ sɔja ɖé sɔ́ na ɖeji dó gǎn tɔn wu ǎ ."
ye sixu ɖɔ xó lehun ɖé : “ ma ɖeji dó gǎn towe lɛ wu ó ! ” alǒ “ ma lɔn nú ye dɔn we dó hɔzɔ mɛ ó ! ”
"bo na dó bló bonu wlɛnwín yetɔn na syɛn d’eji ɔ , ye sixu zán ayixa winniwinni bo gbɔn nǔ ɖebǔ e gǎn enɛ lɛ sixu ko wà nyì dò é sín yɛkan mɛ bo kínkɛ́n xó ."
nǔ ɖokpo ɔ wɛ satáan nɔ wà .
"é jó gbè gbeɖé dó gǎn e dó wɛ é ɖè , bo na vɔ́da nú jiɖe e a ɖó dó mɛ e jehovah sɔ́ ɖó mǐ nu lɛ é wu é ǎ ."
ahwanlyannu tɛ a ka na zán ?
"kanɖeji bo na tɛ́ dó tutoblonunu jehovah tɔn wu , bo na lɛ́ nɔ gudo nú mɛ e é sɔ́ ɖó mǐ nu lɛ é , enyi ye na bo tlɛ wá wà nùɖé lɛ nyì dò ɔ nɛ ."
"( 1 tɛ . 5 : 12 , 13 ) enyi gǔfɔndómawujitɔ́ lɛ alǒ mɛblɛɖutɔ́ mɔhun lɛ na bo ɖɔ xó e vlɛ́ xó nugbǒ lɛ é gbɔn ɖebǔ nú we hǔn , “ ma nɔ yawu jó [ hwi ] ɖée dó nú ayixa [ towe ] ni gbado ó . ” ( 2 tɛ ."
"2 : 1 , 2 ; ti . 1 : 10 ) xwedó wě e è ɖè xá timɔtée é ."
"zunfan nugbǒ e a ko kplɔ́n é , bo flín mɛ e kplɔ́n ye we lɛ é ."
"( 2 tim . 3 : 14 , 15 ) nǔ gègě wɛ xlɛ́ ɖɔ a sixu ɖeji dó mɛ e jí jehovah ko gbɔn kaka nú xwè kanweko mɔ̌ dìn , bo xlɛ́ ali mǐ ɖò nugbǒ li ɔ jí é wu . — mat . 24 : 45 - 47 ; ebl . 13 : 7 , 17 ."
ma nú wlɛnwín dó xɛsi lɛ vɔ́da nú we ó
hɛn dó ayi mɛ ɖɔ nùjlajla mɛbíblɛ́ tɔn satáan tɔn lɛ kún nɔ nyí nǔglɔ tɔn hwebǐnu ó .
"hweɖelɛnu ɔ , é nɔ zán wlɛnwín dó xɛsi lɛ , “ nùjlajla mɛbíblɛ́ tɔn e dóxó hugǎn ” bɔ é zán “ lɛ é ɖokpo nɛ . ”"
"( easily led — a history of propaganda ) ði kpɔ́ndéwú ɔ , mɛ̌si kplɔ́nyiji - alavɔ tɔn grande - bretagne tɔn philip m . taylor ɖɔ ɖɔ asilíinu lɛ nɔ zán “ sɛ́n dó xɛsi ɖé kpo nùjlajla ɖé kpo ” dó kp’acɛ nú kɛntɔ́ yetɔn lɛ ."
"satáan na zán xɛsi ɖiɖi nú gbɛtɔ́ , xɛsi ɖiɖi nú yadonumɛ , xɛsi ɖiɖi nú kú kpo xɛsi masɔgbe alɔkpa ɖevo lɛ kpo , bo na tɛ́n kpɔ́n bá kp’acɛ dó jǐ we , bo na bló bɔ a na jó jehovah sinsɛn dó . — eza . 8 : 12 ; jel . 42 : 11 ; ebl . 2 : 15 ."
ma lɔn nú satáan zán xɛsi kpowun bo vɔ́da nú we alǒ vɔ́da nú gbejininɔ towe ó .
"( luk . 12 : 4 ) ðeji mlɛ́mlɛ́ dó akpá e jehovah dó ɖɔ emi na cyɔn alɔ jǐ we , bo na na we “ hlɔnhlɔn aditi ” ɔ é wu ; é na lɛ́ d’alɔ we tlɔlɔ ɖò gǎn ɖebǔ e satáan na dó , bo na dó xɛsi we bɔ a na jó gbè é mɛ . — 2 kɔ . 4 : 7 - 9 ; 1 pi . 3 : 14 ."
é ɖò wɛn ɖɔ nǔdóxɛsi lɛ alǒ nǔ e na zɔ́n bɔ a na vɔ́da lɛ é sixu wá ba we .
"amɔ̌ , hɛn xó wusyɛn dó lanmɛ nú mɛ tɔn elɔ lɛ e jehovah ɖɔ nú jozuwée é ayixa mɛ : ‘ un ɖɔ nú we ɖɔ hwi ni kpan akɔ́n bo dó gǎn , ma wɔn ó ."
"( joz . 1 : 9 ) adohu adohu lɛ ba jonɔ we hǔn , xoɖɛ sɛ́dó jehovah tlolo bo ɖɔ linkpɔ́n towe lɛ bǐ n’i ."
"a sixu ɖeji ɖɔ ‘ fífá mawu tɔn na bló ayixa towe kpodo linlin towe lɛ kpo ɖó , ’ bɔ a na ɖó hlɔnhlɔn bá ɖí xwi xá nùjlajla satáan tɔn lɛ bǐ . — fili . 4 : 6 , 7 , 13 ."
a ka flín xó e hlabucakée e asilíi xɔsu ɔ sɛ́dó é ɖɔ nú togun mawu tɔn é à ?
é ɖɔ : ‘ nǔ ɖebǔ sixu hwlɛn we sín asilíi lɔ mɛ ǎ .
mawu towe jehovah lɔ sixu wà nǔ ɖebǔ dó hwlɛn we ǎ . ’
é ɖɔ gɔ́ na kpo adɔgbigbo kpo ɖɔ : ‘ jehovah ɖesu wɛ ɖɔ nú mǐ ɖɔ mǐ ni wá tɔ́n ahwan tò elɔ bo gbà . ’
etɛ jehovah ka ɖɔ dó xó enɛ wu ?
"xó enɛ lɛ e azaglɔgán axɔsu asilíi tɔn lɛ ɖɔ dó ɖɔ slamɛ wǔ ce ɔ , ni ma dó xɛsi nú we ó . ” ( 2 axɔ . 18 : 22 - 25 ; 19 : 6 ) é sɛ́ wɛnsagun ɖokpo dó bɔ é sú kún dó nú asilíinu 185000 ɖò zǎn ɖokpo mɛ ! — 2 axɔ . 19 : 35 ."
"nyɔ̌nùí , bo nɔ ðótó jehovah hwebǐnu"
"a ka ko kpɔ́n fímu ɖé , bɔ ɖò nukún towe mɛ ɔ , a mɔ tawun ɖɔ mɛ e fímu ɔ xlɛ́ lɛ é ɖokpo tíìn bɔ è blɛ́ ɛ ɖu bo klɔ́ tamɛ n’i à ?"
a sixu ko ɖɔ ɖɔ : ‘ ma ɖi xó enɛ ó !
adingban ɖó nú we wɛ ye ɖè ! ’
dǒ nukún mɛ kpɔ́n dìn ɖɔ wɛnsagun lɛ ɖò xó ɖokpo ɔ ɖɔ nú we wɛ ɖɔ : “ ma nú adingban e ɖó wɛ satáan ɖè lɛ é ni blɛ́ we ó ! ”
"enɛ wu ɔ , sú tó towe lɛ dó nùjlajla mɛbíblɛ́ tɔn satáan tɔn lɛ ."
"( nùx . 26 : 24 , 25 ) ðǒtó jehovah bo ɖeji dó wutu tɔn ɖò nǔ e a nɔ wà lɛ é bǐ mɛ ."
"( nùx . 3 : 5 - 7 ) yǐ gbè nú mɛylɔylɔ tɔn wanyiyinɔ elɔ : “ vǐ ce , yǐ nùnywɛ , bonu xomɛ na hun mi . ” ( nùx ."
"27 : 11 ) enɛ ɔ , a na ɖu ɖò hun e xò dó ayi towe tamɛ wɛ a ɖè é jí !"
25 septembre 2017 – 1 octobre 2017
2 - 8 octobre 2017
8 “ fífá mawu tɔn . . .
hugǎn nukúnnúmɔjɛnǔmɛ gbɛtɔ́ tɔn bǐ ”
xota nukɔntɔn ɔ tinmɛ nǔ e wu mǐ ɖó na ɖò gbesisɔmɛ bo na nɔte kpɔ́n jehovah é .
"mǐ na lɛ́ ɖɔ xó dó lee kpɔ́ndéwú sunnu kpo nyɔnu kpo gbejinɔtɔ́ hwexónu tɔn lɛ tɔn sixu d’alɔ mǐ , bɔ mǐ na kplɔ́n bá ɖó suúlu bo nɔte gbɔn é jí ."
"enɛ na na hlɔnhlɔn jiɖe e mǐ ɖó dó wǔ tɔn , bo ɖó suúlu bo ɖò te bonu é na wà nǔ dó takún mǐtɔn mɛ é ."
13 tan gbɛzán tɔn : didɛ ðò mɛtɛnkpɔn lɛ nu nɔ tɔ́n kɔ dó nyɔna lɛ mɛ
9 - 15 octobre 2017
17 lee mǐ na ðè gbɛtɔ́ xóxó ɔ nyì ayǐ bo sɛ̀ ɛ dó zɔ nú mǐɖée gbɔn é
16 - 22 octobre 2017
xota nukɔntɔn ɔ xlɛ́ nǔ e gbɛtɔ́ xóxó ɔ ɖiɖe nyì ayǐ nyí é kpo nǔ e wu mǐ ɖó na yawu wà mɔ̌ é kpo .
é lɛ́ xlɛ́ nǔ e mǐ sixu wà bo na sɛ̀ gbɛtɔ́ xóxó ɔ dó zɔ nú mǐɖée é .
"xota wegɔ ɔ ɖɔ xó dó jijɔ e nyí akpáxwé gbɛtɔ́ yɔyɔ̌ ɔ tɔn lɛ é gègě jí , bo tinmɛ lee mǐ sixu ɖè ye xlɛ́ gbɔn ɖò gbɛzán mǐtɔn kpo sinsɛnzɔ́ mǐtɔn kpo mɛ gbɔn é ."
27 wanyiyi : jijɔ xɔ akwɛ ðé
30 dɔkun e ðò nǔ xóxó sɛxwetɛn mǐtɔn lɛ é
32 nǔ e nǔxatɔ́ lɛ kanbyɔ lɛ é
"a ka ðò gbesisɔmɛ , bo na ðó suúlu bo nɔte à ?"
"“ mi lɔmɔ̌ ɔ , mi ɖó suúlu . ” — ja ."
5 : 8 .
"han lɛ : 78 , 139"
etɛ suúluɖiɖo ka nɔ byɔ ?
etɛ ka d’alɔ sunnu kpo nyɔnu kpo hwexónu tɔn lɛ bɔ ye ɖò gbesisɔmɛ bo nɔte kpɔ́n jehovah ?
"1 , 2 . ( a ) etɛ ka sixu zɔ́n bɔ mǐ kanbyɔ ɖɔ : “ kaka jɛ hwetɛnu ” ? ( b ) etɛwu kpɔ́ndéwú jehovah sɛntɔ́ hwexónu tɔn lɛ tɔn ka sixu dó wusyɛn lanmɛ nú mǐ ?"
“ hwetɛnu é na fó dó ? ”
"gbeyiɖɔ gbejinɔtɔ́ ezayíi wɛ kàn nǔ enɛ byɔ , bɔ gbeyiɖɔ xabakuku lɔ kàn nǔ mɔhun byɔ bo ɖɔ : “ kaka jɛ hwetɛnu ? ”"
"( eza . 6 : 11 ; xab . 1 : 2 ) hwenu e axɔsu davidi ɖò ðɛhan 13gɔ́ ɔ kpa wɛ é ɔ , é lɔ kanbyɔ azɔn ɛnɛ ɖɔ : “ kaka hwetɛnu ? ”"
"( ðɛh . 13 : 2 , 3 ) aklunɔ mǐtɔn jezu klisu lɔ tlɛ kàn nǔ enɛ byɔ hwenu e é mɔ nùmaɖi núwiwa mɛ ɖěɖee lɛlɛ̌ dó è lɛ é tɔn é ."
"( mat . 17 : 17 ) enɛ wu ɔ , enyi mǐ wá ɖò nǔ enɛ ɔ ɖokpo ɔ kanbyɔ mǐɖée wɛ hweɖelɛnu ɔ , é ɖó na kpaca mǐ ǎ ."
"2 etɛ ka sixu zɔ́n bɔ mǐ nɔ kanbyɔ mǐɖée ɖɔ , “ kaka jɛ hwetɛnu ” ?"
vlafo é sixu nyí ɖɔ mǐ ɖò xwi ɖí xá nǔagɔwaxámɛ alɔkpa ɖé lɛ wɛ .
"alǒ , mɛxoxwe kpo azɔn kpo alǒ kɔgbidinúmɛ e è nɔ mɔ ɖò “ hwenu vɛwǔ ” elɔ lɛ mɛ é ɖò ya dó nú mǐ wɛ . ( 2 tim . 3 : 1 ) é sixu lɛ́ nyí nǔagɔwiwa mɛ ɖěɖee lɛlɛ̌ dó mǐ lɛ é tɔn wɛ ɖò nǔ wà dó mǐ wu wɛ ."
"é na bo nyí nǔ ɖebǔ wɛ zɔ́n ɔ , tuùn e mǐ tuùn ɖɔ jehovah sɛntɔ́ hwexónu tɔn lɛ vo bo kàn nǔ ɖokpo ɔ byɔ bɔ é ma ka dóhwɛ ye ǎ é dó wusyɛn lanmɛ nú mɛ tawun ."
etɛ ka sixu d’alɔ mǐ hwenu e ninɔmɛ syɛnsyɛn lɛ na kpannukɔn mǐ é ?
"3 amɔ̌ , etɛ ka sixu d’alɔ mǐ hwenu e ninɔmɛ syɛnsyɛn mɔhun lɛ na wá kpannukɔn mǐ é ?"
"ahwanvu jaki e nyí nɔví jezu tɔn é ɔ , mawu sɔ́ d’ayi mɛ n’i bɔ é ɖɔ nú mǐ ɖɔ : “ nɔví lɛ mi , hǔn mi bo ɖó suúlu kaka , nú aklunɔ na wá . ”"
"amɔ̌ , etɛ lɛ jijɔ mawu tɔn enɛ ɖiɖó ka byɔ ?"
etɛ ka nyí suúlu ?
"4 , 5 . ( a ) etɛ lɛ suúluɖiɖo ka byɔ ? ( b ) nɛ̌ ahwanvu jaki ka jlɛ́ suúluɖiɖo sín akpáxwé lɛ ɖokpo gbɔn ?"
"4 sɔgbe kpo biblu kpo ɔ , sínsɛ́n e gbigbɔ mímɛ́ nɔ na é ɖokpo wɛ nyí suúlu ; alɔdo mawu tɔn mɛvo ɔ , gbɛtɔ́ hwɛhutɔ́ lɛ sixu ɖó suúlu ɖó bǎ e mɛ é jɛxa dó é ǎ ."
"nùnina mawu tɔn ɖé wɛ suúlu nyí , bɔ ali taji e nu mǐ sixu xlɛ́ wanyiyi e mǐ ɖó n’i é ɖè é ɖokpo wɛ nyí ɖɔ mǐ ni ɖó suúlu ."
suúluɖiɖo nɔ lɛ́ xlɛ́ ɖɔ mǐ yí wǎn nú mɛ ɖevo lɛ .
"enyi suúlumaɖo ɖò nukɔn yì wɛ ɔ , é nɔ vɔ́da nú wanyiyi e ɖò mǐ kpo mɛ ɖevo lɛ kpo tɛntin é ; suúluɖiɖo ka nɔ dó hlɔnhlɔn hlɔnhlɔn jí na . ( 1 kɔ ."
13 : 4 ; ga . 5 : 22 ) suúluɖiɖo nɔ byɔ ɖɔ è ni ɖó jijɔ klisanwun tɔn taji ɖevo lɛ .
"ði kpɔ́ndéwú ɔ , é cá kàn tawun xá didɛ ee nyí jijɔ ɖé , bo nɔ zɔ́n bɔ è nɔ ɖu ɖò ninɔmɛ syɛnsyɛn lɛ jí , cobo ka nɔ lɛ́ ɖó linlin ɖagbe ɖò hwe ɖokpo ɔ nu é ."
"( kolo . 1 : 11 ; ja . 1 : 3 , 4 ) suúluɖiɖo sixu lɛ́ byɔ ɖɔ mǐ na mɔ wuvɛ̌ cobo ka na sú axɔ́ dó axɔ́ tɛnmɛ ǎ , na sɛ̀ dò ǎ , lobo gbí dɔn , enyi nǔ ɖebǔ na bo wá kpannukɔn mǐ ɔ nɛ ."
"gɔ́ na ɔ , biblu byɔ mǐ ɖɔ mǐ ni ɖò gbesisɔmɛ bo yí gbè bá nɔte ."
"jaki 5 : 7 , 8 tɛɖɛ̌ enɛ jí ."
5 etɛwu mǐ ka ɖó na ɖò gbesisɔmɛ bo yí gbè bá nɔte kpɔ́n jehovah bonu é na wà nǔ ?
jaki jlɛ́ ninɔmɛ mǐtɔn dó glesi ɖé tɔn wu .
"glesi ɖé nɔ w’azɔ̌ syɛnsyɛn bo nɔ dó jinukún tɔn , amɔ̌ , é ɖó acɛ dó jǐ kpo hwesivɔ kpo alǒ dó lee jinukún lɛ na sù gbɔn é jí ǎ ."
é sixu kplɔ́ hwenu lɛ ǎ .
é nɔ yí gbè ɖɔ emi ɖó na ɖó suúlu bo nɔte “ bɔ ayikúngban [ na ] na jinukún ɖagbeɖagbe lɛ . ”
"mɔ̌ ɖokpo ɔ , nǔ gègě tíìn bo zɛ acɛ e mǐ ɖó é wu hwenu e mǐ ɖò te kpɔ́n akpá jehovah tɔn lɛ sín jijɛnu é ."
"( mak . 13 : 32 , 33 ; mɛ . 1 : 7 ) glesi ɔ ɖɔhun ɔ , mǐ ɖó na ɖó suúlu bo nɔte ."
6 ninɔmɛ e mɛ mǐ ɖè égbé é vlɛ́ gbeyiɖɔ micée hwenu tɔn .
é nɔ gbɛ̀ hwenu e axɔsu nyanya akazi kp’acɛ bɔ nùɖuɖonǔmɛ alɔkpa lɛ bǐ kpa zinkpo é .
"nugbǒ ɔ , gbɛtɔ́ lɛ huzu “ nǔ nyanya wiwa sín gǎn . ”"
micée mɔ ɖɔ emi kún sixu wà nǔ ɖě bo huzu ninɔmɛ enɛ lɛ ó .
"enɛ wu ɔ , etɛ é ka sixu wà ?"
"é ɖɔ nú mǐ ɖɔ : ‘ nyɛ ɔ , un na nɔte kpɔ́n jehovah ce ; un ɖeji dó mawu wǔ , ɖó é nɔ hwlɛn mì gan ."
mawu ce na sè ɖɛ ce . ’
"( micée 7 : 7 ) micée ɖɔhun ɔ , mǐ lɔ ɖó na “ nɔte . ”"
etɛwu é ka byɔ nǔ ɖò mǐ sí hugǎn te ninɔ kpɔ́n jehovah bonu é na ɖè akpá tɔn lɛ ?
"7 enyi mǐ ɖi nǔ gbeyiɖɔ micée ɖɔhun ɔ , mǐ na ɖò gbesisɔmɛ bo na nɔte kpɔ́n jehovah ."
ninɔmɛ mǐtɔn cí gantɔ́ e ɖò ganxó bo ɖò te kpɔ́n hwenu e è na hu i dó é tɔn ɖɔhun ǎ .
"è hɛn ɛ gannugánnú bɔ é ɖò te , é ka ɖò nukún ɖó te jijɛ wɛ ǎ ."
ninɔmɛ mǐdɛɛ lɛ tɔn gbɔn vo tawun .
"mǐ ɖò gbesisɔmɛ bá nɔte kpɔ́n jehovah , ɖó mǐ tuùn ɖɔ é na ɖè akpá e é dó ɖɔ emi na na gbɛ̀ mavɔmavɔ mǐ dó hwetɔnnu pɛ́pɛ́pɛ́ é !"
"( kolo . 1 : 11 , 12 ) enyi mǐ ma wà mɔ̌ ǎ , bɔ ɖò te ninɔ mǐtɔn hwenu ɔ , mǐ ɖò nǔ hlun ɖɔ wɛ bo lɛ́ ɖò akpɔ̀ mɔ wɛ ɖɔ jehovah kún ɖò hwinhwlɛndo wɛ bo na wà nǔ ó ɔ , é na nyɔ́ nukún tɔn mɛ ǎ . — kolo . 3 : 12 ."
kpɔ́ndéwú gbejinɔtɔ́ ðědee ðó suúlu lɛ é tɔn
etɛ mǐ ka ɖó na flín hwenu e mǐ na ɖò tamɛ lin dó kpɔ́ndéwú sunnu kpo nyɔnu kpo gbejinɔtɔ́ hwexónu tɔn lɛ tɔn jí wɛ é ?
"8 enyi mǐ flín sunnu kpo nyɔnu kpo gbejinɔtɔ́ hwexónu tɔn ɖěɖee ɖó suúlu , bo nɔte kpɔ́n jehovah bonu é na ɖè akpá tɔn lɛ é ɔ , mǐ na ɖò gbesisɔmɛ hugǎn bo na nɔte ."
táan nabi ablaxamu kpo sala kpo ka ɖó na nɔte kpɔ́n jehovah xɔ ?
9 mǐ ni kpɔ́n kpɔ́ndéwú ablaxamu kpo sala kpo tɔn .
"ye ɖò “ mɛ e ɖi nǔ bo ɖó sɔxwixwe [ alǒ suúlu ] , bo nɔ mɔ nǔ e sín akpá mawu dó ɔ yí , ɖó enɛ wu lɛ é ” mɛ ."
"mawuxówema ɔ ɖɔ nú mǐ ɖɔ “ ablaxamu ɖó sɔxwixwe , ” bo mɔ bɔ jehovah d’akpá n’i ɖɔ emi na dó n’i , bo na bló bɔ kúnkan tɔn na sukpɔ́ ."
"( ebl . 6 : 12 , 15 ) etɛwu ablaxamu ka ɖó na xlɛ́ ɖɔ emi ɖó suúlu ?"
"è na ɖɔ kpowun ɔ , akpá e è dó n’i é ɖiɖe na byɔ hwenu ."
"akɔ e jehovah jɛ xá ablaxamu é bɛ́ azɔ̌ ɖò azǎn 14gɔ́ nisáan 1943 j.h.m . tɔn gbè . hwenɛnu wɛ sala kpo é kpo gɔ́ nú xwédo yetɔn d’asá eflati tɔ̀ ɔ , lobo yì akpádídó yikúngban ɔ jí ."
"ablaxamu ɖó na lɛ́ nɔte nú xwè 25 cobɔ è na jì vǐ sunnu tɔn izaki ɖò 1918 j.h.m . , bo ɖó na lɛ́ nɔte nú xwè 60 ɖevo cobɔ è na jì vivǔ tɔn esawu kpo jakɔbu kpo ɖò 1858 j.h.m . — ebl . 11 : 9 ."
10 ayikúngban nabi sín gǔ ablaxamu ka ɖu ?
"biblu ɖɔ nú mǐ ɖɔ : “ mawu na ayikúngban ɖebǔ ablaxamu ɖò tomɛ fí ǎ ; ayikúngban alɔbá ɖokpo vɔ́vɔ́ nyí étɔn ǎ . loɔ , mawu dó akpá n’i ɖɔ emi na na ɛ tò ɔ , bɔ é na wá nyí vivǔ tɔn lɛ lɔ tɔn , có ablaxamu ka ko jì vǐ ɖebǔ hwenɛnu ǎ . ” ( mɛ ."
7 : 5 ) ee ablaxamu d’asá eflati tɔ̀ ɔ b’ɛ ɖó xwè 430 gudo é wɛ è wá bló tuto nú kúnkan tɔn bɔ é nyí akɔta ɖé bo na ɖu gǔ ayikúngban ɔ tɔn . — tín . 12 : 40 - 42 ; ga . 3 : 17 .
"etɛwu ablaxamu ka ɖò gbesisɔmɛ bo nɔte kpɔ́n jehovah ? nyɔna tɛ lɛ é ka na mɔ , ɖó suúluɖiɖo tɔn wu ?"
11 ablaxamu ɖò gbesisɔmɛ bo na nɔte ɖó suúlu tɔn jinjɔn nùɖiɖi e é ɖó nú jehovah é jí .
( xà eblée lɛ 11 : 8 - 12 . )
ablaxamu hun xomɛ dó nɔte ; é mɔ nú mawu ɖè akpá e é dó n’i lɛ é bǐ ɖò gbɛhwenu tɔn ǎ cobo ka wà mɔ̌ .
"amɔ̌ , dǒ nukún mɛ , bo kpɔ́n awǎjijɛ e é na ɖó hwenu e è na fɔ́n ɛ sín kú wá gbɛ̀ ɖò palaɖisi mɛ ɖò ayikúngban jí é é ."
"é na kpaca ɛ hwenu e é na mɔ azɔn nabi e biblu ɖɔ tan é kpo kúnkan tɔn tɔn kpo sín xó é . * hwenu e é na mɔ nǔ jɛ azɔ̌ taji e é wà , bɔ linlin jehovah tɔn e kúnkplá kúnkan e sín akpá è dó é dó jɛnu é wu , azɔn nukɔntɔn ɔ é ɔ , dǒ nukún lee é na víví n’i sɔ́ é mɛ kpɔ́n !"
é ɖò wɛn ɖɔ é na mɔ ɖɔ te e emi nɔ é xɔ akwɛ .
etɛwu jozɛfu ka ɖó na ɖó suúlu ? walɔ ɖagbe tɛ é ka ɖó ?
12 ablaxamu sín vìvúvivu e nɔ nyí jozɛfu é lɔ xlɛ́ ɖɔ emi ɖò gbesisɔmɛ bo ɖó suúlu .
è wà nǔ agɔ baɖabaɖa ɖé lɛ xá ɛ .
"nukɔntɔn ɔ , nɔví tɔn lɛ sà ɛ dó kannumɔgbenu hwenu e é ɖó xwè 17 mɔ̌ é ."
"enɛ gudo ɔ , è dó jì i ɖɔ é hwlɛn kàn xá gǎn tɔn sín asì bɔ é wá yì tɔn ɖò gankpa mɛ . ( bǐb . 39 : 11 - 20 ; ðɛh ."
"105 : 17 , 18 ) ðó nǔjlɔjlɔwiwa tɔn wutu ɔ , dǒ wɛ è ɖó na dó n’i , loɔ , tó wɛ è lɛ́ dɔn n’i ."
"amɔ̌ , xwè 13 gudo ɔ , nǔ lɛ bǐ ɖyɔ ajijimɛ ."
"è ɖè è tɔ́n sín gankpa mɛ , bo sɔ́ ɛ bɔ é nyí mɛ taji hugǎn wegɔ ɔ ɖò ejipu . — bǐb . 41 : 14 , 37 - 43 ; mɛ . 7 : 9 , 10 ."
13 nǔagɔwaxámɛ ɔ ɖó akpɔ̀ nú jozɛfu wɛ à ?
é ka jó jiɖiɖe dó mawu tɔn jehovah wu dó wɛ à ?
etɛ ka d’alɔ jozɛfu bɔ é xwè sɔ bo nɔte ?
nǔ e é ɖi nú jehovah é wɛ .
é mɔ alɔ jehovah tɔn ɖò nǔ e jɛ lɛ é mɛ .
"ðǒ ayi lee enɛ tɔ́n ɖò nǔ e é ɖɔ nú nɔví tɔn lɛ é mɛ gbɔn é wu : “ mi ma ɖi xɛsi ó , ɖó un sixu sɔ́ nyɛɖée ɖó mawu tɛn mɛ ǎ ."
"( bǐb . 50 : 19 , 20 ) gudo mɛ ɔ , jozɛfu wá mɔ ɖɔ te e emi nɔ é xɔ akwɛ ."
"14 , 15 . ( a ) etɛ ka nyí nǔ nukúnɖeji ɖò suúluɖiɖo davidi tɔn mɛ ? ( b ) etɛ ka d’alɔ davidi bɔ é ɖó suúlu bo nɔte ?"
"14 axɔsu davidi lɔ ɔ , è wà nǔ agɔ gègě xá ɛ ."
"hwenu e davidi kpò ɖò winnyawinnya mɛ é ɔ , jehovah sɔ́ ami dó ɖè é bonu é na nyí axɔsu sɔgudo tɔn izlayɛli tɔn , amɔ̌ , é wá nɔte nú xwè 15 mɔ̌ hwɛ̌ cobo wá nyí axɔsu nú akɔta e mɛ éɖesunɔ jɔ ɖè é ."
"( 2 sam . 2 : 3 , 4 ) ðò xwè enɛ lɛ ɖé lɛ vlamɛ ɔ , axɔsu gbejimanɔtɔ́ sawulu nya gbě davidi tɔn bo ba na hu i . * davidi gbɔ bo hɔn jɛ gbě , é nɔ tò ɖevo mɛ ɖò hweɖenu , bɔ hwe ɖevo lɛ nu ɔ , é nɔ só xó lɛ mɛ ɖò gbetótló mɛ ."
"hwenu e è tlɛ wá hu sawulu é ɔ , davidi ɖó na lɛ́ nɔte nú xwè tɛnwe mɔ̌ gɔ́ na cobɔ è na sɔ́ ɛ axɔsu ɖó akɔta izlayɛli tɔn ɔ bǐ jí . — 2 sam . 5 : 4 , 5 ."
15 etɛwu davidi ka ɖò gbesisɔmɛ bo ɖó suúlu lobo nɔte ?
é na xósin ɔ mǐ ɖò ɖɛhan ɖokpo ɔ e mɛ é kanbyɔ azɔn ɛnɛ ɖè ɖɔ “ kaka hwetɛnu ? ” é .
nǔ e é ɖɔ é ɖíe : ‘ nyɛ ka ganjɛ xomɛnyínyɔ́ towe wu . xomɛ ɖò hunhun mì wɛ ɖó hwlɛn e a hwlɛn mì gán é wu .
13 : 6 ) davidi ɖeji dó xomɛnyínyɔ́ jehovah tɔn wu .
é ɖó nukún hwlɛngán kpo awǎjijɛ kpo lobo lin tamɛ dó lee jehovah ko d’ajɔ ɛ gbɔn lɛ é jí .
"nugbǒ ɔ , davidi mɔ ɖɔ te e emi nɔ kpɔ́n jehovah é xɔ akwɛ ."
"nú nǔ e kàn suúluɖiɖo é ɔ , jehovah nɔ ɖó nukún ɖɔ mǐ ni wà nǔ e éɖesunɔ ma ɖò gbesisɔmɛ bo na wà ǎ é ǎ"
"nɛ̌ jehovah mawu kpo jezu klisu kpo ka zé kpɔ́ndéwú ɖagbe ɔ ɖ’ayǐ , nú nǔ e ɖu è na ɖò gbesisɔmɛ bá nɔte é gbɔn ?"
"16 nú nǔ e kàn suúluɖiɖo é ɔ , jehovah nɔ ɖó nukún ɖɔ mǐ ni wà nǔ e éɖesunɔ ma ɖò gbesisɔmɛ bo na wà ǎ é ǎ ."
"é zé kpɔ́ndéwú ɖagbe hugǎn ɔ ɖ’ayǐ , bo ɖexlɛ́ ɖɔ emi ɖò gbesisɔmɛ bá nɔte ."
"jehovah ko xwè sɔ bo ɖò te sín xwè afatɔ́n mɔkpan ɖíe , bonu xó taji e wá atɛ jí ɖò jikpá edɛni tɔn mɛ é ɔ , é na sixu ɖeɖɛ bonu xó bǐ na fó ."
"é “ ɖó jlǒ [ alǒ ‘ ɖó suúlu bo ɖò te , ’ nwt ] ” bo “ ɖò nukún ɖó ” hwenu e è na bló bɔ nyikɔ tɔn na nyí nǔ mímɛ́ bǐ mlɛ́mlɛ́ é wɛ ."
enɛ na tɔ́n kɔ dó nyɔna ɖěɖee è ma sixu dó nukún mɛ kpɔ́n ǎ lɛ é mɛ nú mɛ ɖěɖee “ ɖò nukún ɖó é wɛ lɛ bǐ . ” — eza . 30 : 18 .
"17 mɔ̌ ɖokpo ɔ , jezu lɔ ɖò gbesisɔmɛ bo nɔte ."
"é dín gbɔn mɛtɛnkpɔn e tɛ́n gbejininɔ tɔn kpɔ́n ɖò ayikúngban jí fí é mɛ , bo xwlé lee vɔsisa gbɛxɔnumɛ tɔn tɔn xɔ akwɛ gbɔn é mawu ɖò 33 h.m . tɔn có , é ka ɖó na nɔte kaka jɛ 1914 cobo na jɛ axɔsu ɖu jí . ( mɛ ."
"2 : 33 - 35 ; ebl . 10 : 12 , 13 ) vivɔnu axɔsuɖuɖu xwè afatɔ́n tɔn tɔn ɔ jɛn é ka na wá sú kún dó nú kɛntɔ́ tɔn lɛ bǐ mlɛ́mlɛ́ . ( 1 kɔ ."
"15 : 25 ) é byɔ ɖò así tɔn ɖɔ é ni nɔte tawun , amɔ̌ , mǐ sixu ɖeji ɖɔ te ninɔ enɛ xɔ akwɛ ."
etɛ ka na d’alɔ mǐ ?
"18 é ɖò wɛn ɖɔ mǐ mɛ ɖokpo ɖokpo ɖó na ɖò gbesisɔmɛ bá ɖò te , bo na ɖó suúlu ."
"amɔ̌ , etɛ ka na d’alɔ mǐ bɔ mǐ na wà mɔ̌ ?"
mǐ ɖó na xoɖɛ bo byɔ gbigbɔ mawu tɔn .
flín ɖɔ suúluɖiɖo nyí akpáxwé sínsɛ́n gbigbɔ tɔn tɔn lɛ ɖokpo .
( efɛ . 3 : 16 ; 6 : 18 ; 1 tɛ . 5 : 17 - 19 ) byɔ jehovah ɖɔ é ni d’alɔ we bonu a na ɖó suúlu bo dɛ .
"19 lɛ̌ flín nǔ e d’alɔ ablaxamu , jozɛfu kpo davidi kpo bɔ ye ɖó suúlu bo nɔte kpɔ́n akpá jehovah tɔn lɛ sín jijɛnu é ."
nǔ e ye ɖi nú jehovah é kpo jiɖe e ye ɖó dó lee é nɔ wà nǔ xá ye gbɔn é wu é kpo wɛ .
ye sɔ́ ayi ɖó yeɖesunɔ kpo vivo mimɔ yeɖesunɔ tɔn kpo jí kpowun ǎ .
"enyi mǐ ɖò tamɛ lin kpɔ́n dó lee nǔ lɛ wá yì gbɔn nú ye é jí wɛ ɔ , é na dó wusyɛn lanmɛ nú mǐ lɔ , bɔ mǐ na nɔ nɔte ."
etɛ jí mǐ mɛ ɖokpo ɖokpo ka ɖó na kú dó ?
"20 mǐ na bo tlɛ mɔ mɛtɛnkpɔn lɛ ɔ , mǐ nɔ kanɖeji bá nɔte ."
"nugbǒ wɛ ɖɔ hweɖelɛnu ɔ , mǐ sixu súxó ɖɔ : “ aklunɔ , hwetɛnu é na fó dó ? ”"
"( eza . 6 : 11 ) amɔ̌ , kpo hlɔnhlɔn e gbigbɔ mímɛ́ mawu tɔn nɔ na mɛ ɔ kpo ɔ , mǐ mɛ ɖokpo ɖokpo kanɖeji bo na vɔ́ xó e jelemíi ɖɔ é ɖɔ : “ jehovah wɛ nyí mimǎ ce , enɛ wɛ zɔ́n bɔ un na fá xomɛ dó nɔte kpɔ́n ɛ . ” — gbɛ ."
"3 : 21 , 24 , nwt ."
wemata bǐbɛ̌mɛ tɔn 15 mɔ̌ mɛ wɛ è wlan tan ablaxamu tɔn dó .
"gɔ́ na ɔ , mɛ ɖěɖee wlan akpáxwé biblu tɔn e è wlan dó glɛkigbe mɛ é ɖɔ xó dó ablaxamu wu azɔn 70 jɛji ."
"ee sawulu ɖu axɔsu nú xwè wè mɔ̌ gudo é ɔ , jehovah gbɛ́ ɛ cobo ka lɛ́ tin bɔ é ɖu axɔsu nú xwè 38 jɛji kaka jɛ kú tɔn hwenu . — 1 sam . 13 : 1 ; mɛ . 13 : 21 ."
“ fífá mawu tɔn . . .
“ fífá mawu tɔn e hugǎn nukúnnúmɔjɛnǔmɛ gbɛtɔ́ tɔn bǐ ɔ na bló ayixa mitɔn . . . ɖó . ” — fili .
4 : 7 .
"han lɛ : 76 , 141"
"kpɔ́ndéwú tɛ lɛ ka ɖò mawuxówema ɔ mɛ , bo xlɛ́ ɖɔ jehovah sixu wà nǔ e è ma ɖó nukún ǎ é ?"
nɛ̌ mǐ ka sixu ɖeji bǐ mlɛ́mlɛ́ ɖɔ “ fífá mawu tɔn ” kún na bú ó gbɔn ?
etɛ lɛ wɛ jɛ ɖò filipu bo zɔ́n bɔ pɔlu kpo silasi kpo dó yì ganmɛ ?
zǎn xwete wɛ .
"mɛsɛ́dó wè , pɔlu kpo silasi kpo ɖò gankpa mɛ ɖò filipu . è bɛ́ ye dó fí e sɛyi bo lɛ́ dó wi tawun ɖò gankpa ɔ mɛ é ."
"è ján afɔ yetɔn lɛ dó sókpó mɛ ganji , bɔ nɛgbé yetɔn kpó ɖò zo jì wɛ , ɖó xò e è xò ye b’ɛ ma lín ǎ é wu . ( mɛ ."
"16 : 23 , 24 ) kpɔ́n lee nǔ lɛ jɛ bléblé gbɔn é !"
"è gb’akpá ɖebǔ nú ye ǎ , bɔ ahwan ɖé wá dɔn ye yì tokplétɛn ɖò hwɛɖɔtɔ́ e è yawu bo sɛ̀ kplé lɛ é nukɔn ."
"è ɖè awu nú ye , bo sɔ́ kpò dó xò ye tawun . ( mɛ ."
16 : 16 - 22 ) nǔagɔwaxámɛ tɛ ka nɛ !
"pɔlu nyí toví hlɔma tɔn ɖé , bɔ é jɛxa ɖɔ è ni kpé nukún dó hwɛ tɔn wu ganji . *"
"2 ee pɔlu ɖò ayijinjɔn jinjɔn ɖò ablu ɔ mɛ é ɔ , é dó nukún nǔ e jɛ ɖò kéze ɔ mɛ lɛ é mɛ kpɔ́n ."
é lin nǔ kpɔ́n dó mɛ e ɖò filipu lɛ é jí .
"ye tlɛ ɖó kplɔ́ngbasá jwifu lɛ tɔn ɖokpo vɔ́vɔ́ ɖò toxo yetɔn mɛ ǎ , toxo ɖevo e mɛ pɔlu yì lɛ é gègě ka ɖó ."
"enɛ wu ɔ , mawu sɛntɔ́ jwifu e ɖò finɛ lɛ é gbɔ bo nɔ kplé ɖó toxo ɔ gudo ɖò tɔ̀ ɖé tó ."
"( mɛ . 16 : 13 , 14 ) jwifu sunnu wǒ sín hudo wɛ è ɖó cobo na ɖó kplɔ́ngbasá ɖokpo ayǐ ; è ka mɔ jwifu sunnu wǒ vɔ́vɔ́ ɖò finɛ ǎ wɛ zɔ́n bɔ nǔ dó nyí mɔ̌ à ?"
"é ɖò wɛn ɖɔ mɛ e nɔ nɔ filipu lɛ é nɔ gó tawun ɖó toví hlɔma tɔn e ye nyí é wu , enyi ye na bo ma tlɛ ɖó acɛ lɛ bǐ ǎ alǒ nyí ɖó bǎ ɖé mɛ ɔ nɛ . ( mɛ ."
16 : 21 ) enɛ wɛ ka zɔ́n vlafo bɔ ye lin ɖɔ jwifu enɛ lɛ ( pɔlu kpo silasi kpo ) kún sixu nyí toví hlɔma tɔn lɛ ó à ?
"é na bo nyí ɖebǔ wɛ é nyí gbɔn ɔ , è bɛ́ ye dó ganmɛ d’acɛ jí ."
etɛwu ganmɛ e è sɔ́ pɔlu dó é ka na ko kpaca ɛ ? nɛ̌ é ka wà nǔ gbɔn ?
3 vlafo pɔlu sixu lɛ́ ɖò nǔ lin kpɔ́n dó nǔ e jɛ ɖò sun yɔywɛ e wá yì lɛ é mɛ é jí wɛ .
"é ɖò egée xù ɔ sín akpá ɖě ɔ xwé , ɖò azíi kpɛví ɔ ."
"hwenu e pɔlu ɖò dɔ̌n é ɔ , gbigbɔ mímɛ́ gbɛ́ nǔ n’i ɖebɔdoɖewu ɖɔ é ni ma jla wɛn ɔ ɖò xá ɖé lɛ mɛ ó ."
é cí nǔ ɖɔ sísɛ́ sísɛ́ ɛ wɛ gbigbɔ mímɛ́ ɔ ɖè ɖɔ é ni yì jla gbɔn fí ɖevo .
"( mɛ . 16 : 6 , 7 ) fitɛ ?"
xósin ɔ tɔ́n ɖò nǔmimɔ ɖé mɛ hwenu e é ɖò tolowasi é .
è ɖɔ nú pɔlu ɖɔ : “ wǎ masedwani . ”
"ðó pɔlu mɔ nǔ jɛ jlǒ jehovah tɔn mɛ céɖécéɖé wutu ɔ , é yí gbè nú ylɔ̌ e è ylɔ ɛ é bo yawu yì ."
( xà mɛsɛ́dó 16 : 8 - 10 . )
táan nabi é ka na nɔ ganmɛ xɔ ?
"nùkanbyɔ enɛ lɛ na ko ɖó linkpɔ́n nú pɔlu tawun có , é ka jó ye dó nú ye vɔ́da nú nùɖiɖi tɔn kpo awǎjijɛ tɔn kpo ǎ ."
( mɛ . 16 : 25 ) fífá mawu tɔn xò hwìhwɛ́ ayi yetɔn kpo linlin yetɔn kpo .
"4 , 5 . ( a ) nɛ̌ ninɔmɛ mǐtɔn ka sixu cí pɔlu tɔn ɖɔhun gbɔn ? ( b ) nɛ̌ ninɔmɛ pɔlu tɔn ka huzu ɖó lee é ma ɖó nukún tɔn gbɔn é ǎ gbɛn ?"
"4 hweɖenu ɖò gbɛzán towe mɛ ɔ , a sixu mɔ ɖɔ gbigbɔ mímɛ́ mawu tɔn ɖò ali xlɛ́ we wɛ , lee é xlɛ́ pɔlu gbɔn é , bɔ a ɖò xwixwedó wɛ , amɔ̌ , nǔ lɛ sɔ́ wá yì ɖó lee a lin gbɔn é ǎ ."
"a sixu wá mɔ tɛnkpɔn lɛ lě tlɔlɔ , alǒ mɔ hwiɖée ɖò ninɔmɛ yɔyɔ̌ ɖé mɛ bɔ é byɔ ɖɔ a ni bló huzuhuzu ɖaxó lɛ ɖò gbɛzán towe mɛ . ( nùt ."
"9 : 11 , nwt ) ee a nyì kɔ kpɔ́n gudo é ɔ , vlafo a jɛ kinkanbyɔ hwiɖée jí ɖɔ etɛwu jehovah ka lɔn bɔ nǔ mɔhun lɛ jɛ é jí ."
"bo na dó mɔ xósin ɔ ɔ , mi nú mǐ ni lɛkɔ yì tan pɔlu kpo silasi kpo tɔn jí ."
"5 ee pɔlu kpo silasi kpo ɖò han jì wɛ é ɔ , nǔmaɖónukún ɖebɔdoɖewu ɖé lɛ jɛ ."
ayikúngban danwǔ syɛnsyɛn ajijimɛ .
gankpa ɔ sín hɔn lɛ hun nú yeɖée gbaà .
gɛdɛ e è dó gantɔ́ lɛ é bǐ wɛ́n kɔ́n nyì ayǐ .
pɔlu ɖó gantɔ́cɔ́tɔ́ ɔ te bonu é ma hu éɖée ó .
gantɔ́cɔ́tɔ́ ɔ kpo xwédo tɔn bǐ kpo bló baptɛm .
"ayihɔngbe tɔn ɔ , hwɛɖɔtɔ́ toxo ɔ tɔn lɛ sɛ́ sɔja lɛ dó nú è ni ɖè pɔlu kpo silasi kpo tɔ́n ."
sɔja lɛ byɔ ɖò ye sí ɖɔ ye ni tɔ́n sín toxo ɔ mɛ ɖò fífá mɛ .
"amɔ̌ , pɔlu kpo silasi kpo ɖɔ ɖɔ emi ɖó na tó dó é ɖ’abɔ nú lidíi e bló baptɛm yɔyɔ̌ é hwɛ̌ ."
"gɔ́ na ɔ , ye zán ali e hun nú ye é dó dó wusyɛn lanmɛ nú nɔví lɛ . ( mɛ ."
16 : 26 - 40 ) kpɔ́n lee nǔ lɛ bǐ huzu gbɔn hazawun é !
é “ hugǎn nukúnnúmɔjɛnǔmɛ gbɛtɔ́ tɔn bǐ ”
6 etɛ nǔ e jɛ lɛ é ka sixu kplɔ́n mǐ ?
"jehovah sixu wà nǔmaɖónukún lɛ , enɛ wɛ zɔ́n bɔ mǐ ma ɖó na ɖò adohu adohu jí hwenu e mǐ ɖò tɛnkpɔn mɛ é ǎ ."
"nùkplɔnmɛ enɛ na ko jiwǔ nú pɔlu tawun , é ɖè enɛ xlɛ́ ɖò nukɔnmɛ hwenu e é wlan wema sɛ́dó nɔví e ɖò filipu lɛ é dó adohu adohu kpo fífá mawu tɔn kpo wu é ."
"mi nú mǐ ni ɖɔ xó dó xógbe pɔlu tɔn ɖěɖee ɖò filipunu lɛ 4 : 6 , 7 mɛ é jí ."
"enɛ gudo ɔ , mǐ na gbɔn kpɔ́ndéwú e ɖò mawuxówema ɔ mɛ , bo xlɛ́ lee jehovah nɔ wà nǔmaɖónukún lɛ gbɔn é ɖevo lɛ jí ."
"gbɔn gudo bǐ ɔ , mǐ na gbéjé lee “ fífá mawu tɔn ” sixu d’alɔ mǐ , bɔ mǐ na ɖó jiɖiɖe bǐ mlɛ́mlɛ́ ɖò jehovah mɛ bo dɛ gbɔn é kpɔ́n ."
nùkplɔnmɛ tɛ jí pɔlu ka tɛɖɛ̌ ɖò nukɔnmɛ hwenu e é wlan wema sɛ́dó nɔví e ɖò filipu lɛ é ? etɛ xó tɔn lɛ ka sixu kplɔ́n mǐ ?
"7 é ɖò wɛn ɖɔ hwenu e nɔví e ɖò filipu lɛ é xà wema e pɔlu sɛ́dó ye é ɔ , ye flín nǔ e jɛ dó wutu tɔn é , kpo lee ye ɖě ma ɖó nukún ɖɔ jehovah na wà nǔ gbɔn ǎ , bɔ é ka wà gbɔn é kpo ."
etɛ kplɔ́n ye wɛ pɔlu ka ɖè ?
nǔ taji ɔ ɖíe : mi ma nɔ adohu adohu jí ó .
mi ni xoɖɛ lobo na mɔ fífá mawu tɔn .
"amɔ̌ , ɖǒ ayi wu ɖɔ “ fífá mawu tɔn . . . hugǎn nukúnnúmɔjɛnǔmɛ gbɛtɔ́ tɔn bǐ . ”"
etɛ ka nyí tinmɛ enɛ tɔn ?
"lilɛdogbeɖevomɛtɔ́ ɖé lɛ lilɛ xógbe enɛ lɛ dó “ hugǎn dlɔ̌ mǐtɔn lɛ bǐ , ” alǒ “ fɔn ta te tuto gbɛtɔ́ tɔn lɛ bǐ . ”"
"enɛ wu ɔ , pɔlu ɖò ɖiɖɔ wɛ ɖɔ “ fífá mawu tɔn ” jiwǔ tawun hú lee è sixu lin gbɔn é ."
"nugbǒ wɛ ɖɔ , ɖò linlin gbɛtɔ́ tɔn mɛ ɔ , mǐ sixu mɔ ali ɖé bo tɔ́n sín tagba mǐtɔn lɛ mɛ ǎ , amɔ̌ , jehovah nɔ ɖè ali nú mǐ , bo sixu wà nǔ e mǐ ma ɖó nukún tɔn ǎ é . — xà 2 piyɛ́ɛ 2 : 9 ."
"8 , 9 . ( a ) pɔlu sè wuvɛ̌ nǔagɔwaxámɛ tɔn ɖò filipu có , nǔ ɖagbe tɛ lɛ mɛ nǔ e jɛ lɛ é ka tɔ́n kɔ dó ? ( b ) etɛwu nɔví e ɖò filipu lɛ é ka sixu sɔ́ xó e pɔlu ɖɔ lɛ é dó ylɔ ɖɔ nǔ ?"
"8 ee nɔví e ɖò filipu lɛ é na ɖò tamɛ lin dó nǔ e jehovah ko wà nǔ ye ɖò xwè wǒ e wá yì lɛ é sín avla mɛ é jí wɛ é ɔ , é na ko dó wusyɛn lanmɛ nú ye tawun ."
nugbǒ sésé wɛ nǔ e pɔlu wlan lɛ é nyí .
"jehovah jó nǔagɔwiwa dó bɔ é jɛ , amɔ̌ , enɛ wá zɔ́n bɔ è “ jɛ ahwan wɛnɖagbe ɔ jí , bo sɔ́ jinjɔn ayǐ , bɔ é lidǒ . ”"
"( fili . 1 : 7 ) hwɛɖɔtɔ́ toxo ɔ tɔn enɛ lɛ na nɔ lin nǔ kpɔ́n azɔn wè dìn , cobo na nɔ wà nǔ ɖebǔ dó agun klisanwun tɔn yɔyɔ̌ e è ɖó ayǐ ɖò toxo yetɔn mɛ é wu ."
"é sixu ko sín lee pɔlu wà nǔ gbɔn é wu bɔ tomɛyitɔ́gbɛ́ tɔn luki e nyí dotóo ɖé é kpéwú , bo cí filipu hwenu e pɔlu kpo silasi kpo ɖido gudo é ."
"mɔ̌ mɛ ɔ , luki kpéwú bo d’alɔ gègě klisanwun yɔyɔ̌ e ɖò toxo enɛ mɛ lɛ é tɔn ."
"9 é ɖò wɛn ɖɔ hwenu e nɔví e ɖò filipu lɛ é xà wema - sɛ́dó - mɛ pɔlu tɔn é ɔ , ye tuùn ɖɔ xó enɛ lɛ kún nyí akɔwé e junjɔn ayǐ ɖò fí ɖé ɖò azɔ̌xɔsa ɖé , bo wlan nǔ kpowun é ɖé sín xó ó ."
"pɔlu sè wuvɛ̌ syɛnsyɛn ; amɔ̌ , é ɖexlɛ́ ɖɔ emi ɖó “ fífá mawu tɔn . ”"
"nugbǒ ɔ , hwenu e é wlan wema sɛ́dó nɔví enɛ lɛ é ɔ , ganmɛ wɛ é ɖè ɖò hlɔma ."
"amɔ̌ , é kpó ɖò ɖiɖexlɛ́ wɛ ɖɔ “ fífá mawu tɔn ” ɖò emi jí . — fili . 1 : 12 - 14 ; 4 : 7 , 11 , 22 ."
“ ado ma hu mi dó nǔ ðebǔ wu ó ”
etɛ mǐ ka ɖó na wà hwenu e ado ɖò huhu mǐ wɛ zɛ xwé wu dó tagba ɖé wu é ? etɛ mǐ ka sixu ɖó nukún ?
10 etɛ ka sixu d’alɔ mǐ bɔ ado ma na hu mǐ dó nǔ ɖebǔ wu ǎ bɔ mǐ na mɔ “ fífá mawu tɔn ” ?
xó e pɔlu ɖɔ sɛ́dó filipunu lɛ é xlɛ́ mǐ ɖɔ nǔ e sixu gbɔ adohu adohu mǐtɔn lɛ é wɛ nyí ɖɛ .
"enɛ wu ɔ , hwenu e mǐ ɖò adohu adohu jí é ɔ , mǐ ɖó na ɖɔ linkpɔ́n mǐtɔn lɛ dó ɖɛ mɛ ."
xoɖɛ sɛ́dó jehovah bo ɖi nǔ bǐ mlɛ́mlɛ́ ɖɔ é na kpé nukún dó wǔ we .
"jiɖe e mǐ ɖó dó wǔ tɔn é na syɛn d’eji hwenu e mǐ hɛn dó ayi mɛ ɖɔ é sixu “ wà nǔ nú mǐ hú nǔ e mǐ byɔ ɛ ɔ , abǐ ee lin wɛ mǐ tlɛ ɖè ɔ . ” — efɛ ."
"11 lee é nyí gbɔn nú pɔlu kpo silasi kpo ɖò filipu é ɔ , nǔ e jehovah nɔ wà nú mǐɖesunɔ mɛtún ɔ é sixu kpaca mǐ ."
"é sixu nɔ ma nyí nǔ e jiwǔ é , amɔ̌ , é na nyí nǔ e sín hudo mǐ ɖó é tɛgbɛ ."
"( 1 kɔ . 10 : 13 ) é ɖò gaàn ɖɔ é kún nyí ɖiɖɔ wɛ è ɖè ɖɔ mǐ na junjɔn ayǐ bo gɔn nùɖé wà , bo ɖò te kpɔ́n jehovah kpowun bonu é na jla ninɔmɛ ɔ ɖó alǒ ɖeɖɛ tagba ɔ ó ."
"( hlɔ . 12 : 11 ) mɔ̌ mɛ ɔ , nǔwiwa mǐtɔn lɛ nɔ xlɛ́ lee nǔ ɔ vɛ́ adɔ̌ nú mǐ sɔ́ é , bɔ jehovah nɔ mɔ nǔ e jí é na zɔ́n dó , dó dó nú mǐ é ."
"amɔ̌ , ɖò táan ɖokpo ɔ mɛ ɔ , mǐ ɖó na mɔ nǔ jɛ wu ɖɔ jehovah kún nɔ nɔte ɖó nùbyɔbyɔ mǐtɔn lɛ , tuto mǐtɔn lɛ kpo nǔ e ɖó nukún wɛ mǐ ɖè lɛ é kpo jí ó ."
"mi nú mǐ ni gbéjé tan biblu tɔn ɖěɖee na d’alɔ mǐ , bɔ jiɖe e mǐ ɖó ɖɔ jehovah kpé nǔ wu , bo na wà nǔmaɖónukún lɛ nú mǐ é na syɛn d’eji é ɖé lɛ kpɔ́n ."
kpɔ́ndéwú nǔmaðónukún ðěðee jehovah wà lɛ é tɔn ðé lɛ
12 . ( a ) etɛ axɔsu ezekiyasi ka wà hwenu e asilíi xɔsu senakelibu ván nukún d’è é ? ( b ) etɛ lee jehovah ɖeɖɛ tagba ɔ gbɔn é ka kplɔ́n mǐ ?
"12 ee mǐ nɔ ɖò dò ba nú mawuxówema ɔ wɛ sín hweɖenu jɛ hweɖenu é ɔ , mǐ nɔ mɔ kpɔ́ndéwú nǔmaɖónukún ɖěɖee jehovah wà lɛ é tɔn ."
"axɔsu ezekiyasi nɔ gbɛ̀ hwenu e asilíi xɔsu senakelibu tɔ́n ahwan judáa toxo e è mɛ ahohó lɛlɛ̌ dó lɛ é bǐ bo yí é , jeluzalɛmu kɛɖɛ wu wɛ é ma kpé ǎ . ( 2 axɔ ."
"18 : 1 - 3 , 13 ) enɛ gudo ɔ , senakelibu sɔ́ ayi tɔn ɖó jeluzalɛmu jí lo ."
etɛ axɔsu ezekiyasi ka wà hwenu e nukúnvandomɛ enɛ sɛkpɔ bǐ é ?
"é xoɖɛ sɛ́dó jehovah , bo ba wěɖexámɛ ɖò gbeyiɖɔ mawu tɔn ezayíi gɔ́n ."
"( 2 axɔ . 19 : 5 , 15 - 20 ) ezekiyasi lɛ́ tɛ́n kpɔ́n bo xlɛ́ ɖɔ emi ɖò jlɛ̌ jí , bo sú nǔjɔ e senakelibu byɔ ɛ é . ( 2 axɔ ."
"18 : 14 , 15 ) ðò hweɖenu ɔ , ezekiyasi tɛ́n kpɔ́n bonu è na ɖó gɔnu e na nɔ ayǐ é ɖé ."
"( 2 tan . 32 : 2 - 4 ) amɔ̌ , nɛ̌ jehovah ka ɖeɖɛ ninɔmɛ ɔ gbɔn ?"
é sɛ́ wɛnsagun ɖokpo dó bɔ é sú kún dó nú ahwanfuntɔ́ senakelibu tɔn 185 000 ɖò zǎn ɖokpo mɛ .
19 : 35 . etɛ nǔ e jɛ dó jozɛfu wu é ka sixu kplɔ́n mǐ ? — bǐb .
13 . ( a ) etɛ nǔ e jɛ dó jozɛfu wu é ka sixu kplɔ́n mǐ ? ( b ) nɛ̌ nǔmaɖónukún ɖé ka jɛ ɖò ablaxamu sín asì sala sín gbɛzán mɛ gbɔn ?
13 mǐ ni ɖɔ xó dó nya dɔnkpɛvu e nɔ nyí jozɛfu bo nyí jakɔbu ví é wu .
"hwenu e jozɛfu ɖò gankpa mɛ ɖò ejipu é ɔ , é ka lin ɖɔ è na wá sɔ́ emi bɔ emi na huzu mɛ nukúnɖeji wegɔ ɔ ɖò tò enɛ mɛ , alǒ ɖɔ jehovah na zán emi bɔ emi na hwlɛn xwédo emitɔn sín adɔ sí à ?"
( bǐb . 40 : 15 ; 41 : 39 - 43 ; 50 : 20 ) é ɖò wɛn ɖɔ nǔ e jehovah wà lɛ é zɛ nǔ e jozɛfu ɖó nukún lɛ é bǐ wu .
mǐ ni lɛ́ lin nǔ kpɔ́n dó nɔgbó jozɛfu tɔn sala wu .
"sala e ko kpò é ka ɖó nukún ɖɔ jehovah na bló bɔ emi na jì vǐ emiɖesunɔ tɔn , bɔ é na nyí vǐ e mɛsɛntɔ́ tɔn jì é wɛ é na sɔ́ dó ɖó vǐ ǎ à ?"
"é ɖò wɛn ɖɔ izaki e sala jì é zɛ nǔ e é sixu ɖó nukún lɛ é wu flàflá tɔn . — bǐb . 21 : 1 - 3 , 6 , 7 ."
jiɖe tɛ mǐ ka sixu ɖó dó jehovah wu ?
"14 é ɖò gaàn ɖɔ mǐ kún nɔ ɖó nukún ɖɔ jehovah na wà nùjiwǔ bo na ɖè tagba mǐtɔn lɛ bǐ síìn , jɛ nukɔn nú gbɛ̀ yɔyɔ̌ e sín akpá é dó é ó ; mɔ̌ jɛn mǐ ma nɔ lɛ́ byɔ ɖɔ é ni wà nùjiwǔ ɖò gbɛzán mǐtɔn mɛ ǎ é nɛ ."
"amɔ̌ , mǐ tuùn ɖɔ mawu e d’alɔ mɛsɛntɔ́ tɔn lɛ ɖò ali e jiwǔ lɛ é nu é wɛ nyí mawu mǐtɔn , jehovah ."
( xà ezayíi 43 : 10 - 13 . )
jiɖe enɛ e mǐ ɖó é nɔ zɔ́n bɔ mǐ nɔ ɖó nùɖiɖi n’i .
"mǐ tuùn ɖɔ é sixu wà nǔ ɖebǔ e é byɔ é bo na dó na hlɔnhlɔn mǐ , bonu mǐ na wà jlǒ tɔn bǐ mlɛ́mlɛ́ ."
( 2 kɔ . 4 : 7 - 9 ) etɛ tan biblu tɔn enɛ lɛ ka sixu kplɔ́n mǐ ?
"lee kpɔ́ndéwú ezekiyasi , jozɛfu kpo sala kpo tɔn xlɛ́ gbɔn é ɔ , jehovah sixu d’alɔ mǐ bɔ mǐ na ɖu ɖò ninɔmɛ e syɛn hugǎn bǐ lɛ é jí , nú mǐ nɔ gbeji n’i ɔ nɛ ."
"jehovah sixu d’alɔ mǐ bɔ mǐ na ɖu ɖò ninɔmɛ e syɛn hugǎn bǐ lɛ é jí , nú mǐ nɔ gbeji n’i ɔ nɛ"
etɛ ka sixu d’alɔ mǐ bɔ “ fífá mawu tɔn ” ma na bú ǎ ? nɛ̌ enɛ ka nyɔ́ bló gbɔn ?
"15 nɛ̌ mǐ ka sixu ɖò tagba lɛ mɔ wɛ , cobɔ “ fífá mawu tɔn ” ma ka na bú ǎ gbɔn ?"
“ klisu jezu ” e sɔ́ gbɛ̀ tɔn jó dó xɔ gbɛ̀ nú mǐ é kɛɖɛ jɛn sixu nyí tɔn bɔ kancica mɔhun na nyɔ́ bló .
gbɛxixɔ ɔ ɖesu ko nyí ɖokpo ɖò nùjiwǔ e tɔ́ mǐtɔn bló nú mǐ lɛ é mɛ .
"jehovah zán gbɛxixɔ ɔ dó cyɔn nǔ dó nùwanyido mǐtɔn lɛ , b’ɛ zɔ́n bɔ mǐ ɖó ayixa mímɛ́ ɖé , bo lɛ́ hɛn ɔ mǐ na sɛkpɔ ɛ . — jaan 14 : 6 ; ja . 4 : 8 ; 1 pi . 3 : 21 ."
é na bló ayixa mitɔn kpodo linlin mitɔn lɛ kpo ðó
"enyi mǐ ɖó “ fífá mawu tɔn ” ɔ , etɛ mɛ é ka nɔ tɔ́n kɔ dó ?"
"16 enyi mǐ ɖó “ fífá mawu tɔn e hugǎn nukúnnúmɔjɛnǔmɛ gbɛtɔ́ tɔn bǐ ” é ɔ , etɛ mɛ é ka na tɔ́n kɔ dó ?"
"mawuxówema ɔ na xósin ɔ , bo ɖɔ ɖɔ é ‘ na cɔ́ ayixa mǐtɔn kpodo linlin mǐtɔn lɛ kpo , gbɔn klisu jezu gblamɛ . ’"
"( fili . 4 : 7 ) xógbe e è zán ɖò gbè dòdó ɔ mɛ nú ‘ cɔ́ ’ é ɔ , xógbe ahwan tɔn ɖé wɛ ."
é nɔ dó gesí sɔjahwangbɛ́ ɖěɖee è ɖè azɔ̌ na bɔ ye nɔ cɔ́ toxo syɛnsyɛn ɖé ɖò hwexónu lɛ é .
filipu nyí toxo mɔhun ɖé .
"filipunu lɛ nɔ d’amlɔ yì kàn mɛ ɖò zǎnmɛ , ɖó ye tuùn ɖɔ sɔja lɛ ɖò hɔntogbo toxo emitɔn lɛ tɔn cɔ́ wɛ wutu ."
"ðò ali ɖokpo ɔ nu ɔ , enyi mǐ ɖó “ fífá mawu tɔn ” ɔ , ayi mǐtɔn kpo linlin mǐtɔn lɛ kpo nɔ vo ."
"( 1 pi . 5 : 10 ) enɛ tuùntuùn nɔ cɔ́ mǐ , bɔ adohu adohu alǒ awakanmɛ kú mɛ nɔ gbà hǔn dó nú mǐ ǎ ."
etɛ ka na d’alɔ mǐ bɔ mǐ na kpannukɔn sɔgudo kpo jiɖiɖe mlɛ́mlɛ́ kpo ?
"17 zaanɖé dìn ɔ , gbɛtɔ́ lɛ na gbɔn ya ɖaxó hugǎn e è ma ko mɔ kpɔ́n ɖò ayikúngban jí fí ǎ é mɛ ."
"( mat . 24 : 21 , 22 ) mǐ tuùn lee é na nyí gbɔn nú mǐ mɛ ɖokpo ɖokpo é hlɛ́nhlɛ́n ǎ ."
"amɔ̌ , é byɔ ɖɔ adohu adohu ni gbà hǔn dó nú mǐ ǎ ."
"mǐ tuùn nǔ e jehovah na wà é bǐ ǎ , amɔ̌ , mǐ ka tuùn mawu mǐtɔn ."
"nǔ e é ko wà wá yì ɖò hwexónu lɛ é xlɛ́ ɖɔ nǔ ɖebǔ na bo ɖò jijɛ wɛ ɔ , é na bló bɔ linlin tɔn na jɛnu hwebǐnu , bɔ hweɖelɛnu ɔ , é nɔ wà mɔ̌ gbɔn nǔmaɖónukún ɖé wiwa gblamɛ ."
"táan ɖokpo ɖokpo mɛ ɔ , jehovah nɔ wà mɔ̌ nú mǐ , mǐ sixu mɔ “ fífá mawu tɔn e hugǎn nukúnnúmɔjɛnǔmɛ gbɛtɔ́ tɔn bǐ ɔ ” ɖò ali yɔyɔ̌ ɖé nu ."
é cí ɖɔ silasi lɔ nyí toví hlɔma tɔn ɖé ɖɔhun . — mɛ . 16 : 37 .
août 2017
xota nùkplɔnkplɔn tɔn lɛ nú : 25 septembre – 22 octobre 2017
pays - bas
gbexosin - alijitɔ́ wè ɖò wɛn axɔsuɖuto ɔ tɔn jla aligbɔntɔ́ ɖé wɛ ɖò amsterdam
29 839
12 802
51 404
didɛ ðò mɛtɛnkpɔn lɛ nu nɔ tɔ́n kɔ dó nyɔna lɛ mɛ
mɛ e tɔn wɛ é pavel sivulsky
kgb * sín gǎn lɛ ɖokpo súxó ɖɔ : “ tɔ́ adakaxotɔ́ ɖé wɛ nú we . a jó asì towe e ɖò xò é kpo nyɔnuví towe kpo dó .
mɛ̌ ka na na nùɖuɖu ye bo na kpé nukún dó ye wu ?
gbɛ̌ azɔ̌ towe lɛ bá yì xwé ! ”
"un ɖɔ : “ eǒ , un jó xwédo ce dó ǎ ."
mi wɛ wlí mì !
ðó etɛwu ? ”
gǎn ɔ ɖɔ : “ nǔ baɖabaɖa dosin ɖě sɔ́ hugǎn ɖɔ è ni nyí kúnnuɖetɔ́ ɖé ǎ . ”
gankpa toxo irkutsk tɔn ɖé mɛ wɛ mǐ ɖɔ xó enɛ ɖè ɖò 1959 ɖò russie .
"mi nú má kpi lee asì ce maria kpo nyì kpo sɔnǔ bá ‘ jiya ɖó nǔjlɔjlɔwiwa wu ’ gbɔn é kpo lee jehovah dó nú mǐ , ɖó gbejininɔ mǐtɔn wu gbɔn é kpo sín tan nú mi . — 1 pi . 3 : 13 , 14 ."
è jì mì ɖò gletoxo zolotniki tɔn mɛ ɖò ukraine ɖò 1933 .
"ðò 1937 ɔ , nafí ce kpo asú tɔn kpo ( kúnnuɖetɔ́ wɛ nú ye ) gosin france bo wá ba mǐ kpɔ́n , bo na wema gouvernement kpo délivrance kpo ee watch tower society ɖetɔ́n lɛ é mǐ ."
"ee tɔ́ ce xà wema enɛ lɛ é ɔ , nùɖiɖi e é ɖó nú mawu é wá gbɛ̀ ."
"é blawu ɖɔ ɖò 1939 ɔ , é bɛ́ azɔn syɛnsyɛn ɖé , amɔ̌ , cobonu é na kú ɔ , é ɖɔ nú nɔ ce ɖɔ : “ nugbǒ ɔ ɖíe ."
kplɔ́n vǐ lɛ . ”
"sibérie , fí yɔyɔ̌ e mǐ nɔ jla wɛn ɔ ðè é"
"ðò avril 1951 ɔ , gǎn lɛ jɛ kúnnuɖetɔ́ lɛ bɛ́ sín gbadahweji union soviétique tɔn jí yì kannumɔgbenu ɖò sibérie ."
è bɛ́ nyì kpo nɔ ce kpo gɔ́ nú nɔví sunnu ce kpɛví grigory yì gbadahweji ukraine tɔn .
"ee mǐ zɔn pípaan mɛ bo bló kilomɛtlu 6 000 gudo é ɔ , mǐ wá toxo touloun tɔn mɛ ɖò sibérie ."
"aklunɔzán gblamɛ wè gudo ɔ , fofó ce bogdan wá yadonumɛkpá e sɛkpɔ toxo angarsk tɔn é mɛ ."
è ɖó hwɛ n’i b’ɛ na w’azɔ̌ syɛnsyɛn nú xwè 25 .
"nyì kpo nɔ ce kpo gɔ́ nú grigory nɔ ɖɔ mawuxó ɖò xá e lɛlɛ̌ dó touloun lɛ é mɛ , bo ka nɔ ɖó ayi te tawun ."
"ði kpɔ́ndéwú ɔ , mǐ nɔ kanbyɔ ɖɔ : “ mɛɖé ka ɖò fí bo jló na sà nyibu à ? ”"
"bɔ zaanɖé kpowun ɔ , mǐ nɔ jɛ xó ɖɔ n’i dó gbɛɖotɔ́ ɔ wu jí ."
"ðò hwe ɔ nu ɔ , xójlawema ɖé wlan nǔ dó kúnnuɖetɔ́ lɛ wu ɖɔ ye nɔ kàn nyibu byɔ , loɔ , lɛngbɔ̌ lɛ ba wɛ ye ka ɖè !"
bɔ mǐ ka nɔ mɔ mɛ e cí lɛngbɔ̌ ɖɔhun lɛ é nugbǒ !
"é víví nú mǐ tawun ɖɔ mǐ kplɔ́n biblu xá gbɛtɔ́ e nɔ sɔ́ yeɖée hwe , bo nɔ lɛ́ yí mɛ lɛ é ɖò fí enɛ e è ma ɖè nú mɛɖé ǎ é é ."
lee nùðiði maria tɔn gbɔn tɛnkpɔn mɛ gbɔn é
asì ce maria kplɔ́n nugbǒ ɔ ɖò ukraine ɖò wɛkɛ hwan wegɔ ɔ tɛntin .
"hwenu e é ɖó xwè 18 é ɔ , gǎn kgb tɔn ɖokpo jɛ jɔngwín jɔngwín dó n’i jí , bo dó gǎn bo na ɖóxó xá ɛ , amɔ̌ , é gbɛ́ bǐ mlɛ́mlɛ́ ."
"gbè ɖokpo ɔ , é lɛkɔ yì xwégbe bo mɔ dawe ɔ ɖò ayimimlɔ ɖò zan tɔn jí ."
maria hɔn .
"xomɛsin gǎn ɔ , bɔ é gblɔ̌n adǎn n’i ɖɔ è na sú i dó ganmɛ , ɖó é nyí kúnnuɖetɔ́ wutu , bɔ nugbǒ ɔ , ɖò 1952 ɔ è ɖó hwɛ n’i ɖɔ é na sɛ̀n gan nú xwè wǒ ."
nǔ cí lee é cí nú jozɛfu e è sú dó ganmɛ ɖó gbejininɔ tɔn wutu é ɖɔhun n’i .
"( bǐb . 39 : 12 , 20 ) mɔ̌tokuntɔ́ e sɔ́ maria sín hwɛɖɔxɔsa ɔ hɛn yì gankpa ɔ mɛ é ɖɔ n’i ɖɔ : “ ma ɖi xɛsi ó ."
"mɛ gègě nɔ yì gankpa mɛ , bo nɔ lɛ́ tɔ́n bɔ nùɖé nɔ tɔ́n fɛn sísí mɛɖesunɔ tɔn yetɔn ǎ . ”"
xó enɛ lɛ dó wusyɛn lanmɛ n’i .
"sín 1952 jɛ 1956 ɔ , è sɔ́ maria dó yadonumɛkpá ɖé mɛ sɛkpɔ toxo gorkiy tɔn ( ee nɔ nyí nijni novgorod dìn é ) ɖò russie bonu é na w’azɔ̌ syɛnsyɛn ."
"è ɖegbe n’i ɖɔ é ni nɔ hɔ́n ɖɔ nú atín lɛ , enyi gbɛmɛ na bo tlɛ fá tawun ɔ nɛ ."
"é sè wuvɛ̌ ɖò lanmɛ tawun , amɔ̌ , ɖò 1956 ɔ , è ɖè è nyite bɔ é tun ta touloun ."
"hwenu e nɔví e ɖò touloun lɛ é ɖɔ nú mì ɖɔ nɔví nyɔnu ɖé jawě é ɔ , un sɔ́ kɛkɛ afɔdókwín ce bo kun hɛn yì hǔndótɛn ɔ bo na yì kpé nɔví nyɔnu ɔ , bá d’alɔ ɛ nú é na bɛ́ agban tɔn lɛ ."
tlolo e un mɔ maria é jɛn un jɛ wǎn yí n’i jí .
"un dó gǎn nú nǔ ce ni jɛ étɔn jí , bɔ é ka kpa mì nugbǒ ."
mǐ wlí alɔ ɖò 1957 .
"xwè ɖokpo gudo ɔ , é jì vǐ nyɔnu mǐtɔn irina , amɔ̌ , awǎjijɛ e mǐ ɖó ɖò kpɔ́ninɔ xá ɛ mɛ é sukpɔ́ ɖě ǎ ."
"ðò 1959 ɔ , è wlí mì ɖó un zín wema junjɔn biblu jí lɛ wu ."
un nɔ gankpa ɖé mɛ nyiɖokpo nú sun ayizɛ́n .
"bo na dó ɖó fífá ayi mɛ tɔn ɖò táan enɛ mɛ ɔ , un nɔ xoɖɛ hwɛhwɛ , un nɔ jihan axɔsuɖuto ɔ tɔn lɛ , bo nɔ dó nukún lee un na jla wɛnɖagbe ɔ gbɔn hwenu e è na ɖè mì nyite é mɛ kpɔ́n ."
hwenu e un ɖò yadonumɛkpá mɛ ɖò 1962 é
"un ɖɔ n’i ɖɔ : “ jezu ɖɔ ɖɔ è na jla wɛnɖagbe axɔsuɖuto ɔ tɔn nú akɔta lɛ bǐ , mɛɖebǔ ka sixu ɖó te ǎ . ”"
"enɛ ɔ , dobanúnǔtɔ́ ɔ zán wlɛnwín lɛ bo dó gǎn bo na bló bonu má jó nùɖiɖi ce dó , lee un ɖɔ gbɔn ɖò bǐbɛ̌mɛ é ."
"hwenu e adǎngblɔ́nnúmɛ lɛ kpo ayi gɛdɛ gɛ́dɛ́ lɛ kpo ma w’azɔ̌ ǎ é ɔ , è ɖó hwɛ nú mì ɖɔ un na w’azɔ̌ syɛnsyɛn nú xwè tɛnwe , ɖò yadonumɛkpá e ɖò toxo saransk tɔn kpá é ɖé mɛ ."
"ee un ɖò ali jí xwè yadonumɛkpá ɔ mɛ é ɔ , un sè ɖɔ è jì olga vǐ nyɔnu mǐtɔn wegɔ ɔ ."
"asì ce kpo vǐ nyɔnu ce wè lɛ kpo ɖò zɔ nú mì có , tuùn e un tuùn ɖɔ maria kpo nyì kpo ɖò gbeji nú jehovah é dó gbɔ nú mì ."
"maria gɔ́ nú vǐ nyɔnu mǐtɔn olga kpo irina kpo , ɖò 1965"
"ðokpo ɖò xwè ɖokpo mɛ ɔ , maria nɔ dó hǔn bo nɔ wá ba mì kpɔ́n ɖò saransk ; nú è dó pípaan ɔ , touloun gigosin kpo kɔlilɛ yì kpo nɔ ɖu azǎn 12 có , é ka nɔ wà mɔ̌ ."
"xwè ɖokpo mɛ tɛgbɛ ɔ , é nɔ hɛn afɔkpa e nɔ nyí botte é yɔyɔ̌ ɖokpo wá nú mì ."
é nɔ fɔ atɔxwɛ yaɖeyaɖe lɛ́ hwla dó afɔkpa lɛ mɛ .
"é wá sù xwé ɖokpo mɛ bɔ mɛbakpɔ́n maria tɔn gbɔn vo nú ɖě lɛ , ɖó é kplá vǐ nyɔnu mǐtɔn wè lɛ wá ."
dǒ nukún mɛ bo kpɔ́n lee nǔ cí nú mì hwenu e un mɔ ye bo ɖò kpɔ́ xá ye é !
fí yɔyɔ̌ lɛ kpo wuvɛ̌ yɔyɔ̌ lɛ kpo
"ðò 1966 ɔ , è ɖè mì sín yadonumɛkpá ɔ mɛ , bɔ mǐ mɛ ɛnɛ lɛ yì toxo armavir tɔn e sɛkpɔ xù wiwi ɔ é mɛ ."
ðò finɛ wɛ è jì vǐ sunnu mǐtɔn yaroslav kpo pavel kpo ɖè .
"é lín ǎ bɔ azɔ̌watɔ́ kgb tɔn lɛ jɛ xwé mǐtɔn kije jí , bo na kpɔ́n ɖɔ emi na mɔ wema junjɔn biblu jí lɛ ɖě à jí ."
"ye nɔ ba gbɔn fí bǐ , bo tlɛ nɔ kpɔ́n nyibu lɛ sín nùɖuɖu mɛ lɔ ."
"ðò hwe enɛ lɛ ɖokpo nu ɔ , azɔ̌watɔ́ lɛ ɖò dɛ̌n jɛ wɛ ɖó yǒzo wutu , bɔ afúntúntún kpé awu yetɔn lɛ wu bǐ ."
"é na atín sínsɛ́n sín sìn kpɛɖé ye , bo hɛn nǔ e ye na fɛ́ afúntúntún na é , sìn kpo wǔsúnsúnnú kpo wá nú ye ."
"nukɔnmɛ hwenu e gǎn kgb tɔn ɔ wá é ɔ , azɔ̌watɔ́ lɛ ɖɔ lee è nyɔ́ xomɛ dó ye wu gbɔn é n’i ."
"hwenu e ye xweyigbe é ɔ , gǎn ɔ ko nǔ bo bló alɔ nú mǐ ."
é víví nú mǐ tawun ɖɔ mǐ mɔ ɖagbe e nɔ tɔ́n sín gǎndido bo “ wà nǔ ɖagbe dó ɖu ɖò nyanya jí ” mɛ é . — hlɔ . 12 : 21 .
"yadonumɛ lɛ ɖò ayǐ có , mǐ kpó ɖò wɛn ɔ jla wɛ ɖò armavir ."
mǐ lɛ́vɔ d’alɔ bɔ è dó wusyɛn lanmɛ nú gbɛ̌ta kpɛví wɛnjlatɔ́ lɛ tɔn e sɛkpɔ toxo kurganinsk tɔn é .
"tuùn e un tuùn ɖɔ agun ayizɛ́n ɖò armavir égbé dìn , bɔ ɛnɛ ɖò kurganinsk é na mì awǎjijɛ tawun ."
"ðò xwè lɛ gblamɛ ɔ , é nɔ wá jɛ hweɖelɛnu bɔ awakanmɛ nɔ kú mǐ ɖò gbigbɔ lixo ."
"amɔ̌ , é nɔ sù nukún mǐtɔn mɛ ɖɔ jehovah nɔ zán nɔví gbejinɔtɔ́ lɛ , bɔ ye nɔ ɖè mǐ ɖó ali jí , bo nɔ lɛ́ dó wusyɛn lanmɛ nú mǐ ɖò gbigbɔ lixo ."
( ðɛh . 130 : 3 ) mɛtɛnkpɔn syɛnsyɛn ɖé wɛ é lɛ́ nyí hwenu e mǐ sɛ̀n jehovah ɖó kpɔ́ xá azɔ̌watɔ́ kgb tɔn ɖěɖee byɔ agun ɔ mɛ bɔ mǐ ma ka ɖó ayi wu ǎ lɛ é é .
ye cí mɛ e nɔ ɖókan dó nǔ wu bo nɔ lɛ́ ɖ’alɔ tawun ɖò sinsɛnzɔ́ ɔ mɛ lɛ é ɖɔhun .
mɛɖé lɛ tlɛ ɖò ye mɛ bo wá nyí agbanɖotananɔ ɖò tutoblonunu ɔ mɛ .
"amɔ̌ , hwenu ɖò yiyi wɛ é ɔ , mǐ wá mɔ nǔ jɛ mɛ alɔkpa e ye nyí tawun é wu ."
"ðò 1978 hwenu e maria ɖó xwè 45 é ɔ , é lɛ́ mɔ xò ɖevo ."
"ðó é ɖò hǔnzɔn e gbɛ́ gbigbɔ é ɖé jɛ wɛ wutu ɔ , dotóo ɔ ba ɖɔ é ni kú ǎ , lobo tɛ́n kpɔ́n bo bló bonu é na ɖè xò ɔ ."
maria ka gbɛ́ .
"wǎgbɔ tɔn ɔ , dotóo gègě xwedó è gbɔn dotóoxwé ɔ kpo nyɛ̌ ɖé kpo ɖò alɔnu , bo dó gǎn bo na dó nyɛ̌ ɔ n’i bonu é na jì vǐ ɔ cobɔ sun tɔn na kpé ."
"bonu maria na dó cyɔn alɔ xò ɔ jí ɔ , é hɔn sín dotóoxwé ɔ ."
mɛ e ɖò kgb mɛ lɛ é ɖegbe ɖɔ mǐ ni tɔ́n sín toxo ɔ mɛ .
"mǐ sɛ̀ tɛn yì gletoxo e sɛkpɔ toxo tallinn tɔn é ɖé mɛ ɖò estonie , akpáxwé union soviétique tɔn ɖé wɛ finɛ nyí ɖ’ayǐ ."
"ðò tallinn ɔ , nǔ e dotóo ɔ ɖɔ é sɔ́ wá jɛ ǎ bɔ maria jì vǐ sunnu ɖokpo bɔ lanmɛ tɔn ɖò ganji , b’ɛ nɔ nyí vitaly ."
"nukɔnmɛ ɔ , mǐ sɛ̀ tɛn sín estonie yì nezlobnaya sín xá ɔ mɛ ɖò tofɔligbé russie tɔn ."
"ayi mǐtɔn nɔ ɖò te bɔ mǐ nɔ jla wɛn ɔ ɖò toxo e lɛlɛ̌ dó mǐ lɛ é mɛ , ɖó mɛ lɛ nɔ gosin tò ɔ bǐ mɛ , bo nɔ wá xá enɛ lɛ mɛ ."
"azɔn wɛ nɔ hɛn ye wá finɛ , amɔ̌ , ye mɛɖé lɛ nɔ lɛkɔ yì kpo nukúnɖiɖo gbɛ̀ mavɔmavɔ tɔn kpo !"
vǐ mǐtɔn lɛ kplɔnkplɔn bonu ye na yí wǎn nú jehovah
"mǐ nɔ dó gǎn bo na bló bɔ vǐ sunnu mǐtɔn lɛ kpo vǐ nyɔnu mǐtɔn lɛ kpo na yí wǎn nú jehovah , bá lɛ́ ɖó jlǒ bo na sɛ̀n ɛ ."
hwɛhwɛ wɛ mǐ nɔ ylɔ nɔví sunnu ɖěɖee sín kpɔ́ndéwú sixu d’alɔ vǐ mǐtɔn lɛ é wá xwégbe .
nɔví sunnu ce grigory ee wà nukúnkpénuwutɔ́ tomɛyitɔ́ sín azɔ̌ sín 1970 yì 1995 é nɔ wá ba mǐ kpɔ́n ɖò gbesisɔmɛ .
"xwédo ɔ bǐ nɔ ɖu vivǐ jonɔ e é nɔ ba mǐ é tɔn , ɖó é nɔ dó awǎjijɛ nú mɛ lobo nɔ lɛ́ ɖɔ fanfún ."
"enyi jonɔ lɛ́ ba mǐ ɔ , hwɛhwɛ wɛ mǐ nɔ sɔ́ tan e ɖò biblu mɛ lɛ é dó d’ayihun , enɛ zɔ́n bɔ wǎn e vǐ mǐtɔn lɛ yí nú tan biblu tɔn lɛ é jɛji ."
vǐ sunnu ce lɛ kpo asì yetɔn lɛ kpo .
"sín amyɔxwé wá yì aɖisixwé , sín gudo : yaroslav , pavel , jr . , vitaly"
"sín nukɔn : alyona , raya , svetlana"
"ðò 1987 ɔ , vǐ sunnu mǐtɔn yaroslav sɛ̀ tɛn yì toxo riga tɔn mɛ ɖò latvia , finɛ ɔ , é kpé nǔ wu bo ɖɔ mawuxó d’eji ."
"amɔ̌ , hwenu e é gbɛ́ ɖɔ emi kún na wà ahwanzɔ́ ó é ɔ , è ɖó hwɛ n’i ɖɔ é na sɛ̀n gan nú xwè ɖokpo adaɖé , bɔ é sɛ̀n gan ɖò gankpa vovo tɛnnɛ mɛ ."
xó e un ɖɔ n’i dó nǔ e jɛ dó wutu ce ɖò gankpa mɛ é wu é d’alɔ ɛ bɔ é dɛ ɖ’enu .
"nukɔnmɛ ɔ , é bɛ́ gbexosin - alijitɔ́zɔ́ ."
"tlolo hwɛ̌ ɔ , mǐ ba ɖɔ é ni yì ǎ ."
"wɛnjlatɔ́ 20 kpowun wɛ ɖò tɔtɛntinto enɛ ɔ bǐ mɛ , bɔ fí e mǐ nɔ nɔ é ɖó kilomɛtlu 9 000 mɔ̌ dó tɔtɛntinto ɔ ."
"amɔ̌ gudo mɛ ɔ , mǐ yí gbè , bo wá mɔ ɖɔ gbeta ɖagbe ɖé kɔn wɛ é wá ."
mɛ e ɖò finɛ lɛ é nɔ yí wɛn axɔsuɖuto ɔ tɔn .
"ðò xwè yɔywɛ ɖé vlamɛ ɔ , è ɖó agun tantɔn ayǐ ɖò finɛ ."
pavel wà sinsɛnzɔ́ ɖò sakhalin kaka jɛ 1995 .
"hwe ɔ nu ɔ , vǐ sunnu mǐtɔn kpɛví bǐ vitaly kɛɖɛ wɛ kpó ɖò gɔ̌n mǐtɔn ."
sín hwenu e é ɖò vǔ é wɛ é yí wǎn nú biblu xixa .
"hwenu e é ɖó xwè 14 é ɔ , é jɛ gbexosin - alijitɔ́zɔ́ wà jí , bɔ nyì lɔ wà azɔ̌ enɛ xá ɛ nú xwè wè ."
táan enɛ lɛ víví tawun .
"hwenu e vitaly ɖó xwè 19 é ɔ , é lɔ yì bo bɛ́ gbexosin - alijitɔ́ titewungbe tɔn sín azɔ̌ ."
"ðò 1952 ɔ , gan kgb tɔn ɖé ɖɔ nú maria ɖɔ : “ gbɛ̌ nùɖiɖi towe , alǒ a na sɛ̀n gan nú xwè wǒ ."
"enyi a wá tɔ́n ɔ , a na ko dó mɛxo bo na nɔ hwiɖokpo . ”"
"amɔ̌ , nǔ lɛ́ wá gbɔn vo bǐ mlɛ́mlɛ́ ."
"mǐ mɔ wanyiyi mawu xomɛnyɔtɔ́ mǐtɔn jehovah tɔn , vǐ mǐtɔn lɛ tɔn kpo mɛ gègě ɖěɖee mǐ d’alɔ bɔ ye wá mɔ nugbǒ ɔ lɛ é tɔn kpo ."
mǐ mɔ lee é nɔ sù nukún mɛ ɖěɖee vǐ mǐtɔn lɛ d’alɔ bɔ ye kplɔ́n nǔ dó jehovah wu lɛ é tɔn mɛ gbɔn é .
ðagbewiwa jehovah tɔn sù nukún mǐtɔn mɛ
"ðò 1991 ɔ , è tuùn azɔ̌ kúnnuɖetɔ́ jehovah tɔn lɛ tɔn ɖò sɛ́n lixo ."
gbeta enɛ e kɔn è wá é na hlɔnhlɔn wɛnɖagbejijlazɔ́ ɔ .
"agun mǐtɔn tlɛ xɔ mɔ̌to ɖé , bɔ mǐ nɔ dó yì toxo e lɛlɛ̌ dó mǐ lɛ é kpo gletoxo lɛ kpo mɛ ɖò aklunɔzán gblamɛ fifo ɖokpo ɖokpo ."
nyì kpo asì ce kpo ɖò 2011
"é víví nú mì tawun ɖɔ yaroslav kpo asì tɔn alyona kpo , gɔ́ nú pavel kpo asì tɔn raya kpo ɖò sinsɛnzɔ́ wà wɛ ɖò betɛli , bɔ vitaly kpo asì tɔn svetlana kpo ɖò nukúnkpénuwutɔ́zɔ́ wà wɛ ."
vǐ nyɔnu ɖaxó mǐtɔn irina kpo xwédo tɔn kpo ɖò allemagne .
asú tɔn vladimir kpo vǐ sunnu yetɔn atɔn lɛ bǐ kpo wɛ nyí mɛxo agun tɔn .
vǐ nyɔnu mǐtɔn olga nɔ nɔ estonie bo nɔ ylɔ mì hwɛhwɛ .
é blawu ɖɔ asì vívɛ́ ce maria kú ɖò 2014 .
akpàkpà ɖò sísɔ́ mì wɛ bonu má lɛ́ mɔ ɛ ɖò fínfɔ́n sín kú hwenu !
"dìn ɔ , un nɔ nɔ toxo belgorod tɔn mɛ , bɔ nɔví e ɖò fí lɛ é nɔ d’alɔ mì tawun ."
"xwè ɖěɖee un zán ɖò sinsɛnzɔ́ jehovah tɔn mɛ lɛ é kplɔ́n mì ɖɔ gbejininɔ nɔ byɔ gǎndido tawun , amɔ̌ , fífá ayi mɛ tɔn e jehovah nɔ wá na mɛ é xɔ akwɛ b’ɛ vɛ́ jlɛ́ ."
nyɔna e nyì kpo maria kpo mɔ ɖò gbejininɔ mɛ lɛ é zɛ nǔ e mǐ ma sixu lin na mɔ gbeɖé ǎ lɛ é wu .
"cobonu union soviétique na j’ayǐ ɖò 1991 ɔ , wɛnjlatɔ́ 40 000 jɛji kpowun wɛ tíìn ɖò finɛ ."
"amɔ̌ , ɖò égbé ɔ , wɛnjlatɔ́ 400 000 jɛji wɛ ɖò tò e ɖò union soviétique mɛ ɖ’ayǐ lɛ é mɛ !"
xwè 83 wɛ un ɖó dìn bo ka lɛ́ kpó ɖò mɛxo agun tɔn nyí wɛ .
é ɖò wɛn ɖɔ jehovah d’ajɔ mì bɔ é vɛ́ jlɛ́ . — ðɛh .
13 : 6 .
"kgb ɔ , wěɖegbɛ́ e nɔ cyɔn alɔ tò soviétique tɔn jí é sín sɛ́nkpo wɛ ."
lee mǐ na ðè gbɛtɔ́ xóxó ɔ nyì ayǐ bo sɛ̀ ɛ dó zɔ nú mǐɖée gbɔn é
“ mi . . . ɖè gbɛtɔ́ xóxó e mi nyí ɖ’ayǐ ɔ kpodo walɔ tɔn lɛ bǐ kpan nyì ayǐ . ” — kolo .
3 : 9 .
"han lɛ : 83 , 129"
etɛ ka zɔ́n bɔ kplékplé nɔví lɛ tɔn mǐtɔn e gbɔn gbɛ̀ ɔ bǐ mɛ é ma kpé wè ǎ ?
etɛ ka nyí ɖé lɛ ɖò walɔ e è na ɖè nyì ayǐ bo sɛ̀ dó zɔ nú mɛɖée lɛ é mɛ ?
etɛ wu è ka ɖó ayi dó kúnnuɖetɔ́ jehovah tɔn lɛ wu ?
ayiðonuwutɔ́ lɛ ɖɔ xó dó jijɔ jiwǔ e ye mɔ ɖò togun jehovah tɔn tɛntin é wu .
"ði kpɔ́ndéwú ɔ , wemawlantɔ́ anton gill wlan dó nɔví sunnu kpo nɔví nyɔnu kpo ɖěɖee nɔ acɛkpikpa nazi tɔn glɔ ɖò allemagne lɛ é wu ɖɔ : “ acɛkpikpa nazi tɔn doya nú kúnnuɖetɔ́ jehovah tɔn lɛ tawun . . . ."
"wemawlantɔ́ ɔ ɖɔ gɔ́ na ɖɔ nǔ ɖò mɔ̌ có , ye dɛ ɖò yadonumɛ syɛnsyɛn ɔ nu bɔ è lɛ́ tuùn ye ɖi nugbǒɖɔtɔ́ , mɛ e nɔ cí xwii ɖò wuvɛ̌ lɛ nu é kpo mɛ e nɔ gbeji nú mawu yetɔn bo lɛ́ nɔ bǔ é kpo ."
"2 agaɖanu dìn ɔ , ayiɖonuwutɔ́ afrique du sud tɔn lɛ mɔ jijɔ enɛ lɛ e dɔn mɛ é ɖɔhun ɖò togun mawu tɔn tɛntin ."
"hweɖenu ɔ , kúnnuɖetɔ́ e ɖò tò enɛ mɛ bo ɖó sinmɛ agbaza tɔn vovo lɛ é sixu kplé ɖó kpɔ́ ɖò ayijayǐ mɛ ǎ ."
"amɔ̌ , ɖò dimanche 18 décembre 2011 ɔ , é jiwǔ tawun ɖɔ è mɔ nɔví e ɖó sinmɛ agbaza tɔn vovo ɖò afrique du sud lɛ é 78 000 jɛji kpo nɔví e gosin tò e lɛlɛ̌ dó è lɛ é kpo mɛ é , bɔ ye kplé ɖò anyǔmlímlísafɔtɛn e kló hugǎn ɖò toxo johannesburg tɔn mɛ é , bo ɖu vivǐ tuto gbigbɔ tɔn ɖé tɔn ."
mɛ e nɔ kpé nukún dó anyǔmlímlísafɔtɛn ɔ wu é ɖokpo ɖɔ xó dó kpléɖókpɔ́ enɛ wu bo ɖɔ : “ mɛ ɖěɖee zán walɔ ɖagbe hugǎn ɖò anyǔmlímlísafɔtɛn elɔ bɔ un mɔ kpɔ́n lɛ é ɖíe .
mi bǐ sɔnǔ ganji .
etɛ ka zɔ́n bɔ kplékplé nɔví lɛ tɔn mǐtɔn ma kpé wè ǎ ?
3 xó enɛ lɛ e mɛ e ma nyí kúnnuɖetɔ́ ǎ lɛ é ɖɔ é xlɛ́ ɖɔ kplékplé nɔví lɛ tɔn mǐtɔn e gbɔn gbɛ̀ ɔ bǐ mɛ é kún kpé wè ó .
( 1 pi . 5 : 9 ) etɛ ka zɔ́n bɔ mǐ gbɔn vo nú tutoblonunu ɖevo ɖebǔ sɔmɔ̌ ?
"xó mawu tɔn kpo gbigbɔ mímɛ́ tɔn kpo wɛ d’alɔ mǐ , bɔ mǐ w’azɔ̌ syɛnsyɛn bo ‘ ɖè gbɛtɔ́ xóxó ɔ nyì ayǐ . ’"
"bɔ “ mǐ sɔ́ [ gbɛtɔ́ ] yɔyɔ̌ ɔ dó ” ɖó tɛn tɔn mɛ . — kolo . 3 : 9 , 10 ."
"etɛwu ? 4 nǔ ɖokpo wɛ nyí ɖɔ mǐ ni ɖè gbɛtɔ́ xóxó ɔ nyì ayǐ , nǔ ɖevo sésé wɛ ka nyí ɖɔ mǐ ni sɛ̀ ɛ dó zɔ nú mǐɖée ."
"ðò xota elɔ mɛ ɔ , mǐ na gbéjé lee mǐ sixu ɖè gbɛtɔ́ xóxó ɔ nyì ayǐ gbɔn é kpo nǔ e wu mǐ ɖó na yawu wà mɔ̌ é kpo kpɔ́n ; gɔ́ na ɔ , mǐ na lɛ́ mɔ nǔ e wu mǐ sixu kpéwú bo bló huzuhuzu lɛ é , enyi mǐ na bo tlɛ ko dóve ɖò walɔ nyanya lɛ mɛ tawun ɔ nɛ ."
"mǐ na lɛ́ gbéjé nǔ e mɛ ɖěɖee ɖò nugbǒ ɔ mɛ sín xwè mɔkpan ɖíe lɛ é sixu bló , bo sɛ̀ gbɛtɔ́ xóxó ɔ dó zɔ nú yeɖée é kpɔ́n ."
etɛwu nùflínmɛ enɛ lɛ ka ɖò taji ?
"é blawu ɖɔ mɛ e ko sɛ̀n jehovah kpɔ́n lɛ é ɖé lɛ sɔ́ wá nɔ acéjí ǎ , bo lɛkɔ yì nùwalɔ xóxó yetɔn lɛ kɔn ."
"enɛ wu ɔ , mǐ mɛ bǐ ɖó na xwedó akpágbánúmɛ elɔ : “ mɛ e lin ɖɔ emi ɖò te ɔ ɖó na cɔ́ éɖée , bo ma wá jɛ ayǐ ó . ” — 1 kɔ . 10 : 12 ."
"“ sú ” jlǒ nyanya lɛ , ði “ agalilɛ ” “ sín kún dó ”"
5 . ( a ) jlɛ̌ nǔ e wu mǐ ɖó na yawu ɖè gbɛtɔ́ xóxó ɔ nyì ayǐ é dó nùɖé wu .
"( kpɔ́n ɖiɖe e ɖò bǐbɛ̌mɛ é . ) ( b ) sɔgbe kpo kolosinu lɛ 3 : 5 - 9 kpo ɔ , nùwalɔ tɛ lɛ ka nyí gbɛtɔ́ xóxó ɔ tɔn ?"
"5 nú awu e a dó é kwiji , bo tlɛ jɛ wǎn baɖabaɖa ɖé hwɛ́n jí vlafo ɔ , etɛ a ka na bló ?"
a na yawu ɖè awu kwijikwiji enɛ .
"ðò ali ɖokpo ɔ nu ɔ , mǐ na yawu setónú nú gbeɖiɖe e ɖɔ ɖɔ mǐ ni ɖè jijɔ e ma sɔgbe xá mɛ e mawu nyí é ǎ lɛ é ɖ’ayǐ é ."
"mǐ jló na xwedó alixlɛ́mɛ pɔlu tɔn elɔ e ɖò wɛn , bɔ é na klisanwun e nɔ gbɛ̀ ɖò hwetɔnnu lɛ é é : “ mi jó nǔ elɔ lɛ bǐ wiwa dó . ”"
"mi nú mǐ ni gbéjé hwɛhuhu núwiwa e pɔlu slɛ́ lɛ é wè kpɔ́n , ye wɛ nyí agalilɛ kpo nùblibliwiwa kpo . — xà kolosinu lɛ 3 : 5 - 9 ."
"6 , 7 . ( a ) nɛ̌ xógbe pɔlu tɔn lɛ ka xlɛ́ ɖɔ mǐ ɖó na dó gǎn tawun cobo ɖè gbɛtɔ́ xóxó ɔ nyì ayǐ gbɔn ? ( b ) gbɛ̀ alɔkpa tɛ sakura ka nɔ zán ɖ’ayǐ ? etɛ ka na ɛ hlɔnhlɔn bɔ é jó gbɛzán enɛ dó ?"
6 agalilɛ .
"xókwin dòdó e biblu zán bɔ è lilɛ dó “ agalilɛ ” é ɔ , alɔ ma wlí ɖò sɛ́n lixo bo ka ɖóxó xá mɛɖée , kpo sunnu na ɖóxó xá sunnu alǒ nyɔnu na ɖóxó xá nyɔnu kpo ɖ’emɛ ."
"pɔlu ɖɔ nú klisanwun hàtɔ́ tɔn lɛ ɖɔ ye ni “ sú nǔ e nyí ayikúngban jí tɔn ɖò ayi [ ye ] tɔn mɛ lɛ sín kún dó , ” enɛ wɛ nyí ɖɔ ye ni ɖè jlǒ nyanya alɔkpa lɛ bǐ síìn , ɖi “ agalilɛ . ”"
"xógbe nǔtinmɛ tɔn e pɔlu zán é xlɛ́ céɖécéɖé ɖɔ é byɔ ɖɔ è ni dó gǎn tawun , bo na súnsún jlǒ nyanya mɔhun lɛ síìn ."
"amɔ̌ , è sixu ɖu ɖò ahwan e fun xá jlǒ hwɛhuhu tɔn lɛ wɛ è ɖè é jí ."
7 mǐ ni gbéjé nǔ e jɛ dó sakura * e nɔ nɔ japon é jí é kpɔ́n .
"hwenu e é ɖò susu wɛ é ɔ , é nɔ mɔ ɖɔ emi ɖò emiɖokpo bo lɛ́ nyí nùvɔnɔ ."
"sín hwenu e é ɖó xwè 15 é ɔ , é yí gbè bɔ sunnu vovo lɛ jɛ xó ɖó xá ɛ jí , bonu é na mɔ tɛn dó vo ɖò mɛɖokponɔ ninɔ sí ."
é ɖɔ kpo winnya kpo ɖɔ : “ nǔ e mɛ é wá tɔ́n kɔ dó é wɛ nyí ɖɔ un ɖè xò azɔn atɔn . ”
"é tinmɛ ɖɔ : “ ðò bǐbɛ̌mɛ ɔ , un nɔ mɔ ɖɔ un ɖò ayijayǐ mɛ hwenu e un nɔ ɖò aga lɛ̀ wɛ é , bo nɔ lin ɖɔ mɛ lɛ ɖó hudo ce , bo lɛ́ yí wǎn nú mì ."
"enɛ gudo ɔ , é jɛ biblu kplɔ́n xá kúnnuɖetɔ́ lɛ jí ."
"sakura yí wǎn nú nǔ e kplɔ́n wɛ é ɖè é , bɔ jehovah d’alɔ ɛ bɔ é ɖu ɖò hwɛ e dó éɖée wɛ é nɔ ɖè é kpo winnya e nɔ hu i é kpo jí , lobo jó agalilɛ dó ."
"sakura nyí gbexosin - alijitɔ́ hwebǐnu tɔn ɖé dìn , bo sɔ́ nɔ mɔ ɖɔ emi ɖò emiɖokpo ǎ ."
"é nyɔ́ wà ɔ , é ɖɔ : “ é víví nú mì tawun ɖɔ un ɖò vivǐ wanyiyi jehovah tɔn tɔn ɖu wɛ ayihɔngbe ayihɔngbe . ”"
ðu ðò walɔ blíblí lɛ jí
etɛ ka nyí ɖé lɛ ɖò nǔ e sixu zɔ́n bɔ mǐ na nyí mɛ blíblí ɖò mawu sín nukúnmɛ lɛ é mɛ ?
8 nùblibliwiwa .
"xókwin dòdó e è lilɛ dó “ nùblibliwiwa ” é gbló ada , bo nyí agalilɛ kɛɖɛ xó ǎ ."
é sixu dó gesí nùwalɔ e nɔ wà nǔ dó mɛ wu bo nyí azɔ nunu alǒ alísa blíblí lɛ ɖiɖó é . ( 2 kɔ .
"7 : 1 ; efɛ . 5 : 3 , 4 ) é sixu lɛ́ dó gesí nùblibli e mɛɖé sixu wà ɖò nǔglɔ é , ɖi wema e nɔ fɔ́n jlǒ xóɖóxámɛ tɔn lɛ dó ayi mɛ nú mɛ é xixa , alǒ fɔtóo nùblibliwiwa tɔn lɛ kpinkpɔn , ee sixu kplá mɛ yì nùwalɔ blíblí e nyí mɛ̌ sísɔ́ dó d’ayihun na é kɔn é . — kolo . 3 : 5 . *"
etɛ zo fíflɔ́ dó glɔ nú “ jlǒ agbaza tɔn ” lɛ ka sixu jì ?
"9 mɛ e ɖó aca bo nɔ kpɔ́n fɔtóo nùblibliwiwa tɔn lɛ é nɔ flɔ́ zo dó glɔ nú “ jlǒ agbaza tɔn , ” ee sixu zɔ́n bɔ ye huzu kannumɔ nú agalilɛ é ."
"dobanunǔ xlɛ́ ɖɔ mɛ ɖěɖee yí gbè ɖɔ emi nɔ ɖó jlǒ syɛnsyɛn , bo na kpɔ́n fɔtóo nùblibliwiwa tɔn lɛ é nɔ xlɛ́ ɖɔ emi nyí kannumɔ na , lee mɛ e yí wǎn nú ahan syɛnsyɛn kpo gěe kpo lɛ é nɔ xlɛ́ ɖɔ emi nyí kannumɔ nú nǔ enɛ lɛ gbɔn é ɖɔhun ."
"é ɖò gaàn ɖɔ fɔtóo nùblibliwiwa tɔn lɛ kpinkpɔn nɔ tɔ́n kɔ dó nǔ baɖabaɖa lehun lɛ mɛ : winnya ɖaxó , azɔ̌mawa ganji ɖò azɔ̌ mɛtɔn jí , gbɛzán xwédo tɔn e ma ɖó awǎjijɛ ǎ é , mɛɖée gbígbɛ́ kpo mɛɖée huhu kpo ."
"nya ɖokpo tíìn bɔ ee é ma sɔ́ nyí kannumɔ nú fɔtóo nùblibliwiwa tɔn lɛ ǎ , bɔ é kpé xwè ɖokpo bɔ é ɖò awǎ tɔn jɛ wɛ é ɔ , é wlan ɖɔ : “ un bló bɔ sísí mɛɖesunɔ tɔn e bú ɖ’ayǐ é lɛ́ jɛ tɛn tɔn mɛ . ”"
nɛ̌ ribeiro ka ɖu ɖò kannumɔ e é nyí nú fɔtóo nùblibliwiwa tɔn kpinkpɔn é jí gbɔn ?
"10 nú mɛ gègě ɔ , kannumɔ ma nyí nú fɔtóo nùblibliwiwa tɔn lɛ nyí hun magbokɔ ɖé bɔ ye ɖò xixo wɛ ."
"amɔ̌ , lee kpɔ́ndéwú ribeiro ee nɔ nɔ brésil é tɔn xlɛ́ gbɔn é ɔ , ye sixu ɖu ɖò hun enɛ e xò wɛ ye ɖè é jí ."
"ribeiro gosin xwégbe hwenu e é byɔ winnyawinnya mɛ é , bo jɛ azɔ̌ wà jí ɖò azɔ̌xwé e nɔ vɔ́ wema e è ko zán lɛ é bló ɖó yɔyɔ̌ lɔ jí é ɖé ; bɔ fɔtóo nùblibliwiwa tɔn lɛ sukpɔ́ ɖò finɛ ."
"é ɖɔ : “ kpɛɖé kpɛɖé ɔ , un huzu kannumɔ na ."
"ðò azɔ̌mɛ gbè ɖokpo ɔ , ribeiro mɔ wema ɖé ɖò wema e è xokplé bo na vɔ́ blóɖó lɛ é mɛ , bɔ xota tɔn nɔ nyí aṣli ayajẹ whẹndo tọn ."
é zé wema ɔ sín wema lɛ mɛ bo xà .
"nǔ e é xà é sísɛ́ ɛ bɔ é jɛ biblu kplɔ́n xá kúnnuɖetɔ́ jehovah tɔn lɛ jí , amɔ̌ , é byɔ hwenu gègě ɖò así tɔn cobɔ é jó walɔ nyanya tɔn dó ."
etɛ ka wá d’alɔ ɛ ?
"é tinmɛ ɖɔ : “ ðɛxixo , biblu kplɔnkplɔn kpo tamɛ linlin dó nǔ e un kplɔ́n lɛ é jí kpo zɔ́n , bɔ lee jijɔ mawu tɔn lɛ sù nukún ce mɛ gbɔn é jɛji kaka bɔ wanyiyi e un ɖó nú jehovah é wá syɛn hú jlǒ e un ɖó nú fɔtóo nùblibliwiwa tɔn lɛ é . ”"
"hlɔnhlɔn e xó mawu tɔn ɖó é kpo gbigbɔ mímɛ́ tɔn kpo d’alɔ ribeiro , bɔ é ɖè gbɛtɔ́ xóxó ɔ nyì ayǐ bo bló baptɛm bɔ dìn ɔ , é nyí mɛxo agun tɔn ɖé ."
etɛ ka na d’alɔ mɛɖé bɔ é na jó fɔtóo nùblibliwiwa tɔn kpinkpɔn dó ?
11 ðǒ ayi wu ɖɔ ribeiro wà nǔ hú biblu kpinkplɔn cobo kpéwú bo ɖu ɖò hun e xò wɛ é ɖè é jí .
é zán hwenu bo na tɛn wɛn biblu tɔn bɔ é byɔ ayi tɔn mɛ .
"gbɔn ɖɛxixo kpo tamɛ linlin kpo gblamɛ ɔ , wanyiyi e é ɖó nú mawu é wá hugǎn jlǒ e é ɖó nú fɔtóo nùblibliwiwa tɔn é ."
"ali ɖagbe hugǎn e nu è sixu jó fɔtóo nùblibliwiwa tɔn kpinkpɔn dó ɖè é wɛ nyí ɖɔ è ni sɔnǔ nú wanyiyi jɔ wanyiyi nú jehovah , bo gbɛ́ wǎn nú nǔ e nyla é . — xà ðɛhan 97 : 10 ."
"jǒ xomɛsin , xó gblégblé kpo adingban kpo dó"
"12 hwɛhwɛ ɔ , mɛ e nɔ yawu sìn xomɛ lɛ é nɔ ɖè xomɛsin yetɔn xlɛ́ gbɔn xó gblégblé lɛ ɖiɖɔ gblamɛ ."
é ɖò wɛn ɖɔ nùwalɔ mɔhun kún sixu zɔ́n bonu xwédo ɖé ɖó awǎjijɛ ó .
"stephen e nyí tatɔ́ xwédo tɔn ɖé bo nɔ nɔ australie é ɖɔ : “ un ɖó aca bo nɔ zán xógbe syɛnsyɛn lɛ tawun , bɔ hwɛhwɛ ɔ , nùmaɖinǔ ɖé lɛ nɔ dó xomɛsin nú mì ."
"azɔn atɔn wɛ nyì kpo asì ce kpo ko klán , bɔ mǐ ɖò nǔ sɔ́ wɛ bá gbɛ́ mǐɖée . ”"
kúnnuɖetɔ́ lɛ wá jɛ biblu kplɔ́n xá asú kpo asì kpo enɛ jí .
nɛ̌ nǔ lɛ ka wá yì gbɔn hwenu e stephen jɛ wěɖexámɛ biblu tɔn xwedó jí é ?
"kpo alɔdo jehovah tɔn kpo ɔ , un nyí fífá gbɛ́tɔ́ dìn bo sɔ́ nɔ jɛ adǎn ǎ , amɔ̌ , ɖ’ayǐ ɔ , un cí bɔnbu e mɛ akpɔ̀ kpo xomɛsin kpo ɖè é ɖɔhun , bɔ nǔ kpɛví títí ɖé wu kpowun ɔ , un nɔ wú . ”"
"mɛxo agun tɔn ee ɖò agun e mɛ stephen ɖè lɛ é ɖó ayi wu ɖɔ : “ stephen nyí nɔví sunnu fífá ɖé bo nɔ w’azɔ̌ syɛnsyɛn , bo lɛ́ ɖó jijɔ mɛɖesɔhwe tɔn . ”"
ye flín nú ye mɔ ɛ ɖò xomɛsin jí kpɔ́n ǎ .
"stephen ka xɔ susu nú éɖée , ɖó xó enɛ e ye ɖɔ é wu wɛ à ?"
"é ɖɔ : “ nú un ma ko jó jehovah dó bonu é d’alɔ mǐ nú un huzu gbɛtɔ́ e un nyí é bǐ mlɛ́mlɛ́ ǎ ɔ , un na mɔ nyɔna ɖagbeɖagbe enɛ lɛ ɖě ɖò gbɛzán ce mɛ ǎ . ”"
etɛ ka zɔ́n bɔ xomɛsin nyla sɔmɔ̌ ? akpá tɛ biblu ka gbò nú mǐ ?
"13 hwɛjijɔ ɖagbe ɖé wu wɛ biblu gb’akpá nú mǐ ɖɔ mǐ ni jó xomɛsin , xó gblégblé kpo jlɛɖiɖɔ kpo dó . ( efɛ ."
"4 : 31 ) é blawu ɖɔ hwɛhwɛ ɔ , jijɔ mɔhun lɛ nɔ wá tɔ́n kɔ dó adakaxixo mɛ ."
"gbɛ̀ ɔ sixu sɔ́ xomɛsin dó mɔ nǔ e sɔgbe é , amɔ̌ , é nɔ kɔn cí dó gbɛɖotɔ́ mǐtɔn wu ."
mɛ gègě ɖó na jó walɔ nyanya mɔhun lɛ dó cobo sixu kpéwú bo sɔ́ gbɛtɔ́ yɔyɔ̌ ɔ dó . — xà ðɛhan 37 : 8 - 11 .
hunnylatɔ́ ka sixu wá huzu mɛfífá à ?
14 mǐ ni ɖɔ xó dó kpɔ́ndéwú hans ee nyí mɛxo agun tɔn ɖò agun autriche tɔn ɖé mɛ é wu .
titoblonúnǔtɔ́ kplékplé mɛxo lɛ tɔn tɔn agun e mɛ hans ɖè é tɔn ɖɔ : “ é nyí ɖokpo ɖò nɔví sunnu ee nyí mɛfífá hugǎn bɔ a na jló na mɔ kpɔ́n lɛ é mɛ . ”
"amɔ̌ , hans nɔ fá xomɛ ɖ’ayǐ ǎ ."
"hwenu e é ɖò winnyawinnya mɛ é ɔ , é jɛ ahan syɛnsyɛn zán nyì dò jí , bɔ wǎgbɔ tɔn ɔ , é huzu hunnylatɔ́ ."
"é ɖò xomɛsin jí tawun gbè ɖokpo , ɖó ahan syɛnsyɛn e é nu é wu bo hu nyɔnu xɔ́ntɔn tɔn , bɔ enɛ wu ɔ , è ɖó hwɛ n’i ɖɔ é na nɔ ganmɛ nú xwè 20 ."
ganmɛ e hans yì é zɔ́n nú é jó hunnylanylá dó ǎ .
"nɔ tɔn wá bló tuto xá mɛxo agun tɔn ɖé ɖɔ é ni yì ba vǐ emitɔn kpɔ́n ɖò gankpa mɛ , hans jɛ biblu kplɔ́n jí ."
hans tinmɛ ɖɔ : “ é vɛwǔ nú mì tawun nú má ɖè gbɛtɔ́ xóxó ɔ nyì ayǐ .
"ee hans nɔ ganmɛ nú xwè 17 adaɖé gudo é ɔ , è ɖè è tɔ́n ; é ko bló baptɛm cobo tɔ́n sín gankpa ɔ mɛ ."
é ɖɔ : “ nùblawukúnúmɛ ɖaxó jehovah tɔn kpo hwɛsɔkɛ mɛ tɔn kpo sù nukún ce mɛ tawun . ”
walɔ tɛ ka gbakpé égbé ? etɛ biblu ka ɖɔ d’ewu ?
"15 gbɔn vo nú xó gblégblé lɛ ɔ , adingban ɖiɖó ɖesu nyí jijɔ gbɛtɔ́ xóxó ɔ tɔn ɖé ."
"ði kpɔ́ndéwú ɔ , é nyí aca nú gbɛtɔ́ lɛ bɔ ye nɔ ɖó adingban bo nɔ hɔn nú takwɛ súsú , alǒ nɔ ɖó adingban bo na dó gló nǔ e mɛ hwɛ e ye hu lɛ é tɔ́n kɔ dó lɛ é ."
"amɔ̌ , jehovah nɔ “ ɖó adingban ǎ . ”"
"( kɛ́n . 23 : 19 ) enɛ wu ɔ , é byɔ mɛsɛntɔ́ tɔn lɛ “ ɖokpo ɖokpo ” ɖɔ ye “ ni ɖɔ nugbǒ nú nɔzo ” yetɔn lobo “ jó adingban dó . ” ( efɛ ."
"4 : 25 ; kolo . 3 : 9 ) enɛ wu ɔ , mǐ ɖó na nɔ ɖɔ nugbǒ , é na bo tlɛ vɛwǔ alǒ na dɔn tagba wá nú mǐ ɔ nɛ . — nùx ."
6 : 16 - 19 .
lee ye ðu ð’eji gbɔn é
16 . nɛ̌ è ka sixu ɖè gbɛtɔ́ xóxó ɔ nyì ayǐ b’ɛ na kpa mɛ gbɔn ?
"mɛ ɖěɖee xó mǐ ɖɔ ɖò xota elɔ mɛ lɛ é , sakura , ribeiro , stephen kpo hans kpo fun ahwan syɛnsyɛn cobo kpéwú bo jó jijɔ nyanya yetɔn lɛ dó ."
"ye ɖu ɖ’eji ɖó ye jó hlɔnhlɔn xó mawu tɔn tɔn kpo gbigbɔ mímɛ́ tɔn tɔn kpo dó , bɔ é w’azɔ̌ dó linlin yetɔn kpo ayi yetɔn kpo jí ."
"( luk . 11 : 13 ; ebl . 4 : 12 ) nú mǐ jló na ɖu hlɔnhlɔn enɛ sín lè ɔ , mǐ ɖó na nɔ xà biblu ayihɔngbe ayihɔngbe , bo na nɔ lin tamɛ d’eji , lobo na nɔ xoɖɛ hwɛhwɛ bo byɔ nùnywɛ kpo hlɔnhlɔn kpo , bo na dó sixu zán wěɖexámɛ biblu tɔn ."
"( joz . 1 : 8 ; ðɛh . 119 : 97 ; 1 tɛ . 5 : 17 ) mǐ nɔ lɛ́ ɖu xó mawu tɔn kpo gbigbɔ mímɛ́ tɔn kpo sín lè hwenu e mǐ sɔnǔ nú kplé agun tɔn lɛ , bo lɛ́ yì ye é ."
"( ebl . 10 : 24 , 25 ) gɔ́ na ɔ , mǐ jló na ɖu lè nùɖuɖu gbigbɔ tɔn e sín nǔ è sɔ́ ɖò ali vovo nu , bɔ é tíìn nú togun mawu tɔn e gbɔn gbɛ̀ ɔ bǐ mɛ é tɔn ganji . — luk . 12 : 42 ."
nɛ̌ mǐ ka sixu ɖè gbɛtɔ́ xóxó ɔ nyì ayǐ b’ɛ na kpa mǐ gbɔn ?
( kpɔ́n akpáxwé 16gɔ́ ɔ )
17 mǐ ko gbéjé nùwalɔ nyanya ɖěɖee klisanwun lɛ ɖó na ɖè nyì ayǐ lobo sɛ́ dó zɔ nú yeɖée é ɖé lɛ kpɔ́n .
"amɔ̌ , nǔ e mǐ na bló bɔ nǔ mǐtɔn na nyɔ́ ɖò mawu nukúnmɛ é bǐ jɛn ko nɛ à ?"
mǐ ɖó na lɛ́ sɔ́ gbɛtɔ́ yɔyɔ̌ ɔ dó .
"ðò xota e bɔ d’ewu é mɛ ɔ , mǐ na gbéjé akpáxwé gbɛtɔ́ yɔyɔ̌ ɔ tɔn ɖěɖee mǐ ɖó na nɔ sɔ́ dó hwebǐnu é tɔn gègě kpɔ́n ."
kpɔ́n xota ðu ðò mɛ̌ sísɔ́ dó d’ayihun jí ɖò wema mi hɛn miɖée ðò wanyiyi mawu tɔn mɛ mɛ ; é ɖò wexwɛ 218 - 219 jí ɖò xota ðevo lɛ glɔ .
"lee mǐ na sɔ́ gbɛtɔ́ yɔyɔ̌ ɔ dó , bo ma na ðè nyì ayǐ ǎ gbɔn é"
‘ mi sɔ́ gbɛtɔ́ yɔyɔ̌ ɔ dó . ’ — kolo .
3 : 10 .
"han lɛ : 13 , 72"
akpáxwé gbɛtɔ́ yɔyɔ̌ ɔ tɔn tɛ lɛ ka nɔ gɔ́ sò nú bǔninɔ mǐtɔn ?
ali tɛ lɛ nu mǐ ka sixu ɖè wuvɛ̌sexámɛ kpo xomɛnyínyɔ́ kpo xlɛ́ ɖè ?
nɛ̌ mǐ ka sixu ɖè mɛɖesɔhwe kpo xomɛfífá kpo xlɛ́ gbɔn ?
"1 , 2 . ( a ) etɛwu gbɛtɔ́ yɔyɔ̌ ɔ sísɔ́ dó ma ka hugǎn mǐ ǎ ? ( b ) akpáxwé gbɛtɔ́ yɔyɔ̌ ɔ tɔn tɛ lɛ xó è ka ɖɔ ɖò kolosinu lɛ 3 : 10 - 14 mɛ ?"
“ gbɛtɔ́ yɔyɔ̌ ɔ . ”
azɔn wè wɛ xógbe enɛ tɔ́n ɖò les saintes écritures . traduction du monde nouveau mɛ .
( efɛ . 4 : 24 ; kolo . 3 : 10 ) xógbe ɔ dó gesí gbɛtɔ́ e è “ dá sɔgbe kpo jlǒ mawu tɔn kpo ” é .
gǎndido bo na sɔ́ gbɛtɔ́ yɔyɔ̌ ɔ dó hugǎn mǐ ǎ .
"ðó jehovah dá gbɛtɔ́ lɛ ɖó akpajlɛ tɔn mɛ , bɔ mɔ̌ mɛ ɔ , mǐ kpéwú bo na ɖè jijɔ tɔn ɖagbeɖagbe lɛ xlɛ́ . — bǐb . 1 : 26 , 27 ; efɛ . 5 : 1 ."
"2 ðó mǐ ɖu hwɛhuhu gú sín mɛjitɔ́ mǐtɔn nukɔntɔn lɛ gɔ́n wutu ɔ , jlǒ nyanya lɛ nɔ wà nǔ dó mǐ wu ."
mɛ ɖěɖee lɛlɛ̌ dó mǐ lɛ é lɔ sixu dó jɔ nú mǐ tawun .
"é ɖò mɔ̌ có , kpo alɔdo nùblawukúnúmɛ tɔn jehovah tɔn kpo ɔ , mǐ sixu kpéwú bo huzu gbɛtɔ́ alɔkpa e jehovah ba ɖɔ mǐ ni nyí é ."
"bo na dó na hlɔnhlɔn jlǒ e mǐ ɖó bo na kpé enɛ wu é ɔ , mǐ na gbéjé akpáxwé gbɛtɔ́ yɔyɔ̌ ɔ tɔn ɖěɖee mawu sɔ́ d’ayi mɛ nú mɛsɛ́dó pɔlu bɔ é wlan nǔ d’ewu é gègě kpɔ́n ."
( xà kolosinu lɛ 3 : 10 - 14 . )
mǐ na lɛ́ ɖɔ xó dó lee mǐ na ɖè akpáxwé enɛ lɛ xlɛ́ ɖò sinsɛnzɔ́ mǐtɔn mɛ gbɔn é jí .
“ mi mɛ bǐ wɛ nyí ðokpo ɔ ”
ðɔ akpáxwé gbɛtɔ́ yɔyɔ̌ ɔ tɔn ɖokpo .
"3 ee pɔlu byɔ mǐ ɖɔ mǐ ni sɔ́ gbɛtɔ́ yɔyɔ̌ ɔ dó gudo é ɔ , é yì nukɔn bo xlɛ́ ɖɔ mɛmaɖeɖóvo nyí akpáxwé gbɛtɔ́ yɔyɔ̌ ɔ tɔn taji ɖé ."
é ɖɔ : “ mɛ e ma nyí jwifu ǎ ɖě sɔ́ ɖò vo ǎ ; mɛ e ka nyí jwifu ɔ ɖě sɔ́ ɖò vo ǎ ; mɛ e gbò ada é ɖě sɔ́ ɖò vo ǎ ; atɔtɔnɔ ɖě ka sɔ́ ɖò vo ǎ ; mɛ e ma hun nukún ǎ ɖě sɔ́ ɖò vo ǎ ; hwexónu gbɛ́tɔ́ ɖě sɔ́ ɖò vo ǎ ; kannumɔ ɖě sɔ́ ɖò vo ǎ ; mɛ e ɖò éɖée sí ɔ lɔ ka sɔ́ ɖò vo ǎ . ”
ðó ahwanvu klisu tɔn nugbǒ lɛ “ bǐ wɛ nyí ɖokpo ɔ . ” — kolo . 3 : 11 ; ga . 3 : 28 .
4 . ( a ) nɛ̌ jehovah sɛntɔ́ lɛ ka ɖó na wà nǔ xá mɛ ɖevo lɛ gbɔn ? ( b ) ninɔmɛ tɛ ka sixu zɔ́n bɔ bǔninɔ klisanwun tɔn na vɛwǔ ?
"4 mɛ ɖěɖee sɔ́ gbɛtɔ́ yɔyɔ̌ ɔ dó lɛ é nɔ wà nǔ xá nùɖitɔ́ hàtɔ́ yetɔn lɛ kpo mɛ e ma ɖò agun ɔ mɛ ǎ lɛ é kpo kpodo yɛ̌yi kpan , lobo nɔ sɔ́ ayi dó ninɔmɛ alǒ jɔtɛn yetɔn jí ǎ . ( hlɔ ."
2 : 11 ) enɛ sixu vɛwǔ tawun ɖò akpá gbɛ̀ ɔ tɔn ɖé lɛ xwé .
"ði kpɔ́ndéwú ɔ , ɖò afrique du sud ɔ , gègě kúnnuɖetɔ́ lɛ tɔn kpó ɖò xá e è sɔ́ ɖó vo nú akɔ yetɔn lɛ é mɛ , vlafo ɖò toxo hun nukún lɛ mɛ , alǒ fí e mɛwi lɛ nɔ nɔ é kabǐ ɖò xá ɖěɖee mɛ è xò mɛwi kpo yovó kpo bǐ kplé dó ɖ’ayǐ lɛ é mɛ ."
( 2 kɔ .
6 : 13 ) etɛ tuto enɛ ka byɔ ?
"5 , 6 . ( a ) tuto tɛ lɛ è ka bló bo na dó na hlɔnhlɔn bǔninɔ e ɖò togun mawu tɔn tɛntin é ɖò tò ɖé mɛ ?"
"5 è bló tuto bɔ agun e nɔ dó gbè vovo , alǒ ee mɛ mɛ lɛ ɖó sinmɛ agbaza tɔn vovo ɖè é wè na nɔ kplé ɖó kpɔ́ ɖò aklunɔzán gblamɛ fifo ɖé lɛ ."
"nɔví sunnu kpo nɔví nyɔnu kpo e ɖò agun wè lɛ mɛ lɛ é nɔ jla wɛn ɖó kpɔ́ , nɔ yì kplé lɛ ɖó kpɔ́ , bo nɔ yí jonɔ yeɖée tɔn ɖò xwé yetɔn lɛ gbè ."
"agun kanweko mɔkpan ɖ’alɔ ɖò tuto enɛ mɛ , bɔ alaxɔ ɔ mɔ gbeɖiɖó ɖagbe sín wema gègě ɖó tuto enɛ ɔ wu , bɔ ɖé lɛ tlɛ gosin mɛ e ma ɖò agun ɔ mɛ ǎ lɛ é gɔ́n ."
"ði kpɔ́ndéwú ɔ , tuto ɔ sísɛ́ agungán ɖé bɔ é ɖɔ : “ un nyí kúnnuɖetɔ́ ɖé ǎ , amɔ̌ , un na ɖɔ ɖɔ mi ɖó tuto wɛnɖagbejijlazɔ́ tɔn nukúnɖeji ɖé , bɔ bǔninɔ lɛ́ tíìn ɖò akɔ lɛ tɛntin . ”"
nɛ̌ tuto ɔ ka wà ɖagbe nú kúnnuɖetɔ́ lɛ gbɔn ?
"6 ð’ayǐ ɔ , noma ee nyí nɔví nyɔnu ɖé bo nɔ dó gbè e nɔ nyí xhosa é nɔ xò nǔ kpɔ́n , bo nɔ ba na ylɔ yovó ee nɔ nɔ agun glɛnsigbe tɔn mɛ lɛ é wá xwé tɔn e ma hwɛ́n nǔ kaka ɖé ǎ é gbè ǎ ."
"amɔ̌ , ee é ɖ’alɔ ɖò wɛnɖagbejijlazɔ́ ɔ mɛ xá kúnnuɖetɔ́ yovó lɛ , bo lɛ́ ɖu vivǐ lee ye yí jonɔ tɔn ɖò xwé yetɔn gbè gbɔn é tɔn gudo é ɔ , é ɖɔ : “ gbɛtɔ́ mǐ ɖɔhun wɛ ye lɔ nyí ! ”"
"enɛ wu ɔ , hwenu e é jɛ agun e nɔ dó xhosa é jí bɔ é na yí jonɔ agun e nɔ dó glɛnsigbe é tɔn é ɔ , é ɖa nùɖuɖu bo ylɔ ye mɛ ɖé lɛ ."
mɛxo agun tɔn yovó ɖé ɖò jonɔ lɛ mɛ .
noma ɖɔ : “ é kpaca mì ɖɔ é ɖò gbesisɔmɛ bo junjɔn alǎ ee yì dò tawun é ɖé jí . ”
"tuto enɛ e ɖò nukɔn yì wɛ é zɔ́n bɔ nɔví sunnu kpo nɔví nyɔnu kpo gègě zun xɔ́ntɔn yɔyɔ̌ lɛ , bo lɛ́ kanɖeji bo na kpó ɖò ada gbló nú gbɛ̌dido yetɔn wɛ ."
"‘ wuvɛ̌sexámɛ , xomɛnyínyɔ́ ’"
etɛwu mǐ ka na nɔ ɖò wuvɛ̌ sè xá mɛ wɛ sɔyi ?
"7 kaka jɛ hwenu e gbɛ̀ satáan tɔn na vɔ é ɔ , mǐ na kpó ɖò mɛtɛnkpɔn lɛ mɔ wɛ ."
"mǐ nɔ ɖí xwi xá azɔ̌mamɔ , azɔn syɛnsyɛn jijɛ , yadonumɛ lɛ , adla j’ayǐ lɛ , nǔɖokan mǐtɔn e bú ɖó adakaxotɔ́ lɛ wu lɛ é , alǒ wuvɛ̌ ɖevo lɛ ."
"bo na dó nɔ gudo nú mǐɖée ɖò wuvɛ̌ kpo tagba mǐtɔn lɛ kpo mɛ ɔ , mǐ ɖó na nɔ sè wuvɛ̌ xá mǐɖée tawun ."
wuvɛ̌sexámɛ na sísɛ́ mǐ bɔ mǐ na nyɔ́ xomɛ .
"( efɛ . 4 : 32 ) akpáxwé gbɛtɔ́ yɔyɔ̌ ɔ tɔn enɛ lɛ na d’alɔ mǐ bɔ mǐ na wà nǔ mawu ɖɔhun , bo na nɔ dó gbɔ nú mɛ ɖevo lɛ . — 2 kɔ . 1 : 3 , 4 ."
nǔ ɖagbe tɛ mɛ wuvɛ̌sexámɛ kpo xomɛnyínyɔ́ kpo ɖiɖexlɛ́ mɛ lɛ bǐ ɖò agun ɔ mɛ ka sixu tɔ́n kɔ dó ?
"8 nɛ̌ mǐ ka sixu xlɛ́ ɖɔ mǐ keya ɖaxó nú toɖevomɛnu lɛ , alǒ mɛ e ma ɖó nùɖé ǎ bo ɖò agun mǐtɔn mɛ lɛ é gbɔn ?"
"mǐ ɖó na dó xɔ́ntɔn mɛ mɔhun lɛ , bo na d’alɔ ye bɔ ye na mɔ ɖɔ emi xɔ akwɛ tawun ɖò agun ɔ mɛ . ( 1 kɔ ."
"12 : 22 , 25 ) mǐ ni kpɔ́n nǔ e jɛ dó dannykarl e sɛ̀ tɛn sín philippines yì japon é jí é ."
é yì kplé kúnnuɖetɔ́ jehovah tɔn lɛ tɔn ɖokpo .
"dannykarl ɖɔ : “ japon nu wɛ nyí gègě mɛ e wá kplé ɔ lɛ é tɔn , é ɖò mɔ̌ có , ye yí mì kpo akpàkpà sɔ́ mɛ kpo , cí nǔ ɖɔ ye ko tuùn mì b’ɛ lín ɖɔhun . ”"
"é lɛ́ mɔ ɖɔ è kpò ɖò xomɛnyínyɔ́nú lɛ wà xá emi wɛ , bɔ enɛ d’alɔ ɛ bɔ é yì nukɔn ɖò gbigbɔ lixo ."
"é bló baptɛm bɔ égbé ɔ , é nyí mɛxo agun tɔn ɖé ."
mɛxo agun tɔn gbɛ̌ tɔn lɛ nɔ mɔ é kpo asì tɔn jennifer kpo dó mɔ nyɔna ɖé nú agun ɔ .
"mɛxo agun tɔn lɛ ɖɔ dó ye wu ɖɔ : “ ye nɔ zán gbɛzán e bɔkun tawun é , bo nyí gbexosin - alijitɔ́ lɛ , lobo nɔ zé kpɔ́ndéwú ɖagbe ɖ’ayǐ ɖò axɔsuɖuto ɔ na mya nukún nú mɛ jɛ nukɔn linu . ” — luk . 12 : 31 ."
nǎ kpɔ́ndéwú ajɔ ɖěɖee nɔ tɔ́n sín wuvɛ̌ sísé xá mɛ ɖò sinsɛnzɔ́ ɔ mɛ mɛ lɛ é tɔn .
"9 enyi mǐ ɖò wɛn axɔsuɖuto ɔ tɔn jla mɛ ɖevo lɛ wɛ ɔ , ali ɖagbe ɖé nɔ hun nú mǐ bɔ mǐ ‘ nɔ wà ɖagbe nú mɛ lɛ bǐ . ’"
( ga . 6 : 10 ) wuvɛ̌ sísé xá mɛ e sɛ̀ tɛn sín tò yetɔn mɛ lɛ é ko sísɛ́ kúnnuɖetɔ́ gègě bɔ ye tɛ́n kpɔ́n bo kplɔ́n gbè yɔyɔ̌ ɖevo . ( 1 kɔ .
9 : 23 ) enɛ ko tɔ́n kɔ dó nyɔna gègě mɛ .
"ði kpɔ́ndéwú ɔ , nɔví nyɔnu gbexosin - alijitɔ́ ɖé nɔ nɔ australie bo nɔ nyí tiffany bo kplɔ́n swahili - gbè , bo na mɔ tɛn dó d’alɔ agun e nɔ dó swahili - gbè ɖò toxo brisbane tɔn mɛ é ɖé ."
"gbè ɔ kplɔnkplɔn vɛwǔ nú tiffany có , é ka mɔ nyɔna gègě ɖò gbɛzán tɔn mɛ ."
"é ɖɔ : “ enyi a ba ɖɔ sinsɛnzɔ́ towe ni sɔ́ akpàkpà we hǔn , yì w’azɔ̌ ɖò agun e nɔ dó jonɔgbe é mɛ ."
"é nɔ cí ɖɔ è yì tò ɖé mɛ ɖɔhun , cobɔ è ka sɛ̀ tɛn sín toxo mɛtɔn mɛ ǎ ."
( kpɔ́n akpáxwé 10gɔ́ ɔ )
10 mǐ ni lɛ́ kpɔ́n kpɔ́ndéwú xwédo ɖé tɔn ɖò japon .
"sakiko vǐ nyɔnu yetɔn ɔ ɖɔ : “ ðò 1990 kpo 1999 kpo vlamɛ ɔ , mǐ nɔ mɔ brésil nu e sɛ̀ tɛn sín tò yetɔn mɛ lɛ é , hwenu e mǐ nɔ ɖò sinsɛnzɔ́ ɔ mɛ é hwɛhwɛ ."
"amɔ̌ , wuvɛ̌sexámɛ xwédo ɔ tɔn ko nɔte ɖó finɛ ǎ ."
"sakiko ɖɔ : “ hwenu e mǐ mɔ lee ye ɖò xovɛ ɖò gbigbɔ lixo gbɔn é ɔ , mǐ jɛ portugal - gbè kplɔ́n jí . ”"
"nukɔnmɛ ɔ , xwédo ɔ d’alɔ bɔ è ɖó agun e nɔ dó portugal - gbè é ɖokpo ayǐ ."
"ðò xwè lɛ vlamɛ ɔ , xwédo ɔ d’alɔ mɛ e gosin tò yetɔn mɛ lɛ é gègě bɔ ye wá huzu jehovah sɛntɔ́ ."
"sakiko ɖɔ gɔ́ na ɖɔ : “ portugal - gbè kplɔnkplɔn byɔ azɔ̌ tawun , amɔ̌ , nyɔna lɛ zɛ gǎndido lɛ wu ."
"mǐ dokú nú jehovah tawun . ” — xà mɛsɛ́dó 10 : 34 , 35 ."
‘ mi sɔ́ mɛðesɔhwe dó awu ðɔhun ’
"11 , 12 . ( a ) etɛwu é ka ɖò taji tawun ɖɔ linlin e wu mǐ na sɔ́ gbɛtɔ́ yɔyɔ̌ ɔ dó é ni sɔgbe ? ( b ) etɛ ka na d’alɔ mǐ bɔ mǐ na sɔ́ mǐɖée hwe ?"
"11 nǔ e ɖó na sísɛ́ mǐ bɔ mǐ na sɔ́ gbɛtɔ́ yɔyɔ̌ ɔ dó é wɛ nyí susu kpikpa nú jehovah , é nyí bo na dó xɔ susu ɖò gbɛtɔ́ lɛ nukɔn ǎ ."
"flín ɖɔ nùɖíɖó gbigbɔ tɔn ee tlɛ nyí maɖóblɔ̌ ɖ’ayǐ é ɖé hu hwɛ , ɖó é jó éɖée dó bɔ goyiyi gɔ́ gbɛzán tɔn mɛ wutu ."
( sɔ́ jlɛ́ dó ezekiyɛli 28 : 17 wu . )
"kpɔ́n lee é na vɛwǔ nú mǐ mɛ gbɛtɔ́ hwɛhutɔ́ lɛ , bonu mǐ na nyì alɔ nú goyiyi kpo mɛɖée mimɔ kpo sɔ́ é !"
"é ɖò mɔ̌ có , mǐ hɛn ɔ , mǐ na sɔ́ mɛɖesɔhwe dó ."
"12 bonu mǐ na sɔ́ mǐɖée hwe ɔ , mǐ ɖó na nɔ ba hwenu , bo na nɔ lin tamɛ dó nǔ e mǐ xà ɖò xó mawu tɔn mɛ é jí ayihɔngbe ayihɔngbe ."
"( sɛ́n . 17 : 18 - 20 ) ðò taji ɔ , é na nyɔ́ ɖɔ mǐ ni lin tamɛ dó nùkplɔnmɛ jezu tɔn lɛ , kpo lee é zé kpɔ́ndéwú mɛɖesɔhwe tɔn jiwǔ ɖé ɖ’ayǐ , bo sɛ̀n mɛ ɖevo lɛ gbɔn é kpo jí ."
( mat . 20 : 28 ) jezu tlɛ klɔ́ afɔ nú mɛsɛ́dó tɔn lɛ .
"( jaan 13 : 12 - 17 ) mǐ ɖó na nɔ lɛ́ xoɖɛ hwɛhwɛ bo byɔ gbigbɔ mawu tɔn ɖɔ é ni d’alɔ mǐ , bonu mǐ na xò hun xá linlin ɖebǔ e na byɔ ayi mǐtɔn mɛ ɖɔ mǐ hugǎn mɛ ɖevo lɛ é é . — ga . 6 : 3 , 4 ; fili . 2 : 3 ."
lè tɛ lɛ mɛɖée sísɔ́ hwe ka nɔ hɛn wá ?
13 xà nùnywɛxó 22 : 4 .
"dandan wɛ ɖɔ mawu sɛntɔ́ nugbǒ lɛ bǐ ni sɔ́ yeɖée hwe , é ka nɔ hɛn lè wá tawun ."
"mɛɖée sísɔ́ hwe na d’alɔ mǐ , bɔ mǐ na xò fífá kpo bǔninɔ agun ɔ tɔn kpo sín kàn ."
gǎndido bo sɔnǔ nú mɛɖesɔhwe na lɛ́ zɔ́n bɔ mawu na na fɛ́nú tɔn mǐ .
"mɛsɛ́dó piyɛ́ɛ ɖɔ : “ mi bǐ ni nɔ sɔ́ miɖée hwe , bo na nɔ wà azɔ̌ nú miɖée , ɖó mawuxówema ɔ ɖɔ : ‘ mawu nɔ ɖè kɔ dó goyitɔ́ lɛ ; loɔ , é nɔ nyɔ́ xomɛ dó mɛ e nɔ sɔ́ yeɖée hwe lɛ wu . ’ ” — 1 pi . 5 : 5 ."
“ mi ðó na sɔ́ . . .
xomɛfífá kpo suúlu kpo dó awu ðɔhun ”
mɛ̌ ka nyí kpɔ́ndéwú ɖagbe hugǎn xomɛfífá kpo suúluɖiɖo kpo tɔn ?
"14 ðò gbɛ̀ égbé tɔn ɔ mɛ ɔ , mɛ lɛ nɔ yawǔ kpɔ́n mɛ e nɔ fá xomɛ bo nɔ ɖó suúlu lɛ é dó mɔ xɛsinɔ ."
xó enɛ ka sɔgbe ɖebǔ xá nugbǒ ɔ ǎ .
mɛ e ɖó hlɔnhlɔn hú mɛ bǐ ɖò wɛkɛ ɔ mɛ é gɔ́n wɛ jijɔ ɖagbe enɛ lɛ gosin .
jehovah mawu wɛ nyí kpɔ́ndéwú ɖagbe hugǎn xomɛfífá kpo suúluɖiɖo kpo tɔn .
"( 2 pi . 3 : 9 ) ðǒ ayi lee é gbɔn wɛnsagun e sɔ́ afɔ tɔn ɖó te lɛ é jí , bo yí gbè nú ablaxamu kpo lɔti kpo gbɔn hwenu e ye kàn nǔ byɔ ɛ é wu . ( bǐb ."
"18 : 22 - 33 ; 19 : 18 - 21 ) gɔ́ na ɔ , nú xwè 1 500 jɛji ɔ jehovah dɛ ɖò izlayɛli akɔta gǔfɔntɔ́ ɔ nu . — ezek . 33 : 11 ."
15 jezu nyí “ mɛfífá . ”
"( mat . 11 : 29 ) é xlɛ́ ɖɔ emi ɖó suúlu ɖaxó , bo dɛ ɖò gǎnmaɖó ahwanvu tɔn lɛ tɔn nu ."
"ðò sinsɛnzɔ́ jezu tɔn ayikúngban jí tɔn ɔ hwenu ɔ , é dɛ ɖò xómɔɖɔdómɛwu agɔ sinsɛngán e klán gbè xá ɛ lɛ é tɔn nu ."
"é fá xomɛ , bo ɖó suúlu kaka jɛ hwenu e è hu i d’acɛ jí é ."
"hwenu e jezu ɖò wuvɛ̌ syɛnsyɛn mɛ ɖò yatin ɔ jí é ɔ , é xoɖɛ sɛ́dó tɔ́ tɔn ɖɔ é ni sɔ́ hwɛ kɛ mɛ e xwè é dó atín wu lɛ é ɖó é ɖɔ , “ ye tuùn nǔ e wà wɛ ye ɖè é ǎ . ”"
( luk . 23 : 34 ) kpɔ́ndéwú xomɛfífá kpo suúluɖiɖo ɖò ninɔmɛ wuvɛ̌ kpo kɔgbidinúmɛ kpo tɔn mɛ nukúnɖeji ɖé wɛ enɛ nyí . — xà 1 piyɛ́ɛ 2 : 21 - 23 .
ali ɖagbe tɛ nu mǐ ka sixu ɖè xomɛfífá kpo suúlu kpo xlɛ́ ɖè ?
16 nɛ̌ mǐ ka sixu ɖè xomɛfífá kpo suúlu kpo xlɛ́ gbɔn ?
"pɔlu ɖɔ ali e nu mǐ na wà mɔ̌ ɖè é ɖokpo hwenu e é wlan nǔ sɛ́dó nùɖitɔ́ hàtɔ́ lɛ é : “ mi nɔ mɔ miɖée gbɔ ; enyi mɛɖé wà nǔ nyì dò nú mɛɖé ɖò mi mɛ hweɖebǔnu hǔn , mi nɔ sɔ́ kɛ miɖée ."
( kolo . 3 : 13 ) nugbǒ wɛ ɖɔ é byɔ xomɛfífá kpo suúlu kpo ɖò mǐ sí cobɔ mǐ na setónú nú gbeɖiɖe enɛ .
"amɔ̌ , enyi mǐ nɔ sɔ́ hwɛ kɛ mɛ ɔ , mǐ na xò bǔninɔ agun ɔ tɔn sín kàn bo na jɛhun d’eji ."
etɛwu xomɛfífá kpo suúlu kpo ka ɖò dandan ?
17 xomɛfífá kpo suúlu kpo sísɔ́ dó nyí é jló mì sín nǔ nú klisanwun lɛ ǎ .
dandan sín nǔ wɛ é nyí cobɔ mǐ na mɔ hwlɛngán .
"( mat . 5 : 5 ; ja . 1 : 21 ) taji hugǎn ɔ wɛ nyí ɖɔ enyi mǐ nɔ ɖè jijɔ enɛ lɛ xlɛ́ ɔ , mǐ nɔ kpa susu nú jehovah , bo nɔ d’alɔ mɛ ɖevo lɛ bonu ye na xwedó wěɖexámɛ biblu tɔn . — ga . 6 : 1 ; 2 tim . 2 : 24 , 25 ."
“ mi sɔ́ wanyiyi gbá ”
kancica tɛ ka ɖò wanyiyi kpo mɛmaɖeɖóvo kpo tɛntin ?
18 jijɔ e xó mǐ ɖɔ wá yì lɛ é bǐ cá kàn tawun xá wanyiyi .
"ði kpɔ́ndéwú ɔ , jaki ɖó na ɖè wě xá nɔví lɛ ɖó ye nɔ keya nú dɔkunnɔ lɛ hú wamamɔnɔ lɛ wutu ."
é xlɛ́ ɖɔ nùwalɔ enɛ gbà sɛ́n taji tawun ɔ : “ yǐ wǎn nú nɔzo towe hwiɖesunɔ ɖɔhun . ”
"( ja . 2 : 8 , 9 ) ðò alɔ ɖevo mɛ ɔ , wanyiyi nɔ sísɛ́ mǐ bɔ mǐ nɔ nyì alɔ nú mɛ ɖě ɖiɖe ɖó vo nú mɛ ɖě , ɖó wema sísé , sinmɛ agbaza tɔn alǒ ninɔmɛ mɛɖé tɔn wu ."
é ɖò wɛn ɖɔ mǐ kún na ɖɔ kpowun ɖɔ mǐ na ɖè mɛ ɖě ɖó vo ɖò mɛ ɖě mɛ ǎ ó .
mɛmaɖeɖóvo ɖó na nyí akpáxwé taji ɖé ɖò gbɛzán mǐtɔn mɛ .
"19 wanyiyi “ nɔ kú hǔn ; é nɔ nyɔ́ xomɛ , ” é ka “ nɔ yigo ǎ . ” ( 1 kɔ . 13 : 4 ) é nɔ byɔ suúlu , xomɛnyínyɔ́ kpo mɛɖesɔhwe kpo tawun , cobɔ mǐ na kpó ɖò alɔ ɖó ɖò wɛn axɔsuɖuto ɔ tɔn jijla nɔzo mǐtɔn lɛ mɛ wɛ ."
( mat . 28 : 19 ) jijɔ enɛ lɛ ɖokpo ɔ nɔ zɔ́n bɔ nǔ wiwa ɖó kpɔ́ xá nɔví sunnu kpo nɔví nyɔnu kpo e ɖò agun ɔ mɛ lɛ é bǐ nɔ bɔwǔ nú mǐ .
ajɔ tɛ mǐ ka na mɔ ɖó wanyiyi mɔhun ɖiɖexlɛ́ wu ?
"é nɔ zɔ́n bɔ agun ɔ nɔ ɖò bǔ bo nɔ kpa susu nú jehovah , bo nɔ lɛ́ dɔn mɛ yɔyɔ̌ e ɖó jlǒ lɛ é ."
"é sɔgbe ɖɔ tinmɛ e biblu na dó gbɛtɔ́ yɔyɔ̌ ɔ wu é fó kpo nugbǒ elɔ e wu agbɔ̌n ɖè é kpo : “ mi sɔ́ wanyiyi gbá dó nǔ enɛ lɛ bǐ jí ; ɖó wanyiyi ɔ wɛ nɔ dɔn nǔ enɛ lɛ bǐ cá , bɔ ye nɔ nɔ bǔ ganji . ” — kolo . 3 : 14 ."
“ huzu bǐ kpéte ”
20 . ( a ) nǔ tɛ lɛ mǐ ka ɖó na kanbyɔ mǐɖée ? etɛwu ? ( b ) hwetɛnu mǐ ka ɖò te kpɔ́n ?
"20 mǐ mɛ ɖokpo ɖokpo ɖó na kanbyɔ mǐɖée ɖɔ : ‘ nǔ ɖevo tɛ un ka sixu wà , bo ɖè gbɛtɔ́ xóxó ɔ nyì ayǐ bo sɛ̀ dó zɔ nú nyiɖée ? ’"
"mǐ ɖó na nɔ xoɖɛ vívɛ́ bo byɔ alɔdo mawu tɔn , bo na w’azɔ̌ syɛnsyɛn bá ɖu ɖò linlin alǒ nùwalɔ ɖebǔ e na glɔ́n ali nú mǐ , bɔ mǐ ma na ɖu axɔsuɖuto mawu tɔn sín gǔ ǎ é jí ."
( ga . 5 : 19 - 21 ) mǐ ɖó na lɛ́ kanbyɔ mǐɖée ɖɔ : ‘ un ka kpò ɖò blòbló wɛ bonu nǔ e nɔ sísɛ́ linlin ce lɛ é na huzu yɔyɔ̌ à ? ’
"( efɛ . 4 : 23 , 24 ) gbɛtɔ́ yɔyɔ̌ ɔ sísɔ́ dó , bo na ɖè nyì ayǐ ǎ , nyí nùɖé bɔ klisanwun lɛ bǐ na bló azɔn ɖokpo kpowun bɔ xó na fó ǎ , loɔ , mǐ ɖó na tɛ́n kpɔ́n kaka jɛ hwenu e mǐ na kpé mɔ̌ wiwa wu bǐ mlɛ́mlɛ́ é ."
"dǒ nukún mɛ , bo kpɔ́n lee gbɛ̀ ɔ na jiwǔ sɔ , hwenu e mɛ e mǐ tuùn lɛ é bǐ na sɔ́ gbɛtɔ́ yɔyɔ̌ ɔ dó , bɔ xó bǐ na fó ɖ’ewu é !"
wanyiyi : jijɔ xɔ akwɛ ðé
wanyiyi
awǎjijɛ
fífá
suúluðiðo
xomɛnyínyɔ́
ðagbewiwa
nùðiði
xomɛfífá
mɛðéejiðuðe
"mawu sɔ́ dó ayi mɛ nú mɛsɛ́dó pɔlu bɔ é wlan nǔ dó jijɔ e gbigbɔ nɔ zɔ́n , bɔ è nɔ ɖó lɛ é tɛnnɛ wu ."
"( ga . 5 : 22 , 23 ) é xlɛ́ ɖɔ jijɔ enɛ lɛ bǐ sín kplékplé nyí “ nǔ e [ gbigbɔ ] nɔ na mɛ ɔ . ” * é nɔ dó gesí ‘ gbɛtɔ́ yɔyɔ̌ ɔ . ’"
"( kolo . 3 : 10 ) lee è kpé nukún dó atín ɖé wu ganji ɔ , é nɔ na sínsɛ́n gbɔn é ɔ , mɔ̌ wɛ mɛɖé nɔ ɖè jijɔ gbigbɔ tɔn lɛ xlɛ́ gbɔn , enyi é jó éɖée dó bɔ gbigbɔ mímɛ́ ɔ w’azɔ̌ dó jǐ tɔn ɔ nɛ . — ðɛh . 1 : 1 - 3 ."
jijɔ e gbigbɔ ɔ nɔ zɔ́n bɔ è nɔ ɖó bɔ pɔlu dó gesí jɛ nukɔn é wɛ nyí wanyiyi .
nɛ̌ é ka xɔ akwɛ sɔ ?
"pɔlu ɖɔ wanyiyi mɛvo ɔ , emi kún nyí ‘ nǔtí ó . ’ ( 1 kɔ . 13 : 2 ) amɔ̌ , etɛ ka nyí wanyiyi ?"
nɛ̌ mǐ ka sixu sɔnǔ na lobo ɖexlɛ́ gbè bǐ gbè gbɔn ?
"ði kpɔ́ndéwú ɔ , mǐ xà ɖɔ wanyiyi nɔ “ kú hǔn , ” bo “ nɔ nyɔ́ xomɛ . ”"
"“ nugbǒ wɛ nɔ hun xomɛ n’i , ” é “ nɔ zɔ́n bɔ è nɔ dɛ ɖò nǔ bǐ nu ; enyi mǐ na bo ɖò ninɔmɛ ɖebǔ mɛ ɔ , wanyiyi ɔ nɔ hɛn nùɖiɖi mǐtɔn , kpo nukúnɖiɖo mǐtɔn kpo , kpodo hǔnkúkú mǐtɔn kpan ɖó te . ”"
"jijɔ enɛ nɔ byɔ ɖɔ è ni ɖó wanyiyi e gɔ́ngɔ́n é nú mɛ ɖevo lɛ , bonu nǔ yetɔn ni ɖu ayi mɛ nú mɛ tawun , gɔ́ na ɔ , é nɔ lɛ́ byɔ ɖɔ è ni tɛ́ dó ye wu kpo ayi bǐ kpo ."
"ðò alɔ ɖevo mɛ ɔ , nú mɛɖé ma ɖó wanyiyi ǎ ɔ , é nɔ hwanwǔ , nɔ yigo , nɔ wà winnyanú , nɔ nyí cejɛnnabinɔ , nɔ hɛn mɛ dó xomɛ , nɔ sɔ́ hwɛ kɛ mɛ ǎ ."
"wanyiyi e mǐ jló na sɔnǔ na é “ nɔ ba ɖɔ emiɖokponɔ géé tɔn jɛn na nyɔ́ ǎ , ” é cí jijɔ nùblawumakúnúmɛ tɔn ɖěɖee ma xɔ akwɛ ɖebǔ ǎ lɛ é ɖɔhun ǎ . — 1 kɔ . 13 : 4 - 8 ."
jehovah kpo jezu kpo zé kpɔ́ndéwú ð’ayǐ ðò wanyiyi ðiðexlɛ́ linu
"“ mawu ɔ , wanyiyi wɛ é nyí . ”"
jehovah wɛ nyí jɔtɛn wanyiyi tɔn .
( 1 jaan 4 : 8 ) azɔ̌ tɔn lɛ kpo nǔwiwa tɔn lɛ kpo bǐ ɖekúnnu na .
wanyiyi ɖaxó hugǎn e é ɖexlɛ́ mǐ mɛ gbɛtɔ́ lɛ é wɛ nyí ɖɔ é sɛ́ vǐ tɔn dó bɔ é jiya bo kú dó ta mǐtɔn mɛ .
"mɛsɛ́dó jaan ɖɔ : “ lee mawu ɖè wanyiyi e é ɖó nú mǐ ɔ xlɛ́ mǐ gbɔn ɔ ɖíe : é sɛ́ vǐɖokponɔ tɔn dó gbɛ̀ ɔ mɛ , bonu mǐ na nɔ gbɛ̀ gbɔn jǐ tɔn ."
"wanyiyi enɛ ɔ , nǔ e ɖ’emɛ é ɖíe : enyi mǐdɛɛ lɛ wɛ yí wǎn nú mawu jɛ nukɔn ǎ ; éyɛ wɛ yí wǎn nú mǐ jɛ nukɔn , bo sɛ́ vǐ tɔn dó , bɔ é sɔ́ éɖée dó savɔ̌ , bonu mawu na sɔ́ hwɛ mǐtɔn lɛ kɛ mǐ . ” ( 1 jaan 4 : 9 , 10 ) wanyiyi mawu tɔn zɔ́n bɔ mǐ sixu mɔ hwɛsɔkɛ mɛ , nukúnɖiɖo kpo gbɛ̀ kpo ."
jezu ɖè wanyiyi e é ɖó nú gbɛtɔ́ lɛ é xlɛ́ bo ɖò gbesisɔmɛ bo wà jlǒ mawu tɔn .
"pɔlu wlan ɖɔ : “ [ jezu ] ɖɔ : ‘ mawu è , nyɛ ɖíe , un ja , bo na wà jlǒ towe . ’ . . ."
"ðó jezu klisu bló nǔ e mawu jló ɖɔ ni bló é wu ɔ , è slá wǔ nú mǐ gbɔn agbaza éɖesunɔ tɔn e é sɔ́ dó savɔ̌ na azɔn ɖokpo bɔ xó fó ɔ gblamɛ . ”"
"( ebl . 10 : 9 , 10 ) gbɛtɔ́ ɖě sixu ɖè wanyiyi mɔhun xlɛ́ ǎ ."
( jaan 15 : 13 ) mǐ mɛ hwɛhutɔ́ lɛ ka sixu xwedó kpɔ́ndéwú wanyiyi tɔn e jehovah kpo jezu kpo ɖexlɛ́ mǐ é à ?
nɔ “ wà azɔ̌ kpodo wanyiyi kpo ”
"pɔlu byɔ mǐ ɖɔ : “ vǐ vívɛ́ná wɛ mi nyí nú mawu ; enɛ ɔ wutu ɔ , mi ɖó na dó gǎn , bo wà nǔ éɖɔhun . mi wà azɔ̌ kpodo wanyiyi kpo klisu ɖɔhun ."
"( efɛ . 5 : 1 , 2 ) mǐ nɔ “ wà azɔ̌ kpodo wanyiyi kpo ” hwenu e mǐ nɔ ɖè jijɔ enɛ xlɛ́ ɖò akpáxwé gbɛzán mǐtɔn tɔn bǐ mɛ é ."
"nu wɛ mǐ nɔ xlɛ́ wanyiyi mɔhun ɖè ǎ , loɔ , nǔwiwa lɛ mɛ wɛ mǐ nɔ xlɛ́ ɖè ."
"jaan wlan ɖɔ : “ vǐ ce lɛ mi , mi ma nú mǐ ni nɔ yí wǎn nú mɛ ɖò nu kpo xó víví kpo kpowun ó ; loɔ , wanyiyi titewungbe e nɔ ɖè éɖée xlɛ́ gbɔn nǔwiwa lɛ mɛ ɔ wɛ mǐ ɖó na ɖó . ” ( 1 jaan 3 : 18 ) ði kpɔ́ndéwú ɔ , enyi mǐ nɔ wà azɔ̌ kpodo wanyiyi kpo nú mawu kpo nɔzo mǐtɔn lɛ kpo ɔ , é na sísɛ́ mǐ bɔ mǐ na “ jla axɔsuɖuɖu mawu tɔn sín wɛnɖagbe ” ye ."
"( mat . 24 : 14 ; luk . 10 : 27 ) mǐ nɔ lɛ́ w’azɔ̌ kpo wanyiyi kpo hwenu e mǐ nɔ ɖó suúlu bo nɔ nyɔ́ xomɛ , lobo nɔ lɛ́ sɔ́ hwɛ kɛ mɛ é ."
"enɛ wu ɔ , biblu ɖè wě xá mǐ ɖɔ : “ mi ɖó na nɔ sɔ́ hwɛ kɛ miɖée lee aklunɔ sɔ́ kɛ mi é ɖɔhun . ” — kolo 3 : 13 ."
"amɔ̌ , mǐ ɖó na dɔn wanyiyi adodwé mɔhun wlú xá wanyiyi masɔgbe ǎ ."
"ði kpɔ́ndéwú ɔ , nú vǐ e ɖò avǐ ya wɛ é ɖé na dó xwɛ ɔ , mɛjitɔ́ e ɖó wanyiyi masɔgbe é ɖé sixu na ɛ nǔ e ba wɛ é ɖè é bǐ ."
"amɔ̌ , mɛjitɔ́ e ɖó wanyiyi nugbǒ nugbǒ tɔn nú vǐ tɔn ɔ na gbɛ́ nǔ n’i syɛnsyɛn , nú é byɔ ɖó mɔ̌ ɔ nɛ ."
"mɔ̌ ɖokpo ɔ , mawu nyí wanyiyi , amɔ̌ , “ mɛ e aklunɔ yí wǎn na ɔ wɛ é nɔ kplɔ́n . ”"
"( ebl . 12 : 6 ) enyi mǐ nɔ w’azɔ̌ kpodo wanyiyi kpo ɔ , mǐ na dɔn tó nú mɛ lee é jɛxa gbɔn é hwenu e hudo tɔn tíìn é ."
"( nùx . 3 : 11 , 12 ) é ɖò wɛn ɖɔ hwenu e mǐ ɖò mɔ̌ bló wɛ é ɔ , mǐ ɖó na flín ɖɔ mǐ lɔ nyí hwɛhutɔ́ , bo nɔ wà nǔ e ma nɔ ɖè wanyiyi xlɛ́ ǎ lɛ é ."
"enɛ wu ɔ , mǐ bǐ wɛ ɖó fí e mǐ ɖó na bló huzuhuzu ɖè , bɔ wanyiyi ɖiɖexlɛ́ mǐtɔn na kpɔ́n te d’eji é ."
nɛ̌ mǐ ka sixu bló mɔ̌ gbɔn ?
mi nú mǐ ni gbéjé ali e nu mǐ sixu wà mɔ̌ ɖè é atɔn kpɔ́n .
nɛ̌ mǐ ka sixu sɔnǔ nú wanyiyi gbɔn ?
"nukɔntɔn ɔ , byɔ gbigbɔ mawu tɔn ee nɔ zɔ́n bɔ è nɔ ɖó wanyiyi é ."
jezu ɖɔ ɖɔ jehovah nɔ na “ [ gbigbɔ mímɛ́ ] tɔn mɛ e byɔ ɛ lɛ . ”
"( luk . 11 : 13 ) enyi mǐ nɔ xoɖɛ bo byɔ gbigbɔ mímɛ́ , bo tɛ́n kpɔ́n bo ‘ jó mǐɖée dó nú gbigbɔ ɔ xlɛ́ ali mǐ ’ ɔ , nǔwiwa mǐtɔn lɛ na fɔ́n bo na nɔ xlɛ́ wanyiyi hugǎn ."
"( ga . 5 : 16 ) ði kpɔ́ndéwú ɔ , nú a nyí klisanwun mɛxo agun tɔn ɖé ɔ , a sixu byɔ gbigbɔ mímɛ́ , b’ɛ na d’alɔ we bɔ a na ɖè wě junjɔn biblu jí lɛ xá mɛ ɖevo lɛ kpo wanyiyi kpo ."
"alǒ nú mɛjitɔ́ ɖé wɛ a nyí ɔ , a sixu byɔ gbigbɔ mawu tɔn , b’ɛ na d’alɔ we bɔ a na kplɔ́n vǐ towe lɛ kpo wanyiyi kpo , b’ɛ na nyí kpo xomɛsin kpo ǎ ."
"wegɔ ɔ , lin tamɛ dó lee jezu ɖè wanyiyi xlɛ́ gbɔn hwenu e è tlɛ ba nǔɖɔ ɛ é jí ."
"( 1 pi . 2 : 21 , 23 ) tamɛ linlin dó kpɔ́ndéwú jezu tɔn jí ɖò taji , hwenu e è jɛ dò dó mǐ alǒ dó hwɛ agɔ nú mǐ é ."
"ðò gan enɛ mɛ ɔ , nǔ ɖagbe e mǐ sixu kanbyɔ mǐɖée é wɛ nyí : ‘ etɛ jezu ka na ko wà ? ’"
"nɔví nyɔnu ɖé nɔ nyí leigh , bo mɔ ɖɔ tamɛ linlin dó nùkanbyɔ enɛ jí d’alɔ emi , bɔ emi yì agbɔ̌n jí cobo wà nǔ ."
"é ɖɔ : “ é sù gbè ɖokpo , bɔ azɔ̌gbɛ́ ce ɖé wlan nǔ sɛ́dó azɔ̌gbɛ́ ce ɖevo lɛ , bo ɖɔ xó nyanya lɛ dó nyì kpo azɔ̌ e wà wɛ un ɖè é kpo wu ."
é vɛ́ nú mì tawun .
"nugbǒ ɔ , nú mǐ xwedó kpɔ́ndéwú jezu tɔn ɔ , mǐ na nɔ wà nǔ kpo wanyiyi kpo hwebǐnu ."
"atɔngɔ ɔ , sɔnǔ nú wanyiyi mɛɖée sísɔ́ dó savɔ̌ tɔn ee nɔ ɖè klisanwun nugbǒ lɛ xlɛ́ é ."
"( jaan 13 : 34 , 35 ) ðò ali enɛ nu ɔ , biblu byɔ mǐ ɖɔ mǐ ni ɖó “ ninɔmɛ ” e jezu ɖó é ."
"( fili . 2 : 5 - 8 ) nú mǐ xwedó kpɔ́ndéwú wanyiyi mɛɖée sísɔ́ dó savɔ̌ tɔn jezu tɔn ɔ , linlin mǐtɔn kpo lee nǔ nɔ cí nú mǐ é kpo na cí klisu tɔn ɖɔhun , bɔ é na sísɛ́ mǐ bɔ mǐ na sɔ́ ɖagbe mɛ ɖevo lɛ tɔn ɖó nukɔn , b’ɛ na nyí mǐɖesunɔ tɔn ǎ ."
lè ɖevo tɛ lɛ ka nɔ tɔ́n sín nǔsisɔ nú wanyiyi mɛ ?
lee nɔ tɔ́n sín wanyiyi ðiðexlɛ́ mɛ lɛ é
"nú mǐ ɖè wanyiyi xlɛ́ ɔ , lè gègě nɔ tɔ́n sín mɛ ."
mǐ ni kpɔ́n kpɔ́ndéwú wè :
nɛ̌ mǐ ka nɔ ɖu wanyiyi ɖiɖexlɛ́ sín lè gbɔn ?
"kplékplé nɔví lɛ tɔn mǐtɔn e gbɔn gbɛ̀ ɔ bǐ mɛ é : ðó mǐ yí wǎn nú mǐɖée wutu ɔ , mǐ tuùn ɖɔ enyi mǐ na bo yì agun ɖebǔ mɛ ɖò gbɛ̀ ɔ mɛ ɔ , nɔví lɛ na yí mǐ kpo akpàkpà sɔ́ mɛ kpo ."
nyɔna ɖaxó ɖé wɛ é nyí ɖɔ ‘ nɔví mǐtɔn e kpé gbɛ̀ ɔ bǐ mɛ lɛ é ’ ni yí wǎn nú mǐ . ( 1 pi . 5 : 9 ) fí ɖevo tɛ è ka sixu mɔ wanyiyi mɔhun ɖè zɛ togun mawu tɔn mɛ wu ?
"( efɛ 4 : 2 , 3 ) mǐ nɔ ɖu vivǐ fífá enɛ tɔn tlɔlɔ ɖò kplé agun tɔn mǐtɔn lɛ , kpléɖókpɔ́ mǐtɔn lɛ kpo kpléɖókpɔ́ ɖaxó lɛ kpo hwenu ."
"119 : 165 ; eza . 54 : 13 ) enyi mǐ nɔ xò fífá kàn xá mɛ ɖevo lɛ ɔ , mǐ nɔ ɖè lee wanyiyi e mǐ ɖó nú ye é gɔ́ngɔ́n sɔ́ é xlɛ́ , bɔ enɛ ka nɔ víví nú tɔ́ mǐtɔn jixwé tɔn ɔ . — ðɛh . 133 : 1 - 3 ; mat . 5 : 9 ."
“ wanyiyi nɔ hɛn mɛ lidǒ ”
"ðò wemata 13gɔ́ wema nukɔntɔn e pɔlu wlan sɛ́dó kɔlɛntinu lɛ , bɔ è nɔ ylɔ ɖɔ “ ðɛhan wanyiyi tɔn ” é tɔn mɛ ɔ , mɛsɛ́dó ɔ tinmɛ lee wanyiyi nɔ hɛn mɛ lidǒ gbɔn é ."
nǔ nukɔntɔn ɔ wɛ nyí ɖɔ é nɔ ba ɖagbe mɛ ɖevo lɛ tɔn .
"( 1 kɔ . 10 : 24 ; 13 : 5 ) wegɔ ɔ , ɖó wanyiyi nɔ keya nú mɛ , nɔ ɖó suúlu bo nɔ nyɔ́ xomɛ wutu ɔ , é nɔ hɛn kancica e ɖò xwédo lɛ mɛ é kpo bǔninɔ agun lɛ tɔn kpo lidǒ . — kolo . 3 : 14 ."
wanyiyi e mǐ ɖó nú mawu é wɛ xɔ akwɛ bo nɔ lɛ́ hɛn mɛ lidǒ hugǎn .
"wanyiyi mɔhun nɔ dɔn gbɛtɔ́ e gosin fí vovo , bo gosin akɔ bǐ mɛ bo nɔ dó gbè vovo lɛ é ɖó bǔ ɖò awǎjijɛ mɛ bɔ ye nɔ “ ɖó gbè kpɔ́ ” bo nɔ sɛ̀n jehovah ."
( sof . 3 : 9 ) mi nú mǐ ni kanɖeji bo na ɖè jijɔ xɔ akwɛ enɛ e gbigbɔ mímɛ́ mawu tɔn nɔ zɔ́n bɔ è nɔ ɖó é xlɛ́ gbè bǐ gbè .
xota nukɔntɔn ɔ ɖíe ɖò xota ɖebɔdoɖewu tɛnnɛ e na ɖɔ xó dó jijɔ e gbigbɔ ɔ nɔ na lɛ é wu é mɛ .
“ hwetɛnu mǐ ka na lɛ́ bló kpléɖókpɔ́ ðevo ? ”
"ðò ðibla yì vivɔnu novembre 1932 tɔn wɛ , ɖò mexico ."
"zogbɛ́n nukún atɔnnɔ lɛ bɛ́ azɔ̌ ɖò tò enɛ e mɛ gbɛtɔ́ livi ɖokpo jɛji ɖè bo nɔ ján tawun é mɛ é ɔ , aklunɔzán gblamɛ ɖokpo ɖó wɛ jɛn é ɖè ."
"amɔ̌ , dìn ɔ , nǔ ɖevo wɛ ɖò akpàkpà sɔ́ mɛ lɛ wɛ ."
xójlazɔ́watɔ́ lɛ wá aklunɔzán gblamɛ sín nǔwiwa enɛ domɛ .
"fɔtóoyínú yetɔn lɛ ɖò alɔ jí , bɔ ye ɖò te kpɔ́n wìwá jonɔ bunɔ ɖé tɔn wɛ ɖò pípaan gáa ɔ ; joseph f . rutherford e nyí zinkponɔ nú watch tower society hwe ɔ nu é wɛ nyí jonɔ ɔ ."
kúnnuɖetɔ́ ayǐ ɔ jí tɔn e wá kpléɖókpɔ́ ɖaxó azǎn atɔn tɔn yetɔn lɛ é lɔ ɖò te bo na dó doo nú nɔví rutherford kpo akpàkpà sɔ́ mɛ kpo .
"l’âge d’or ɖɔ : “ nǔxokpɔ́n ɖ’emɛ ǎ , kpléɖókpɔ́ ɖaxó enɛ na byɔ hwenuxó mɛ bo na nyí nǔwiwa nukúnɖeji tawun ɖé ɖò nukɔnyiyi nugbǒ ɔ tɔn mɛ ɖò tò mexique tɔn mɛ . ”"
"amɔ̌ , etɛ ka zɔ́n bɔ kpléɖókpɔ́ ɖaxó enɛ e gbɛtɔ́ na yì 150 kpowun jɛn wá é ka nyí nǔ nukúnɖeji sɔmɔ̌ ?"
"jɛ nukɔn nú nǔwiwa enɛ ɔ , nukɔnyiyi kpɛɖé jɛn axɔsuɖuto ɔ ɖó ɖò mexique ."
è mɔ ɖɔ alaxɔ e è hun ɖó mexico ɖò 1929 é na zɔ́n bɔ nǔ lɛ na yì nukɔn .
"amɔ̌ , afɔklɛ́nnú ɖé lɛ wá tíìn ."
"hwenu e è na alixlɛ́mɛ ɖɔ è ni ma sɔ́ nɔ cáká ajɔ̌wiwa kpo wɛnɖagbejijlazɔ́ ɔ kpo ɖó kpɔ́ ɖě ó é ɔ , xomɛ sìn gbexosin - alijitɔ́ ɖokpo , bɔ é jó agun ɔ dó , bo ɖó gbɛ̌ta biblu kpinkplɔn tɔn éɖesunɔ tɔn ayǐ ."
"ðò táan ɔ mɛ ɔ , nukúnkpénuwutɔ́ alaxɔ ɔ tɔn dó ta nùwalɔ e ma sɔgbe xá biblu ǎ é mɛ , bɔ è ɖó na ɖyɔ ɛ ."
kúnnuɖetɔ́ gbejinɔtɔ́ e ɖò mexique lɛ é ɖó hudo wusyɛn dó lanmɛ nú mɛ gbigbɔ tɔn tɔn .
"ðò mɛbakpɔ́n nɔví rutherford tɔn hwenu ɔ , é dó wusyɛn lanmɛ nú gbejinɔtɔ́ lɛ , bo xwlé xóɖiɖɔ wusyɛn dó lanmɛ nú mɛ tɔn wè kpo xóɖiɖɔ hladio jí tɔn e wu agbɔ̌n ɖè é wè kpo ye ."
azɔn nukɔntɔn ɔ nɛ bɔ hladioxwé mexique tɔn lɛ vúnvún wɛnɖagbe ɔ kpé tò ɔ mɛ .
"kpléɖókpɔ́ ɔ gudo ɔ , è sɔ́ nukúnkpénuwutɔ́ alaxɔ tɔn ɖevo bonu é na bló tuto nú azɔ̌ ɔ , bɔ hlɔnhlɔn ɖevo lɛ́ wá nú kúnnuɖetɔ́ kanɖodonǔwutɔ́ lɛ bɔ ye yì nukɔn lobɔ jehovah dó nú ye ."
"kpléɖókpɔ́ ɖaxó ɖé ɖò mexico , 1941"
"é nyí kpléɖókpɔ́ ɖaxó ɖokpo kpowun wɛ è bló ɖò xwè e bɔ d’ewu é mɛ ɖò tò ɔ mɛ ǎ , loɔ , wè wɛ è bló ; è bló ɖokpo ɖò batóoglintɛn veracruz tɔn , bo bló wegɔ ɔ ɖò mexico ."
azɔ̌syɛnsyɛnwiwa ɖò sinsɛnzɔ́ ɔ mɛ jɛ lè ɖagbe lɛ hɛn wá jí .
"ðò 1931 ɔ , wɛnjlatɔ́ 82 wɛ ɖò finɛ ."
"xwè wǒ gudo ɔ , ye sukpɔ́ bo yì mɔhunkɔtɔn donu wǒ !"
gbɛtɔ́ 1 000 mɔ̌ wɛ wá mexico nú kpléɖókpɔ́ yɛhwexɔsuɖuto ɔ tɔn 1941 tɔn .
“ ye vunbla ali lɛ bǐ ”
"ðò 1943 ɔ , kúnnuɖetɔ́ lɛ zán wema nùjlajla tɔn gblogblo akpáxwé wenɔ ɖé dó jla kpléɖókpɔ́ yɛhwexɔsuɖuto ɔ tɔn “ la nation libre ” ee è bló ɖò toxo mexique tɔn 12 mɛ é . * è nɔ kplá wema gblogblo ɖé dó kɔ , bɔ akpáxwé ɖokpo nɔ ɖò nukɔn bɔ wegɔ ɔ nɔ ɖò gudo ; wlɛnwín nùjlajla tɔn ɖé wɛ bɔ kúnnuɖetɔ́ lɛ ko nɔ zán sín 1936 ."
"xójlawema 1944 tɔn ɖé sín sɛ́nkpo xlɛ́ zɔnlin nùjlajla tɔn e nɔví lɛ ɖi ɖò mexico , bo kplá atɛ akpáxwé wenɔ ɖé é"
"hwenu e xójlawema la nación ɖò xó ɖɔ dó nukɔnyiyi e wema nùjlajla tɔn gblogblo akpáxwé wenɔ lɛ ɖó é jí wɛ é ɔ , é ɖɔ : “ ðò [ kpléɖókpɔ́ ɔ ] sín azǎn nukɔntɔn ɔ jí ɔ , è byɔ [ kúnnuɖetɔ́ lɛ ] ɖɔ ye ni ylɔ mɛ gègě ."
"nukɔnyiyi e nùjlajla enɛ ɖó é nyɔ́ sinsɛn katolika tɔn nukúnmɛ ǎ , enɛ wu ɔ , ye bɛ́ nùjlajla ɖé dó huzu kpannukɔn kúnnuɖetɔ́ lɛ ."
"gbeklanxamɛ lɛ ɖò finɛ có , nɔví sunnu lɛ kpo nɔví nyɔnu lɛ kpo kpó ɖò mɛ lɛ ylɔ wɛ ma ɖi xɛsi ."
xota ɔ xlɛ́ fɔtóo nɔví e ɖò mexico sín ali lɛ jí lɛ é tɔn .
“ zan ðěðee bɔ bo lɛ́ na yǒzo hú sinmáa [ jí didɔ́ ] lɛ é ”
"ðò xwè enɛ lɛ mɛ ɔ , gègě kúnnuɖetɔ́ lɛ tɔn ɖó na savɔ̌ ɖaxó lɛ cobo na yì kpléɖókpɔ́ ɖaxó e è nɔ bló ɖò mexique lɛ é ."
kpléɖókpɔ́watɔ́ lɛ gègě nɔ gosin gletoxo e jɛ gblolo bɔ pípaan alǒ ali ɖě ma tlɛ yì mɛ ǎ lɛ é mɛ .
"enɛ wu ɔ , kpléɖókpɔ́watɔ́ lɛ ɖó na kun sɔ́ alǒ ɖi zɔnlin nú azǎn mɔkpan cobo wá pípaan gáa ɖé , bo na wá dó pípaan sín finɛ yì fí e na bló kpléɖókpɔ́ ɔ ɖè wɛ ye ɖè é ."
"gègě kúnnuɖetɔ́ lɛ tɔn wɛ nyí wamamɔnɔ , bɔ é nɔ fá cobonu ye nɔ mɔ akwɛ e na sú yiyi ɔ kɛɖɛ sín hǔnkwɛ é ǎ ."
"enyi ye wá ɔ , gègě yetɔn nɔ nɔ kúnnuɖetɔ́ ayǐ ɔ jí tɔn lɛ xwé , bɔ yedɛɛ lɛ nɔ yí nɔví lɛ dó xwé yetɔn lɛ gbè kpo wanyiyi kpo ."
mɛ ɖevo lɛ nɔ dɔ́ kpléxɔ axɔsuɖuto ɔ tɔn lɛ mɛ .
"é wá jɛ ɖokpo bɔ kpléɖókpɔ́watɔ́ 90 nɔ alaxɔ ɔ mɛ , bɔ ɖò finɛ ɔ , è tò wemagbá 20 bɔ mɛ ɖokpo nɔ mlɔ́ jí ."
tan e ɖò annuaire mɛ é tinmɛ ɖɔ jonɔ enɛ lɛ é nǔ ɔ sù nukún yetɔn mɛ lɛ é mɔ gbǎ enɛ lɛ dó mɔ “ zan ɖěɖee bɔ bo lɛ́ na yǒzo hú sinmáa [ jí didɔ́ ] lɛ é . ”
"é ɖò wɛn ɖɔ kúnnuɖetɔ́ enɛ lɛ e nǔ nɔ sù nukún yetɔn mɛ é nɔ mɔ ɖɔ é jɛxa ɖɔ è ni savɔ̌ lɛ bǐ xwii , bo yì kpléɖókpɔ́ awǎjijɛ tɔn klisanwun tɔn enɛ lɛ tɛnmɛ ."
"égbé ɔ , ee wɛnjlatɔ́ e ɖò mexique lɛ é fɔ́n bo ɖò jijɛji wɛ , bo ɖibla yì livi ɖokpo é ɔ , nùsumɛnukúnmɛ enɛ ɔ lɔ ɖò jijɛji wɛ . * gbeɖiɖó ɖé gosin alaxɔ mexique tɔn mɛ ɖò 1949 bo ɖɔ dó nɔví lɛ wu ɖɔ : “ hwenu vɛwǔ e mɛ ye nɔ gbɔn dín lɛ é vɔ́da nú kàn e ye nɔ ɖó dó nugbǒ ɔ wu é ǎ , ɖó kpléɖókpɔ́ e mǐ nɔ bló lɛ é ɖokpo ɖokpo nyí ɖokpo ɖò nǔ e jí ye nɔ ɖɔ xó ɖó kpɔ́ dó hugǎn nú hwenu gègě ɖò kpléɖókpɔ́ lɛ gudo é mɛ , bɔ nǔ e nɔví lɛ nɔ ɖò kinkanbyɔ wɛ magbokɔ é wɛ nyí , hwetɛnu mǐ ka na lɛ́ bló kpléɖókpɔ́ ɖevo ? ”"
gbeɖiɖó enɛ nyí nugbǒ ɖò égbé lee é nyí gbɔn ɖò hwe ɔ nu é . — from our archives in central america .
"sɔgbe kpo annuaire ( glɛnsigbe ) 1944 tɔn kpo ɔ , kpléɖókpɔ́ enɛ zɔ́n bɔ mɛ gègě tuùn kúnnuɖetɔ́ jehovah tɔn lɛ ."
aniwu tan e matie kpo luki kpo ka kpi dó bǐbɛ̌mɛ gbɛzán jezu tɔn wu é ka gbɔn vovo ?
"tan e matie kpi dó jiji jezu tɔn kpo gbɛzán tɔn sín bǐbɛ̌mɛ kpo wu é gbɔn vo kpɛɖé nú ee luki kpi é , ɖó wɛnɖagbe - wema wlantɔ́ lɛ ɖɔ lee nǔ lɛ yì gbɔn é ɖò ali ɖokpo ɔ nu ǎ ."
matie sɔ́ ayi ɖó nǔ ɖěɖee jɛ bo kúnkplá jozɛfu lɛ é jí ɖò tan e é kpi é mɛ .
"é ɖɔ xó dó lee jozɛfu wà nǔ gbɔn tlolo e é sè ɖɔ mali ɖò xò é , dlɔ̌ e mɛ wɛnsagun ɔ tín nǔ e jɛ lɛ é mɛ n’i ɖè é , kpo lee é yí gbè nú tinmɛ lɛ gbɔn é kpo wu ."
"( mat . 1 : 19 - 25 ) matie yì nukɔn bo ɖɔ xó dó dlɔ̌ e jozɛfu kú bɔ wɛnsagun ɖé gb’akpá n’i ɖ’emɛ ɖɔ é ni hɔn yì ejipu kpo xwédo tɔn kpo é , dlɔ̌ e mɛ wɛnsagun ɔ ɖɔ n’i ɖè ɖɔ é ni lɛkɔ yì ayikúngban izlayɛli tɔn jí é , kpo gbeta e kɔn jozɛfu wá bo na ɖó xwédo tɔn ayǐ ɖò nazalɛti é kpo wu ."
"( mat . 2 : 13 , 14 , 19 - 23 ) . ðò wemata nukɔntɔn e ɖò wɛnɖagbe - wema matie tɔn mɛ lɛ é mɛ ɔ , è ylɔ nyikɔ jozɛfu tɔn azɔn wǒ , amɔ̌ , azɔn atɔ́ɔ́n jɛn è ylɔ mali tɔn ."
"ðò alɔ ɖevo mɛ ɔ , tan e luki kpi é sɔ́ ayi dó mali jí hugǎn ."
"é ɖɔ lee wɛnsagun gabliyɛli ba mali kpɔ́n gbɔn é , lee mali yì ba hɛnnumɔ tɔn elizabɛti kpɔ́n gbɔn é kpo lee é xlɛ́ ɖɔ emi kpa susu nú jehovah gbɔn é kpo ."
( luk . 1 : 26 - 56 ) luki lɛ́ ɖɔ xó e sinmɛnyɔ́ɔ ɖɔ nú mali bɔ é kúnkplá wuvɛ̌ e jezu na mɔ ɖò sɔgudo é é .
"é tlɛ nyí ɖò tan e mɛ jezu ɖó xwè 12 bɔ é kpo xwédo tɔn kpo yì jeluzalɛmu é ɔ , luki ɖɔ xó e mali ɖɔ é , é ka ɖɔ jozɛfu tɔn ǎ ."
luki ɖɔ gɔ́ na ɖɔ nǔ enɛ lɛ e jɛ lɛ é bǐ cí ayi mɛ nú mali .
"( luk . 2 : 19 , 34 , 35 , 48 , 51 ) ðò wemata wè nukɔntɔn wɛnɖagbe - wema luki tɔn mɛ ɔ , è ylɔ mali sín nyikɔ azɔn 19 , amɔ̌ , azɔn 5 géé jɛn è ylɔ jozɛfu tɔn ."
"gɔ́ na ɔ , kúnkan e wɛnɖagbe - wema wlantɔ́ wè lɛ dó gesí é gbɔn vo ."
"matie ɖɔ xó dó tɔ́gbó tɔ́gbó jozɛfu tɔn lɛ wu , bo xlɛ́ ɖɔ jezu e jozɛfu nyí tɔ́ ɖò tɔ́ domɛ na é ɖó acɛ bo na ɖu gǔ axɔsuzinkpo davidi tɔn tɔn ."
"ðó jozɛfu wá sín kúnkan axɔsu davidi tɔn mɛ , bo gbɔn davidi ví salomɔ́ɔ jí ."
"( mat . 1 : 6 , 16 ) amɔ̌ , luki slɛ́ tɔ́gbó tɔ́gbó mali tɔn lɛ ganji , lobo xlɛ́ ɖɔ jezu wɛ ɖó na ɖu gǔ axɔsuzinkpo davidi tɔn tɔn ɖò jɔwamɔ lixo . ( hlɔ ."
"1 : 3 , nwt ) etɛwu ?"
ðó mali jɔ sín kúnkan axɔsu davidi tɔn mɛ bo gbɔn davidi ví natáan jí .
"( luk . 3 : 31 ) amɔ̌ , etɛwu luki ma ka ɖɔ ɖɔ mali nyí vǐ nyɔnu heli tɔn ǎ ?"
"ðó ɖò kpaà mɛ ɔ , sunnu lɛ wɛ è nɔ dó gesí , nú è ja kúnkan lɛ slɛ́ gbé ɔ nɛ ."
"enɛ ɔ wu ɔ , hwenu e luki ɖɔ ɖɔ jozɛfu nyí heli ví é ɔ , è mɔ nǔ jɛ wu ɖɔ ɖiɖɔ wɛ é ɖè ɖɔ jozɛfu nyí heli sín vǐsú . — luk . 3 : 23 ."
kúnkan e matie kpo luki kpo dó gesí é xlɛ́ céɖécéɖé ɖɔ jezu wɛ nyí mɛsiya e sín akpá è dó é .
"nugbǒ ɔ , è tuùn kúnkan e mɛ jezu wá sín é ganji sɔmɔ̌ bɔ falizyɛn lɛ kpo saduseɛn lɛ kpo tlɛ sixu gbɛ́ ɖɔ nǔ kún nyí mɔ̌ ó ǎ ."
"égbé ɔ , kúnkan e xó matie ɖɔ é kpo ee xó luki ɖɔ é kpo bǐ nyí akpáxwé dodonú nùɖiɖi mǐtɔn tɔn , bo lɛ́ nyí kúnnuɖenú e nɔ na mǐ ganjɛwu ɖɔ akpá mawu tɔn lɛ na jɛnu é tɔn ."
23 - 29 octobre 2017
3 sɔnǔ nú mɛɖéejiɖuɖe
jehovah wɛ nyí kpɔ́ndéwú mɛɖéejiɖuɖe tɔn ɖaxó hugǎn ɔ .
nɛ̌ gbɛtɔ́ lɛ ka sixu wà nǔ éɖɔhun bo ɖè jijɔ enɛ xlɛ́ gbɔn ?
afɔ tawun tawun tɛ lɛ a ka sixu ɖè bo vɔ́ hlɔnhlɔn na mɛɖéejiɖuɖe towe ?
30 octobre 2017 – 5 novembre 2017
8 sè wuvɛ̌ xá mɛ jehovah ðɔhun
etɛ ka nyí è ni sè wuvɛ̌ xá mɛ ?
jehovah kpo jezu kpo zé kpɔ́ndéwú e nǔ bǐ vɔ ɖ’ewu é ɖ’ayǐ ɖò jijɔ enɛ ɖiɖexlɛ́ mɛ .
ali tawun tawun tɛ lɛ nu mǐ ka sixu xwedó kpɔ́ndéwú yetɔn ɖè ?
nǔ ɖagbe tɛ lɛ mɛ mɔ̌ wiwa ka sixu tɔ́n kɔ dó nú mǐ ?
13 tan gbɛzán tɔn : un mɔ nyɔna ðó un w’azɔ̌ xá sunnu e zin ðò gbigbɔ lixo lɛ é wutu
6 - 12 novembre 2017
18 “ xó e mawu mǐtɔn ðɔ ɔ na nɔ ayǐ kaka sɔyi ”
13 - 19 novembre 2017
23 “ mawuxó ɔ . . .
ðó hlɔnhlɔn ”
etɛwu é ka nyí nǔ taji ɖɔ biblu ɔ fɔ́n bo kpó ɖò tíntíìn wɛ ɖò gbè gègě mɛ ?
nɛ̌ mǐ ka sixu ɖexlɛ́ ɖɔ xó mawu tɔn e mǐ ɖó ɖò gbè e mɛ mǐ sixu mɔ nukúnnú jɛ é sù nukún mǐtɔn mɛ gbɔn ?
xota elɔ lɛ na zɔ́n bɔ lee biblu ɔ sù nukún mǐtɔn mɛ gbɔn é kpo wanyiyi e mǐ ɖó nú dowatɔ́ tɔn é kpo na jɛji .
20 - 26 novembre 2017
28 “ kpan akɔ́n bo jɛ azɔ̌ jí ”
klisanwun lɛ ɖó hudo akɔnkpinkpan tɔn .
nɛ̌ mǐ ka sixu ɖu lè kpɔ́ndéwú mɛ ɖěɖee ɖè jijɔ enɛ xlɛ́ ɖò hwexónu lɛ é tɔn gbɔn ?
"nɛ̌ mɛ winnyawinnya lɛ , mɛjitɔ́ lɛ nɔví nyɔnu mɛxomɔ lɛ kpo nɔví sunnu e ko bló baptɛm lɛ é kpo ka sixu ɖexlɛ́ ɖɔ emi kpankɔ́n bo ɖò gbesisɔmɛ mɛ bá w’azɔ̌ ɖagbe lɛ gbɔn ?"
sɔnǔ nú mɛɖéejiɖuɖe
“ nǔ e [ gbigbɔ ] nɔ na mɛ ɔ wɛ nyí . . . mɛɖéejiɖuɖe . ” — ga .
"5 : 22 , 23 ."
"han lɛ : 121 , 36"
etɛ lee mawu wà nǔ gbɔn ɖò gǔfínfɔ́n ɔ hwenu é ka ɖó na kplɔ́n mǐ ?
nǎ kpɔ́ndéwú mɛɖéejiɖuɖe kpo mɛɖéejimaɖuɖe kpo tɔn e ɖò biblu mɛ é ɖé lɛ .
nɛ̌ biblu kpinkplɔn ka sixu d’alɔ mǐ bɔ mǐ na sɔnǔ nú jijɔ mawu tɔn e nyí mɛɖéejiɖuɖe é gbɔn ?
"1 , 2 . ( a ) etɛ mɛ mɛɖéejimaɖuɖe ka sixu tɔ́n kɔ dó ? ( b ) etɛwu mɛɖéejiɖuɖe xó ɔ ka nyí xó taji ɖé égbé ?"
"mɛðéejiðuðe ɔ , jijɔ mawu tɔn ɖé wɛ ."
"( ga . 5 : 22 , 23 ) jehovah nɔ ɖu ɖò éɖée jí bɔ nǔ bǐ vɔ ɖ’ewu ."
"amɔ̌ , gbɛtɔ́ lɛ nyí hwɛhutɔ́ bɔ enɛ wu ɔ , é nɔ vɛwǔ bɔ ye na ɖu ɖò yeɖée jí ."
"nugbǒ ɔ , tagba e nɔ kpé gbɛtɔ́ lɛ égbé é gègě sín mɛɖéejimaɖuɖe wu ."
mɛɖéejimaɖuɖe sixu zɔ́n bɔ è na ɖó nǎ nǎ nú nǔ e è ɖó na wà ɖò wemaxɔmɛ alǒ azɔ̌ mɛtɔn jí é bo na lɛ́ gbɔ ye wà ganji .
"é sixu lɛ́ zɔ́n bɔ è ɖɔ xó e zɛkpá lɛ é , nu ahun mú , xò daka , gbɛ́ asú alǒ asì , ɖu axɔ́ e ma ɖò dandan ǎ é , nyí kannumɔ , yì ganmɛ , sè wuvɛ̌ ɖò lanmɛ , sɔ́ glɔ̌zɔn , mɔ xò maɖónukún kpo nǔ ɖevo lɛ kpo . — ðɛh . 34 : 12 - 15 ."
2 é ɖò wɛn ɖɔ mɛ ɖěɖee ma nɔ ɖu ɖò yeɖée jí ǎ lɛ é nɔ dɔn tagba wá nú yeɖée kpo mɛ ɖevo lɛ kpo .
mɛɖéejimaɖuɖe ɔ ka fɔ́n bo lɛ́ ɖò syɛnsyɛn d’eji wɛ .
"è ba dò nú mɛɖéejiɖuɖe ɖò 1940 kpo 1949 kpo sín avla mɛ bo mɔ ɖɔ é hán kpɛɖé , amɔ̌ , ee è lɛ́ ba dò na ɖò agaɖanu dìn é ɔ , è ɖ’ayi wu ɖɔ é wá hán tawun ."
"enɛ ka kpaca mɛ e nɔ kplɔ́n xó mawu tɔn lɛ é ǎ , ɖó biblu ko ɖɔ ɖ’ayǐ ɖɔ nǔ e na xlɛ́ ɖɔ mǐ ɖò “ azǎn gudogudo tɔn lɛ ” mɛ é ɖokpo wɛ nyí ɖɔ gbɛtɔ́ lɛ kún na nɔ “ ɖu ɖò yeɖée jí [ ó ] . ” — 2 tim . 3 : 1 - 3 ."
etɛwu klisanwun lɛ ka ɖó na sɔnǔ nú mɛɖéejiɖuɖe ?
3 etɛwu tintɛnkpɔn bo sɔnǔ nú mɛɖéejiɖuɖe ka ɖó na ɖu ayi mɛ nú we ?
mǐ ni kpɔ́n hwɛjijɔ taji wè .
"nukɔntɔn ɔ , è ko ɖ’ayi wu ɖɔ mɛ ɖěɖee kpéwú bo nɔ ɖu ɖò yeɖée jí lɛ é kún nɔ mɔ tagba sɔmɔ̌ ó ."
"ye nɔ dán jajaja ǎ , nɔ kpéwú bo nɔ zun xɔ́ntɔn ɖagbe hugǎn , ye nɔ sìn xomɛ , nɔ adohu adohu jí alǒ flú ɖò ayi mɛ lee mɛ e nɔ nɔ jajaja jí lɛ é nɔ wà gbɔn é ǎ ."
"wegɔ ɔ , nǔwukpikpé e nɔ zɔ́n bɔ è nɔ ɖí xwi xá mɛtɛnkpɔn lɛ , bo nɔ ɖu ɖò jlǒ masɔgbe lɛ jí é ɖò dandan cobɔ è na mɔ fɛ́nú mawu tɔn ."
mɔ̌ e adamu kpo ɛvu kpo ma wà ǎ é xlɛ́ nugbǒ xó enɛ tɔn .
( bǐb . 3 : 6 ) lin tamɛ dó nǔblanɔwu e mɛ é ko tɔ́n kɔ dó nú mɛ ɖěɖee hwedo jijɔ taji enɛ ɖiɖexlɛ́ wu lɛ é jí .
etɛ ka ɖó na dó wusyɛn lanmɛ nú mɛ ɖěɖee ɖò xwi ɖí wɛ bo na ɖè mɛɖéejiɖuɖe xlɛ́ lɛ é ?
4 gbɛtɔ́ hwɛhutɔ́ ɖebǔ sixu ɖu ɖò éɖée jí bonu nǔ bǐ vɔ ɖ’ewu ǎ .
"jehovah tuùn ɖɔ mɛsɛntɔ́ emitɔn lɛ nɔ ɖí xwi ɖò ali enɛ nu , bo jló na d’alɔ ye bonu ye na ɖu ɖò nǔ e nɔ dɔn ye dó hwɛhuhu mɛ lɛ é jí ."
"( 1 axɔ . 8 : 46 - 50 ) ðó é nyí xɔ́ntɔn wanyiyinɔ ɖé wutu ɔ , é nɔ dó wusyɛn lanmɛ nú ayijlɔjlɔnɔ e jló na sɛ̀n ɛ , bɔ é ka nɔ vɛwǔ nú ye bɔ ye na ɖè mɛɖéejiɖuɖe xlɛ́ ɖò akpáxwé gbɛzán yetɔn tɔn ɖé lɛ é kpo akpàkpà sɔ́ mɛ kpo ."
mǐ ni kpɔ́n kpɔ́ndéwú maɖóblɔ̌ jehovah tɔn .
"enɛ gudo ɔ , mǐ na ɖɔ xó dó kpɔ́ndéwú ɖagbe kpo nyanya kpo ɖěɖee ɖò biblu mɛ lɛ é jí ."
mǐ na lɛ́ gbɔn alixlɛ́mɛ ɖagbeɖagbe ɖěɖee sixu d’alɔ mǐ bɔ mǐ na na hlɔnhlɔn mɛɖéejiɖuɖe mǐtɔn é jí .
jehovah zé kpɔ́ndéwú ɔ ð’ayǐ
kpɔ́ndéwú tɛ jehovah ka sɔ́ ɖ’ayǐ ɖò mɛɖéejiɖuɖe linu ?
"5 jehovah nɔ ɖè mɛɖéejiɖuɖe xlɛ́ bɔ nǔ bǐ nɔ vɔ ɖ’ewu , ɖó blɔ̌ nɔ nɔ nǔ e é nɔ wà lɛ é ɖě wu ǎ . ( sɛ́n ."
"32 : 4 ) amɔ̌ , gbɛtɔ́ hwɛhutɔ́ wɛ mǐdɛɛ lɛ nyí ."
"é ɖò mɔ̌ có , enyi mǐ na mɔ nǔ jɛ mɛɖéejiɖuɖe ɔ mɛ ɔ , mǐ ɖó na gbéjé kpɔ́ndéwú jehovah tɔn kpɔ́n , cobo na sixu wà nǔ éɖɔhun ganji ."
ninɔmɛ taji tɛ lɛ mɛ mɔ̌ jehovah ka ɖè mɛɖéejiɖuɖe xlɛ́ ɖè ?
6 lin tamɛ dó lee jehovah ɖè mɛɖéejiɖuɖe xlɛ́ gbɔn hwenu e satáan syɛn ta bo fɔ́n gǔ é jí .
è ɖó na ɖeɖɛ gǔfínfɔ́n enɛ .
"é ɖò wɛn ɖɔ gǔfínfɔ́n awovi tɔn dɔn akpɔɖómɛ , xomɛsin kpo wangbɛnumɛ kpo wá nùɖíɖó jixwé tɔn e ɖò gbeji nú mawu lɛ é tɛntin ."
"enyi a lin tamɛ kpɔ́n dó wuvɛ̌ e satáan dɔn wá lɛ é bǐ jí ɔ , vlafo nǔ nɔ cí mɔ̌ nú hwi lɔ ."
"é da lee é na wà nǔ gbɔn é kpɔ́n ganji , bɔ nǔwiwa tɔn sɔgbe tawun ."
"é yawu sìn xomɛ ǎ , bo wà nǔ ɖó sɛ́nxwi jí hwenu e é ɖò gǔfínfɔ́n satáan tɔn ɖeɖɛ wɛ é ."
( tín . 34 : 6 ; jɔb .
"2 : 2 - 6 ) etɛwu ? jehovah yí gbè bɔ táan e kpé é na wá yì , ɖó é jló ɖɔ mɛɖebǔ ni dɔn ǎ , loɔ , “ é jló ɖɔ mɛ bǐ ni mɔ ali , bo lɛkɔ sín nǔnyanyawiwa gudo . ” — 2 pi . 3 : 9 ."
etɛ kpɔ́ndéwú jehovah tɔn ka sixu kplɔ́n mǐ ?
"7 lee jehovah nɔ ɖè mɛɖéejiɖuɖe xlɛ́ gbɔn é xlɛ́ ɖɔ mǐ lɔ ɖó na da xó mǐtɔn lɛ kpɔ́n , bo gbéjé afɔ e mǐ nɔ ɖè lɛ é kpɔ́n ganji ; mǐ ɖó na zɔn kplakpla jí , bo dó ta nǔ lɛ mɛ ǎ ."
"enyi xó taji lɛ kpannukɔn we hǔn , zǎn hwenu e kpé é , bo wà nǔ kpo nùnywɛ kpo ."
"( ðɛh . 141 : 3 ) ðò wuvɛ̌ lɛ mɛ ɔ , blewun jɛn è na kpɔ́n lee nǔ ɖè nú mɛ é dó wà nǔ ."
gègě mǐtɔn wɛ xó e mǐ zɔn kplakpla jí bo ɖɔ alǒ nǔ e mǐ zɔn kplakpla jí bo wà é nɔ wá vɛ́ na . — nùx . 14 : 29 ; 15 : 28 ; 19 : 2 .
8 . ( a ) fitɛ mǐ ka sixu mɔ mɛ e ɖè jijɔ mawu tɔn xlɛ́ lɛ é sín kpɔ́ndéwú ɖè ? ( b ) etɛ ka d’alɔ jozɛfu bɔ é wà nǔ e é wà hwenu e potifáa sín asì tɛ́n kpɔ́n bá hu jì n’i é ?
8 kpɔ́ndéwú e ɖò biblu mɛ lɛ é tɛ lɛ ka xlɛ́ ɖɔ mɛɖéejiɖuɖe xɔ akwɛ ?
é ɖò wɛn ɖɔ a sixu flín mɛ e xó biblu ɖɔ bɔ ye ɖu ɖò yeɖée jí lee é jɛxa gbɔn ɖò mɛtɛnkpɔn lɛ hwenu é gègě .
mɛ enɛ lɛ ɖokpo wɛ nyí jakɔbu sín vǐ jozɛfu .
é xlɛ́ ɖɔ emi ɖu ɖò emiɖée jí hwenu e é ɖò azɔ̌ wà wɛ ɖò potifáa e nyí gǎn nú mɛ e nɔ cɔ́ falawɔ́ɔn lɛ é xwégbe é .
"potifáa sín asì sɔ́ ayi tɔn ɖó jozɛfu e nyí mɛɖé bo “ nyɔ́ ɖɛkpɛ , bo nyɔ́ kpɔ́n ” é jí , bo dó gǎn bo na hu jì n’i ."
etɛ ka sú ali dó jozɛfu bɔ é ma jɛ mɔ ɖebɔdoɖewu e é ɖó n’i lɛ é mɛ ǎ ?
é ɖò wɛn ɖɔ é zán hwenu dó lin tamɛ dó nǔ e mɛɖéejimaɖuɖe tɔn na jì lɛ é jí .
"bɔ hwenu e ninɔmɛ ɔ wá syɛn é ɔ , é hɔn ."
"é ɖɔ : “ un sixu dó nǔ baɖabaɖa mɔhun sìn , bo hu hwɛ dó mawu ce ǎ . ” — bǐb . 39 : 6 , 9 ; xà nùnywɛxó 1 : 10 ."
9 etɛ kpɔ́ndéwú jozɛfu tɔn ka kplɔ́n mǐ ?
nukɔntɔn ɔ wɛ nyí ɖɔ é sixu byɔ ɖɔ mǐ ni hɔn nú mɛtɛnkpɔn e na zɔ́n bɔ mǐ na gbà sɛ́n mawu tɔn lɛ ɖě é .
"ð’ayǐ ɔ , mɛ e nyí kúnnuɖetɔ́ dìn lɛ é ɖé lɛ ko ɖí xwi xá nǔ ɖu dingan , ahan nu dingan , azɔ nunu , amasin e ɖó aɖǐ lɛ é zinzan nyì dò , agalilɛ kpo nǔ mɔhun ɖevo lɛ kpo ."
"é na bo tlɛ nyí ɖò baptɛm yetɔn gudo ɔ , nǔ ɔ sixu lɛ́ dɔn ye hweɖelɛnu bɔ ye na lɛkɔ yì nùwalɔ enɛ lɛ kɔn ."
"é ɖò mɔ̌ có , enyi nùɖé tɛ́n we kpɔ́n bonu a na gbà sɛ́n jehovah tɔn lɛ ɖě gbeɖé hǔn , zǎn hwenu dó lin tamɛ dó nǔ baɖabaɖa e é na jì ɖò gbigbɔ lixo é jí , enyi a ma kpéwú bo ɖu ɖò jlǒ hwɛhuhu tɔn lɛ jí ǎ ɔ nɛ ; enɛ na na hlɔnhlɔn we ."
"a sixu lɛ́ dó nukún ninɔmɛ ɖěɖee na dɔn mɛtɛnkpɔn wá lɛ é mɛ kpɔ́n , bo kpɔ́n lee a sixu nyì alɔ nú ye gbɔn é . ( ðɛh ."
"26 : 4 , 5 ; nùx . 22 : 3 ) enyi mɛtɛnkpɔn mɔhun ɖé wá ba we hweɖebǔnu hǔn , byɔ jehovah ɖɔ é ni na nùnywɛ kpo mɛɖéejiɖuɖe kpo we bonu a na ɖí xwi xá ."
"10 , 11 . ( a ) ninɔmɛ tɛ ka nɔ kpannukɔn mɛ winnyawinnya gègě ɖò wemaxɔmɛ ? ( b ) etɛ ka sixu d’alɔ klisanwun winnyawinnya lɛ bɔ ye na ɖí xwi xá kɔ e è nɔ gbidi nú ye bɔ ye na wà nǔmasɔgbe lɛ é é ?"
10 klisanwun winnyawinnya gègě wɛ nɔ mɔ mɛtɛnkpɔn e jozɛfu mɔ é .
mǐ ni ɖɔ xó dó kim jí .
"azɔ̌mɛvigbɛ́ tɔn lɛ gègě wɛ nɔ lɛ̀ aga , bɔ ɖò aklunɔzán gblamɛ fifo bunɔ ɖé gudo ɔ , ye ɖò lee ye lɛ̀ aga gbɛn gbɔn gudo é sín nugo yí wɛ ."
kim ka ɖó tan mɔhun ɖé bo na kpi ǎ .
"é ɖɔ ɖɔ emi na gbɔn vo ɖò mɛ lɛ mɛ ɖò hweɖelɛnu ɔ , é nɔ cí ɖɔ é zun emiɖokpo , bɔ gbɛ̌ tɔn lɛ nɔ kpɔ́n ɛ dó mɔ xlonɔ , ɖó é nɔ tɔ́n xá sunnu ǎ wutu ."
"amɔ̌ , kim ɖó nùnywɛ e kpé é , bo tuùn ɖɔ è nɔ tɛ́n mɛ winnyawinnya gègě kpɔ́n tawun bonu ye na jɛ aga lɛ̀ jí gbɔn ."
( 2 tim . 2 : 22 ) azɔ̌mɛvigbɛ́ tɔn lɛ nɔ kanbyɔ ɛ hwɛhwɛ ɖɔ é kpó ɖò alɔji wɛ à jí .
"mǐ nɔ gó ɖó klisanwun winnyawinnya ɖěɖee kanɖeji bo na ɖí xwi xá kɔgbidinúmɛ e na dɔn ye dó agalilɛ mɛ lɛ é wu , jehovah lɔ ka nɔ gó ɖó ye wu !"
"11 biblu na kpɔ́ndéwú mɛ ɖěɖee ma ɖu ɖò yeɖée jí ɖò agalilɛ sín akpáxwé ǎ é tɔn , bɔ kpɔ́ndéwú enɛ lɛ gb’akpá nú mǐ ."
"mɛɖebǔ e na mɔ éɖée ɖò ninɔmɛ kim tɔn ɖɔhun mɛ é ɔ , é na nyɔ́ ɖɔ é ni lin tamɛ dó dɔnkpɛvu xlonɔ e xó nùnywɛxó wemata 7gɔ́ ɔ ɖɔ é jí ."
lɛ̌ lin tamɛ dó nǔ e amunɔ́ɔ wà é kpo nǔ baɖabaɖa e mɛ é tɔ́n kɔ dó é kpo jí .
"( 2 sam . 13 : 1 , 2 , 10 - 15 , 28 - 32 ) mɛjitɔ́ lɛ sixu d’alɔ vǐ yetɔn lɛ bɔ ye na tɛ́n kpɔ́n bo ɖó mɛɖéejiɖuɖe kpo nùnywɛ kpo ɖò nǔ e kàn kancica wanyiyi ɖiɖexlɛ́ tɔn lɛ é linu , gbɔn xóɖiɖɔ dó xota enɛ jí gblamɛ ɖò sinsɛn - biblo xwédo tɔn hwenu , bo na lɛ́ zán akpáxwé biblu tɔn e xó mǐ ɖɔ wá yì dìn lɛ é ."
12 . ( a ) nɛ̌ jozɛfu ka ɖu ɖò lee nǔ cí n’i é jí hwenu e é ɖò xó ɖɔ xá nɔví tɔn lɛ wɛ é gbɔn ? ( b ) ninɔmɛ tɛ lɛ mɛ mǐ ka ɖó na ɖu ɖò lee nǔ nɔ cí nú mǐ é jí ɖè ?
"12 ðò ninɔmɛ ɖevo mɛ ɔ , jozɛfu lɛ́ zé kpɔ́ndéwú ɖagbe ɖ’ayǐ ɖò mɛɖéejiɖuɖe linu ."
"bɔ hwenu e lee nǔ cí n’i é wá syɛn bǐ é ɔ , é gosin nukɔn yetɔn bo yì y’avǐ ɖò nǔglɔ ."
"( bǐb . 43 : 30 , 31 ; 45 : 1 ) enyi klisanwun hàtɔ́ ɖé alǒ mɛvívɛ́ ɖé ma wà nǔ xá we ganji ǎ ɔ , hwiɖée jí ɖuɖu ɖè jozɛfu ɖɔhun sixu d’alɔ we bɔ a na nyì alɔ nú kplakpla jí zinzɔn dó wà nǔ . ( nùx ."
"16 : 32 ; 17 : 27 ) enyi è ɖè hɛnnumɔ towe ɖé sín agun mɛ ɔ , é sixu byɔ ɖɔ a ni ɖu ɖò lee nǔ nɔ cí nú we é jí , bo na mɔ tɛn dó nyì alɔ nú xóɖɔɖókpɔ́ e ma ɖò dandan ǎ lɛ é ."
"mɛɖée jí ɖuɖu ɖè ɖò ninɔmɛ mɔhun lɛ mɛ nɔ wá kpowun ǎ , amɔ̌ , enyi mǐ mɔ ɖɔ nǔwiwa mǐtɔn lɛ sɔgbe xá kpɔ́ndéwú mawu tɔn kpo wěɖexámɛ tɔn lɛ kpo ɔ , é na yawu kpa mǐ ."
etɛ lɛ tan e kúnkplá axɔsu davidi é ka sixu kplɔ́n mǐ ?
13 biblu na kpɔ́ndéwú nukúnɖeji axɔsu davidi tɔn tɔn .
"é ɖó acɛ tawun , amɔ̌ , é ɖu ɖò éɖée jí bo zán acɛ enɛ dó sìn xomɛ hwenu e sawulu kpo cimɛyi kpo ba nǔɖɔ ɛ é ǎ ."
"( 1 sam . 26 : 9 - 11 ; 2 sam . 16 : 5 - 10 ) enɛ xlɛ́ ɖɔ davidi ɖu ɖò éɖée jí hwebǐnu ǎ , mǐ tuùn enɛ ɖó xó e é ɖó xá bɛtisabe é kpo lee é wà nǔ gbɔn jɛ nukɔn hwɛ̌ ɖó nukúnkɛ́n nabalu tɔn wu é kpo wu ."
"( 1 sam . 25 : 10 - 13 ; 2 sam . 11 : 2 - 4 ) é ɖò mɔ̌ có , kpɔ́ndéwú davidi tɔn sixu kplɔ́n nǔ xɔ akwɛ ɖé lɛ mǐ ."
"nukɔntɔn ɔ , mɛ ɖěɖee nyí nukúnkpénuwutɔ́ ɖò togun mawu tɔn mɛ lɛ é ɖó na ɖè mɛɖéejiɖuɖe xlɛ́ ganji bo na mɔ tɛn dó zán acɛ yetɔn nyì dò ǎ ."
"wegɔ ɔ , mɛ ɖě sixu ganjɛ éɖée wu bǐ , bo lin ɖɔ emi kún sixu jɛ tɛnkpɔn mɛ ó ǎ . — 1 kɔ . 10 : 12 ."
nǔ tawun tawun e a sixu wà lɛ é
mǐ ni kpɔ́n nǔ elɔ e jɛ é .
mɔ̌tokuntɔ́ ɖé kun mɔ̌to tɔn wá gbà dó luigi tɔn wu .
"mɔ̌tokuntɔ́ ɔ sín hwɛ wɛ kú có , é ka jɛ luigi zun jí , bo jló na xò hun xá ɛ ."
"luigi xoɖɛ sɛ́dó jehovah bo byɔ ɛ ɖɔ é ni d’alɔ emi bonu emi ni ma jɛ adǎn ó , bo tɛ́n kpɔ́n bo xò hwìhwɛ́ mɔ̌tokuntɔ́ ɔ , é ka kpa ɛ ǎ ."
"luigi wlan pláki mɔ̌to ɖě ɔ tɔn sín animɛlóo , bo jó è dó hwenu e éyɛ kpó ɖò xó sú wɛ ɖò finɛ é ."
"aklunɔzán gblamɛ ɖokpo gudo ɔ , luigi yì ba nawe e é ɖɔ mawuxó na é ɖé kpɔ́n , bo ɖ’ayi wu ɖɔ asú tɔn wɛ nyí mɔ̌tokuntɔ́ ɔ !"
"é ɖɔ ɖɔ emi na mɔ azɔ̌xwé e bló gǎnjɛwuwema luigi tɔn é , bɔ é na yawu kpé nukún dó nǔ lɛ wu ."
"nya ɔ ɖ’alɔ ɖò xó e ye ɖɔ ɖó kpɔ́ dó nǔ gbigbɔ tɔn lɛ jí é mɛ , bɔ xó e é sè lɛ é sù nukún tɔn mɛ ."
"luigi sixu ko mɔ lee é nyí nǔ taji sɔ ɖɔ é cí xwii ɖò alitawovi ɔ gudo é kpo lee é na ko nyla sɔ é kpo enyi é ko sìn xomɛ wɛ ɔ nɛ . — xà 2 kɔlɛntinu lɛ 6 : 3 , 4 ."
xwii cící alǒ xomɛ sinsin sixu kúnkplá sinsɛnzɔ́ klisanwun tɔn mǐtɔn tlɔlɔ alǒ ɖò ali e ma nyí tlɔlɔ ǎ é nu ( kpɔ́n akpáxwé 14gɔ́ ɔ )
nɛ̌ biblu ka sixu d’alɔ hwi kpo xwédo towe kpo bɔ mi na sɔnǔ nú mɛɖéejiɖuɖe gbɔn ?
15 biblu kpinkplɔn ganji sixu d’alɔ klisanwun lɛ bɔ ye na ɖó mɛɖéejiɖuɖe .
"flín nǔ e mawu ɖɔ nú jozuwée é : “ ma nɔ gɔn sɛ́nwema elɔ xà gbeɖé ó . nɔ lin tamɛ d’ewu zǎn kpo kéze kpo , bo nɔ bló nǔ e è ɖɔ d’emɛ ɔ bǐ ɖ’eji . enɛ ɔ , a sɔ́ nùɖé bo na wà ɔ , a na mɔ nu tɔn . lee nǔ na nyɔ́ nú we gbɔn ɔ nɛ . ”"
( joz . 1 : 8 ) nɛ̌ biblu kpinkplɔn ka sixu d’alɔ we bɔ a na ɖó mɛɖéejiɖuɖe gbɔn ?
"16 lee mǐ mɔ gbɔn wá yì é ɔ , tan ɖěɖee ɖò gbɛ̀ bo xlɛ́ lè e nǔwiwa mǐtɔn lɛ nɔ hɛn wá lɛ é kpo nǔ e ye nɔ jì lɛ é kpo ɖò biblu mɛ ."
linlin ɖé wu wɛ jehovah yí gbè bɔ è wlan tan enɛ lɛ ɖ’ayǐ .
"( hlɔ . 15 : 4 ) nùnywɛnú tawun wɛ é nyí ɖɔ è ni xà tan enɛ lɛ , bo lin tamɛ kpɔ́n dó ye jí bo lɛ́ kplɔ́n ye ."
tɛ́n kpɔ́n bo mɔ lee ye sɔgbe xá hwi kpo xwédo towe kpo gbɔn é .
byɔ jehovah ɖɔ é ni d’alɔ we bonu a na zán xó tɔn .
"enyi a mɔ ɖɔ emi hwedo mɛɖéejiɖuɖe ɖiɖexlɛ́ wu ɖò akpá ɖé lɛ xwé hǔn , yǐ gbè tɔn ."
"enɛ gudo hǔn , xoɖɛ d’eji bo dó gǎn , bo kpɔ́n lee a sixu bló bɔ é na kpɔ́n te gbɔn é ."
"( ja . 1 : 5 ) é ɖò wɛn ɖɔ nǔdobíbá ɖò wema klisanwun tɔn mǐtɔn lɛ mɛ sixu d’alɔ we , bɔ a na mɔ nǔ ɖěɖee sɔgbe bo na d’alɔ we hugǎn lɛ é ."
17 nɛ̌ a ka sixu d’alɔ vǐ towe lɛ bɔ ye na sɔnǔ nú mɛɖéejiɖuɖe gbɔn ?
mɛjitɔ́ lɛ tuùn ɖɔ gǎn jɛn mɛ winnyawinnya lɛ na dó cobo na ɖó jijɔ enɛ .
"lee é nɔ nyí gbɔn nú jijɔ e vǐ lɛ ɖó na kplɔ́n bo ɖó lɛ é bǐ é ɔ , mɛjitɔ́ lɛ ɖó na zé kpɔ́ndéwú tɔn ɖ’ayǐ ."
"( efɛ . 6 : 4 ) enɛ wu ɔ , enyi a mɔ nú vǐ towe lɛ ɖò gǎn dó wɛ , bo na ɖu ɖò jlǒ yetɔn lɛ jí hǔn , nɔ kanbyɔ hwiɖée ɖɔ emi ka ɖò kpɔ́ndéwú ɖagbe zé ɖ’ayǐ nú ye wɛ à jí ."
"ma sɔ́ nukún kpɛví dó kpɔ́n ɖagbe e kúnnuɖegbe yiyi , kplé lɛ yiyi kpo nukún kpíkpé dó sinsɛn - biblo xwédo tɔn kpo wu hwɛhwɛ na wà nú ye é ó ."
"enyi vǐ towe lɛ byɔ nùɖé bonu é byɔ ɖɔ a ni gbɛ́ hǔn , ma ɖi xɛsi bo gɔn mɔ̌ wà ó ."
"jehovah ɖó dogbó ɖé lɛ nú adamu kpo ɛvu kpo , bɔ dogbó enɛ lɛ sixu zɔ́n bɔ ye na ɖó linlin e sɔgbe é dó acɛkpikpa tɔn wu ."
"mɔ̌ ɖokpo ɔ , nǔ e mɛjitɔ́ lɛ nɔ gbɛ́ nú vǐ lɛ é kpo kpɔ́ndéwú yetɔn kpo ɖó na kplɔ́n mɛɖéejiɖuɖe vǐ lɛ ."
"wǎn yíyí nú acɛkpikpa mawu tɔn kpo sísí ɖiɖó nú nugbodòdó tɔn lɛ kpo ɖò nǔ xɔ akwɛ hugǎn e a sixu kplɔ́n vǐ towe lɛ é mɛ . — xà nùnywɛxó 1 : 5 , 7 , 8 ."
etɛwu a ka sixu ɖeji ɖɔ gbɛ̌ ɖagbe lɛ didó na nyí nyɔna ɖé ?
"18 é ɖò wɛn ɖɔ a nyí mɛjitɔ́ kpo a gbɔ kpo ɔ , a kún ɖó na sɔ́ nukún kpɛví dó kpɔ́n xɔ́ntɔn zunzun kpo nùnywɛ kpo ó ."
"( nùx . 13 : 20 ) gbɛ̌dido xá mɛ e ɖó linlin ɖagbe lɛ é na wà ɖagbe nú we , bo na sísɛ́ we bɔ a na zán mɛɖéejiɖuɖe sín gbɛzán ye ɖɔhun ."
é ɖò wɛn ɖɔ walɔ ɖagbe towe na dó wusyɛn lanmɛ nú xɔ́ntɔn towe lɛ .
"mɛɖéejiɖuɖe e mɛ é na tɔ́n kɔ dó é ɖò dandan cobɔ a na ɖu vivǐ fɛ́nú mawu tɔn tɔn gbè bǐ gbè , bo na lɛ́ ɖu vivǐ kancica ɖagbe ɖé tɔn xá mɛvívɛ́ towe lɛ ."
sè wuvɛ̌ xá mɛ jehovah ðɔhun
"‘ un nyí jehovah , un nyí mawu nùblawukúnúmɛtɔ́ , mawu wuvɛ̌sexámɛtɔ́ . ’ — tín ."
34 : 6 .
"han lɛ : 57 , 147"
etɛwu é ka sixu vɛwǔ hweɖelɛnu bɔ è na sè wuvɛ̌ xá mɛ ?
nɛ̌ jehovah ka kplɔ́n togun tɔn bonu é na sè wuvɛ̌ xá mɛ gbɔn ?
ninɔmɛ tɛ lɛ mɛ a ka sixu ɖè jijɔ mawu tɔn e nyí wuvɛ̌sexámɛ é xlɛ́ ɖè ?
ali bunɔ tɛ nu jehovah ka ɖè éɖée xlɛ́ mɔyizi ɖè ? etɛwu é ka ɖò taji ?
jehovah ɖè éɖée xlɛ́ mɔyizi gbè ɖokpo gbɔn nyikɔ éɖesunɔ tɔn kpo jijɔ tɔn lɛ ɖiɖɔ n’i kpo gblamɛ .
jijɔ tɔn nukɔntɔn e é slɛ́ lɛ é wɛ nyí nùblawukúnúmɛ kpo xomɛfífá alǒ wuvɛ̌sexámɛ kpo .
( xà tíntɔ́n 34 : 5 - 7 . )
"jehovah hɛn ɔ , é na ko tɛɖɛ̌ hlɔnhlɔn tɔn alǒ nùnywɛ tɔn jí ."
"amɔ̌ , ɖó é tuùn ɖɔ mɔyizi ɖò nǔ e na na ɛ ganjɛwu ɖɔ jehovah na nɔ gudo n’i é ba wɛ wutu ɔ , é tɛɖɛ̌ jijɔ ɖěɖee xlɛ́ ɖɔ é ɖò gbesisɔmɛ bo na d’alɔ mɛsɛntɔ́ tɔn lɛ é jí n’i . ( tín ."
33 : 13 ) a mɔ ɖɔ é dó wusyɛn lanmɛ nú mɛ ɖɔ mawu dó gesí jijɔ enɛ lɛ e dɔn mɛ é jɛ nukɔn nú ɖevo ɖebǔ à cé ?
"xota elɔ na ɖɔ xó dó jijɔ e nyí wuvɛ̌sexámɛ é jí , enɛ wɛ nyí ɖɔ è na mɔ nukúnnú jɛ wuvɛ̌ e sè wɛ mɛ ɖevo ɖè é mɛ , alǒ nǔ tɔn na blawu nú mɛ bɔ è na ba na ɖè wuvɛ̌ tɔn kpò ."
"2 , 3 . ( a ) etɛ ka xlɛ́ ɖɔ wuvɛ̌sexámɛ nyí akpáxwé jijɔ gbɛtɔ́ tɔn tɔn ? ( b ) etɛwu nǔ e biblu ɖɔ dó wuvɛ̌sexámɛ wu é ka ɖó na ɖu ayi mɛ nú we ?"
2 è dá gbɛtɔ́ lɛ ɖò akpajlɛ mawu tɔn mɛ .
"enɛ wu ɔ , ɖó jehovah nɔ sè wuvɛ̌ xá mɛ wutu ɔ , ganjininɔ mɛ ɖevo lɛ tɔn biba nyí akpáxwé jijɔ gbɛtɔ́ lɛ tɔn tɔn ɖé ."
"hwɛhwɛ ɔ , mɛ ɖěɖee ma tuùn mawu nugbǒ ɔ ǎ lɛ é lɔ tlɛ nɔ sè wuvɛ̌ xá mɛ ."
( bǐb . 1 : 27 ) mǐ mɔ wuvɛ̌sexámɛ núwiwa ɖò tan biblu tɔn gègě mɛ .
flín tan agalɛtɔ́ wè ɖěɖee dɔn nǔ ɖò salomɔ́ɔ nukɔn dó mɛ e nyí vǐ ɔ sín nɔ tawun é jí é tɔn .
"hwenu e salomɔ́ɔ tɛ́n ye kpɔ́n bo ɖegbe ɖɔ è ni má vǐ ɔ ɖó wè é ɔ , mɛ e tɔn vǐ ɔ nyí tawun é sè wuvɛ̌ ɖò lanmɛ ."
"enɛ sísɛ́ ɛ bɔ é wà nùɖé , é sɔ́ gbɛ́ ǎ bo yí gbè ɖɔ è ni sɔ́ vǐ ɔ jó nú mɛ wegɔ ɔ . ( 1 axɔ ."
3 : 23 - 27 ) lɛ̌ flín vǐ nyɔnu falawɔ́ɔn tɔn e hwlɛn gbɛ̀ mɔyizi e kpò ɖò vǔ é tɔn gán é .
"é tuùn ganji ɖɔ vǐ enɛ e emi mɔ é ɔ , eblée lɛ sín vǐ wɛ bɔ é kún ɖó na nɔ gbɛ̀ ó , amɔ̌ , “ nǔ tɔn blawu n’i ” bɔ é wá gbeta ɔ kɔn bo na hɛn vǐ ɔ vǐ éɖesunɔ tɔn ɖɔhun . — tín . 2 : 5 , 6 ."
ðó biblu dó wusyɛn lanmɛ nú mǐ ɖɔ mǐ ni xwedó kpɔ́ndéwú jehovah tɔn .
"( efɛ . 5 : 1 ) nugbǒ wɛ ɖɔ è dá gbɛtɔ́ lɛ bɔ ye na nɔ sè wuvɛ̌ xá mɛ , amɔ̌ , hwɛhuhu gú e mǐ ɖu sín adamu gɔ́n e nɔ dɔn mǐ dó cejɛnnabi mɛ ."
"hweɖelɛnu ɔ , mǐ sixu mɔ ɖɔ é vɛwǔ bɔ mǐ na wá gbeta ɔ kɔn ɖɔ alɔ wɛ mǐ na dó mɛ ɖevo lɛ à , alǒ mǐɖesunɔ jí wɛ mǐ na sɔ́ ayi ɖó à ."
"nú mɛɖé lɛ ɔ , ahwan ɖé wɛ bɔ ye nɔ ɖò funfun wɛ magbokɔ , alǒ ye tlɛ nɔ tuùn lee ye na wà nǔ gbɔn tawun é ǎ ."
etɛ ka sixu d’alɔ we bɔ a na tɛ́n kpɔ́n bɔ nǔ mɛ ɖevo lɛ tɔn na nɔ ɖu ayi mɛ nú we hwebǐnu ?
"nukɔntɔn ɔ , zǎn hwenu bo gbéjé lee jehovah ko ɖè wuvɛ̌sexámɛ xlɛ́ gbɔn é kpo lee mɛ ɖevo lɛ lɔ wà mɔ̌ gbɔn é kpo kpɔ́n ."
"wegɔ ɔ , ba dò nú lee a sixu xwédo kpɔ́ndéwú mawu tɔn gbɔn é kpo lè e mɔ̌ wiwa na hɛn wá lɛ é kpo ."
"jehovah , kpɔ́ndéwú wuvɛ̌sexámɛ tɔn e nǔ bǐ vɔ ð’ewu é"
4 . ( a ) etɛwu jehovah ka sɛ́ wɛnsagun lɛ dó sodɔmu ? ( b ) etɛ tan e kúnkplá lɔti kpo vǐ nyɔnu tɔn lɛ kpo é ka kplɔ́n mǐ ?
4 mǐ mɔ kpɔ́ndéwú lee jehovah nɔ sè wuvɛ̌ xá mɛ gbɔn é tɔn gègě .
lin tamɛ dó nǔ e mawu wà nú lɔti é jí .
gbɛ̀ kwijikwiji e mɛ e ɖò sodɔmu kpo gomɔ́ɔ kpo lɛ é nɔ zán é ‘ vɛ́ nú ’ nya nǔjlɔjlɔwatɔ́ enɛ .
"nugbǒ ɔ , mawu wá gbeta ɔ kɔn ɖɔ nùblibliwatɔ́ enɛ lɛ jɛxa kú ."
"( 2 pi . 2 : 7 , 8 ) mawu sɛ́ wɛnsagun lɛ dó bonu ye na hwlɛn lɔti ."
ye byɔ é kpo xwédo tɔn kpo ɖɔ ye ni hɔn sín toxo enɛ lɛ e è ja kún sú dó na gbé é mɛ .
19 : 16 ) kpɔ́ndéwú enɛ xlɛ́ ɖɔ jehovah nɔ tuùn wuvɛ̌ e mɛ gbejinɔtɔ́ tɔn lɛ nɔ wá mɔ yeɖée ɖè ɖò hweɖelɛnu é bǐ mlɛ́mlɛ́ à cé ? — eza . 63 : 7 - 9 ; ja . 5 : 11 ; 2 pi . 2 : 9 .
nɛ̌ xó mawu tɔn e ɖò 1 jaan 3 : 17 mɛ é ɖɔhun ka sixu d’alɔ mǐ bɔ mǐ na kplɔ́n lee è nɔ sè wuvɛ̌ xá mɛ gbɔn é gbɔn ?
"5 é nyí jehovah nɔ sè wuvɛ̌ xá mɛ kpowun wɛ ǎ , amɔ̌ , é lɛ́ kplɔ́n togun tɔn ɖɔ é ɖó na ɖè jijɔ enɛ xlɛ́ ."
mǐ ni kpɔ́n sɛ́n e mawu na izlayɛli - ví lɛ dó awu ɖaxó mɛɖé tɔn yíyí ɖó gbanu bɔ é na nyí ganjɛwu ɖɔ é na sú axɔ́ e é ɖu é wu é .
"akwɛnyanúmɛtɔ́ e syɛn nukún é ɖé sixu ɖɔ ɖɔ emi na yí mɛ e emi nya akwɛ na é sín awu ɖaxó ɔ , bɔ é sɔ́ na mɔ nǔ e é na cyɔn bo mlɔ́ ayǐ é ǎ ."
"amɔ̌ , jehovah kplɔ́n togun tɔn ɖɔ é ni nyì alɔ nú nùblawumakúnúmɛ núwiwa mɔhun ."
togun tɔn ɖó na nɔ sè wuvɛ̌ xá mɛ .
"nugbodòdó e tɔ́n ɖò sɛ́n bunɔ enɛ mɛ é ɖó na sísɛ́ mǐ , bɔ mǐ na wà nǔ à cé ?"
"mǐ na ba na jó nɔví mǐtɔn lɛ dó nyì jɔhɔn nu , alǒ ɖò xógbe ɖevo mɛ ɔ , mǐ na gɔn nǔ e mǐ sixu wà dó ɖè wuvɛ̌ yetɔn lɛ kpò é wà wɛ à ? — kolo . 3 : 12 ; ja . 2 : 15 , 16 ; xà 1 jaan 3 : 17 ."
etɛ gǎn e jehovah dó azɔn mɔkpan bo na dɔn izlayɛli - ví hwɛhutɔ́ lɛ wá ali ɖagbe ɔ jí é ka sixu kplɔ́n mǐ ?
6 jehovah sè wuvɛ̌ xá togun tɔn izlayɛli hwenu e é tlɛ hu hwɛ é .
"mǐ xà ɖɔ : ‘ jehovah , mawu tɔ́gbó yetɔn lɛ tɔn sɛ́ mɛ dó ye dó hwetɔnnu , bɔ ye wá ɖɔ xó nú ye , ɖó é jló na hwlɛn togun tɔn kpo nɔtɛn éɖesunɔ tɔn kpo . ’ ( 2 tan 36 : 15 ) mǐ ɖó na sè wuvɛ̌ xá mɛ ɖò ali mɔhun nu hwenu e mɛɖé na lɛkɔ sín hwɛ tɔn lɛ gudo , bo na lɛ́ mɔ fɛ́nú mawu tɔn é à é ?"
jehovah ba ɖɔ mɛɖebǔ ni dɔn ɖò hwɛɖɔzán e jawě é gbè ǎ .
"( 2 pi . 3 : 9 ) enɛ wu ɔ , kaka jɛ hwenu e mawu na sú kún dó nú nǔnyanyawiwa é ɔ , mi nú mǐ ni kpó ɖò wɛn akpágbánúmɛ tɔn e ɖè wuvɛ̌sexámɛ mawu tɔn xlɛ́ é jla wɛ ."
etɛwu xwédo ɖé ka mɔ ɖɔ jehovah sè wuvɛ̌ xá emi ?
7 nǔ e ko jɛ kpɔ́n lɛ é gègě wɛ è sixu zán dó xlɛ́ lee mawu nɔ sè wuvɛ̌ xá mɛ gbɔn é .
mǐ ni ɖɔ xó dó nǔ e jɛ dó xwédo e mɛ sunnuví xwè 12 mɛví e nɔ nyí milan é ɖè é jí .
hwenu e akɔhwan ɖò nǔ gbà wɛ ɖò bǐbɛ̌mɛ 1990 kpo 1999 kpo tɔn é wɛ nǔ ɔ jɛ .
"milan , nɔví sunnu tɔn , mɛjitɔ́ tɔn lɛ kpo kúnnuɖetɔ́ ɖé lɛ kpo dó mɔ̌to sín bosnie xwè serbie ."
"kpléɖókpɔ́ ɖaxó ɖé wɛ ye xwè , bɔ ɖò kpléɖókpɔ́ enɛ jí ɔ , mɛjitɔ́ milan tɔn lɛ na bló baptɛm ."
"amɔ̌ , ee ye wá dogbó tò ɔ tɔn jí é ɔ , è ɖè xwédo ɔ tɔ́n sín mɔ̌to ɔ mɛ , ɖó akɔ yetɔn wutu ; bo ka jó nɔví e kpò lɛ é dó nyì mɔ̌to ɔ mɛ ."
"ee gǎn ɔ cí ye jí nú azǎn wè gudo é ɔ , é kanbyɔ mɛ e hugǎn éyɛ é gbɔn hladio jí ɖɔ etɛ emi ka ɖó na wà nǔ ye é jí ."
"8 ee gǎn ɔ ɖò xó ɖɔ nú mɛ tɔn lɛ wɛ ɔ , jonɔ wè sɛkpɔ xwédo ɔ bo ɖɔ ɖɔ kúnnuɖetɔ́ lɛ wɛ nú emi ."
ye sè nǔ e ɖò jijɛ wɛ é sín mɛ ɖevo lɛ nu ɖò mɔ̌to ɔ mɛ .
"ðó è ma nɔ gbéjé yɔkpɔvu lɛ sín wema ɖě kpɔ́n ǎ wutu ɔ , mɛ wè lɛ ɖɔ nú milan kpo nɔví sunnu tɔn kpo ɖɔ ye ni byɔ mɔ̌to emitɔn mɛ bá d’asa dogbó ɔ ."
"enɛ gudo ɔ , ye ɖɔ nú mɛjitɔ́ vǐ lɛ tɔn ɖɔ ye ni ɖi zɔnlin gbɔn dogbó ɔ gudo bo wá kpé emi ɖò awa wegɔ ɔ xwé ."
wě enɛ e è ɖè xá ye é zɔ́n bɔ milan sɔ́ tuùn nú nǔ wɛ é na ko à jí alǒ xó wɛ é na sú à jí ǎ .
mɛjitɔ́ tɔn lɛ kanbyɔ ɖɔ : “ a lin ɖɔ ye na jó mǐ dó bɔ mǐ na yì nugbǒ à ? ”
"amɔ̌ , ee ye ɖi zɔnlin bo ɖido é ɔ , é cí ɖɔ nùɖé sú nukún nú sɔja lɛ wɛ ɖɔhun ."
mɛjitɔ́ lɛ kpo vǐ lɛ kpo wá kplé ɖò dogbó ɔ sín awa wegɔ ɔ xwé .
ye ɖido kpléɖókpɔ́ ɔ bo ɖeji ɖɔ jehovah ko na sìnkɔn nú ɖɛ e ye ma sɔ́ ɖó nùɖé nukún ǎ bo xò ɖɔ é ni d’alɔ emi lɛ é .
biblu ɖexlɛ́ mǐ ɖɔ é kún nyí hwebǐnu wɛ jehovah nɔ wà nǔ tlɔlɔ dó nya xɛ ɖò mɛsɛntɔ́ tɔn lɛ jí ó .
"( mɛ . 7 : 58 - 60 ) amɔ̌ , milan ɖɔ lee nǔ cí n’i é bo ɖɔ : “ e cí nú mì ɖɔ wɛnsagun lɛ tɔ́n nukún sɔja lɛ bɔ jehovah hwlɛn mǐ ɖɔhun . ” — ðɛh ."
97 : 10 .
nɛ̌ jezu ka wà nǔ gbɔn ɖó ninɔmɛ gbɛtɔ́ wɔbuwɔbu e xwedó è lɛ é tɔn wu ?
9 jezu sixu kplɔ́n nùɖé mǐ .
"gbɛtɔ́ wɔbuwɔbu e é mɔ lɛ é sín nǔ blawu n’i ɖó “ wǔ kú ye , bɔ ye cí lɛngbɔ̌ e ma ɖó nyinyitɔ́ ǎ lɛ é ɖɔhun . ”"
nɛ̌ jezu ka wà nǔ xá ye gbɔn ɖò ninɔmɛ blawu yetɔn enɛ mɛ ?
( mat . 9 : 36 ; xà maki 6 : 34 . )
nǔwiwa tɔn gbɔn vo bǐ mlɛ́mlɛ́ nú falizyɛn e ma nɔ ba ɖebǔ bo na d’alɔ gbɛtɔ́ kpaà lɛ ǎ é tɔn .
( mat . 12 : 9 - 14 ; 23 : 4 ; jaan 7 : 49 ) a ka nɔ ɖó jlǒ ɖaxó jezu ɖɔhun bo na na nùɖuɖu gbɛtɔ́ e xovɛ sìn ɖò gbigbɔ lixo lɛ é à ?
é ka jɛ ɖɔ è ni sè wuvɛ̌ xá mɛ hwebǐnu à ?
10 ðiɖɔ wɛ è ɖè ɖɔ è na nɔ sè wuvɛ̌ xá mɛ ɖò ninɔmɛ lɛ bǐ mɛ ǎ .
wuvɛ̌sexámɛ jehovah tɔn sɔgbe ɖò kpɔ́ndéwú biblu tɔn e xó mǐ ɖɔ wá yì lɛ é mɛ .
"amɔ̌ , axɔsu sawulu tlitó hwenu e é ɖè nǔ e éyɛ sixu ko lin ɖɔ é nyí wuvɛ̌sexámɛ é xlɛ́ é ."
é jó agagi e nyí kɛntɔ́ togun mawu tɔn tɔn ɖé é dó nyì gbɛ̀ lobo lɛ́ jó kanlin ɖagbeɖagbe lɛ lɔ dó .
"wǎgbɔ tɔn ɔ , jehovah gbɛ́ sawulu bɔ é sɔ́ na nyí axɔsu izlayɛli tɔn ǎ ."
"( 1 sam . 15 : 3 , 9 , 15 ) e ɖò wɛn ɖɔ jehovah nyí hwɛɖɔtɔ́ e nɔ ɖɔ hwɛ jlɔjlɔ é ."
"é sixu tuùn nǔ e ɖò gbɛtɔ́ lɛ sín ayi mɛ é , bo lɛ́ tuùn hwenu e wuvɛ̌sexámɛ sín hudo tíìn é ."
( gbɛ . 2 : 17 ; ezek . 5 : 11 ) hwe ɔ nu ja dìn bɔ é na ɖó hwɛ nú mɛ e ma nɔ setónú n’i ǎ lɛ é bǐ .
( 2 tɛ . 1 : 6 - 10 ) táan enɛ mɛ wɛ é na lɛ́ sè wuvɛ̌ xá mɛ e é ɖó hwɛ na ɖɔ ye nyí mɛ nyanya lɛ é ǎ .
"é nyɔ́ wà ɔ , kún súsú dó nú ye na ɖexlɛ́ ɖò ali e sɔgbe é nu ɖɔ mawu nɔ sè wuvɛ̌ xá hwɛjijɔnɔ ɖěɖee é na hwlɛngán lɛ é ."
11 é ɖò wɛn ɖɔ é kún nyí mǐdɛɛ lɛ wɛ na dá hwɛ nú mɛ lɛ ɖɔ è na sú mɛ lě sín kún dó bo na hwlɛn mɛ lě gán ó .
"enɛ wu ɔ , ali tawun tawun tɛ lɛ nu mǐ ka sixu sè wuvɛ̌ xá gbɛtɔ́ hàtɔ́ mǐtɔn lɛ ɖè ?"
mǐ ni kpɔ́n ali e nu mǐ sixu wà mɔ̌ ɖè é ɖé lɛ .
sɔnǔ nú wuvɛ̌sexámɛ e sɔgbe é lobo lɛ́ ðexlɛ́
nɛ̌ a ka sixu ɖè wuvɛ̌sexámɛ xlɛ́ gbɔn hwenu e a ɖò nǔ wà xá mɛ ɖevo lɛ wɛ é ?
12 nɔ d’alɔ mɛ gbè bǐ gbè .
wuvɛ̌ sísé xá nɔzo mɛtɔn kpo klisanwun hàtɔ́ lɛ kpo nyí nùɖé bɔ è byɔ ɖò mɛ ɖěɖee ɖò tintɛnkpɔn wɛ bo na xwedó kpɔ́ndéwú jezu tɔn lɛ é sí .
"( jaan 13 : 34 , 35 ; 1 pi . 3 : 8 ) tinmɛ wuvɛ̌sexámɛ tɔn ɖokpo wɛ nyí è ni “ jiya ɖó kpɔ́ . ”"
"mɛ e nɔ sè wuvɛ̌ xá mɛ é nɔ d’alɔ mɛ ɖevo lɛ hwenu e ye ɖò wuvɛ̌ sè wɛ é , boya gbɔn alɔdido ye bonu ye na ɖí xwi xá wuvɛ̌ yetɔn lɛ gblamɛ ."
ba ali e hun nú we bɔ a na wà mɔ̌ lɛ é .
"ði kpɔ́ndéwú ɔ , a ka sixu d’alɔ mɛɖé bɔ é na wà azɔ̌ taji ɖé , vlafo gbɔn axi xwíxwlé n’i gblamɛ à ? — mat . 7 : 12 ."
sè wuvɛ̌ xá mɛ ɖevo lɛ gbɔn alɔ tawun tawun ɖé lɛ didó ye gblamɛ ( kpɔ́n akpáxwé 12gɔ́ ɔ )
jijɔ tɛ lɛ togun mawu tɔn ka ɖexlɛ́ nyì wɛn ɖò adla j’ayǐ lɛ hwenu ?
13 ð’alɔ ɖò sɔhɛnmɛzɔ́ ɔ mɛ .
wuvɛ̌ e sè wɛ mɛ lɛ ɖè ɖò fí e adla j’ayǐ ɖè é nɔ sísɛ́ mɛ gègě bɔ ye nɔ ɖè wuvɛ̌sexámɛ xlɛ́ .
è tuùn togun jehovah tɔn ɖɔ é nɔ d’alɔ ɖò ninɔmɛ mɔhun lɛ mɛ .
( 1 pi . 2 : 17 ) nɔví nyɔnu ɖé nɔ nɔ japon ɖò xá e mɛ ayikúngban danwǔ kpo tsunami kpo hɛn nǔ gblé ɖè tawun ɖò 2011 é .
é ɖɔ ɖɔ gǎn e mɛɖéezejotɔ́ mɔkpan e gosin fí ɖevo ɖò japon lɛ é kpo gbě ɖevo jí lɛ é kpo dó bo vɔ́ nǔ e gblé lɛ é jlaɖó lɛ é “ dó wusyɛn lanmɛ nú emi lobo lɛ́ dó gbɔ nú emi tawun . ”
é wlan ɖɔ : “ nǔ enɛ e jɛ é d’alɔ mì bɔ un mɔ nukúnnú jɛ wu ɖɔ jehovah nɔ kpé nukún dó mǐ wu .
bɔ kúnnuɖetɔ́ hàtɔ́ lɛ nɔ kpé nukún dó yeɖée wu .
nɔví sunnu kpo nɔví nyɔnu kpo e gbɔn gbɛ̀ ɔ bǐ mɛ lɛ é gègě ɖò ɖɛ xò dó ta mǐtɔn mɛ wɛ . ”
nɛ̌ a ka sixu d’alɔ azinzɔnnɔ lɛ kpo mɛxomɔ lɛ kpo gbɔn ?
14 nɔ d’alɔ mɛ e ɖò azɔn jɛ wɛ lɛ é kpo mɛxomɔ lɛ kpo .
"mɛ ɖevo lɛ ɖò xɔxɔ nǔ e hwɛhuhu adamu tɔn hɛn wá lɛ é tɔn sè wɛ ɔ , é nɔ sísɛ́ mǐ bɔ mǐ nɔ ɖè wuvɛ̌sexámɛ xlɛ́ ."
mǐ ɖò nukún ɖó hwenu e azɔn kpo kpikpò kpo ma sɔ́ na ɖè ǎ é wɛ .
"enɛ wu ɔ , mǐ nɔ xoɖɛ ɖɔ axɔsuɖuto mawu tɔn ni wá ."
"amɔ̌ dìn hwɛ̌ ɔ , mǐ nɔ wà nǔ e wu mǐ kpé é bo nɔ d’alɔ mɛ ɖěɖee ɖò hudo mɛ lɛ é ."
kpɔ́n nǔ e wemawlantɔ́ ɖokpo wlan dó nɔ tɔn e ko kpò bo ɖò taglomɛzɔn e nyí alzheimer é jɛ wɛ é wu é .
é sù gbè ɖokpo bɔ é hɛn avɔ tɔn kwiji .
"ee é ɖò tintɛnkpɔn wɛ bo na nya é ɔ , mɛɖé lɛ xúxú hɔn tɔn ."
kúnnuɖetɔ́ wè e nɔ wá ba ɛ kpɔ́n hwɛhwɛ lɛ é wɛ .
nɔví nyɔnu lɛ kanbyɔ ɛ ɖɔ emi sixu wà nùɖé dó d’alɔ ɛ à jí .
"nawe ɔ ɖɔ : “ é cí ɖě nú mì , amɔ̌ , un yí gbè . ”"
ye d’alɔ ɛ b’ɛ nya avɔ ɔ .
"enɛ gudo ɔ , ye dó tíi n’i bo nɔ finɛ bo ɖɔ xó kpɛɖé ."
é sù vǐ sunnu tɔn sín nukúnmɛ tawun .
"é wlan ɖɔ : “ un hun aza nú kúnnuɖetɔ́ enɛ lɛ , ye nɔ bló nǔ e ye nɔ kplɔ́n mɛ lɛ é . ”"
"wuvɛ̌sexámɛ ka nɔ sísɛ́ we bɔ a nɔ wà nǔ e wu a kpé é bǐ bo na d’alɔ azinzɔnnɔ kpo mɛxomɔ lɛ kpo bo na dó ɖè kàn kpò nú wuvɛ̌ e sè wɛ ye ɖè é à ? — fili . 2 : 3 , 4 ."
ali taji tɛ lɛ wɛnɖagbejijlazɔ́ ɔ ka nɔ hun nú mǐ ?
15 nɔ d’alɔ mɛ ɖò gbigbɔ lixo .
tagba gbɛtɔ́ lɛ tɔn lɛ kpo adohu adohu yetɔn lɛ kpo nɔ sísɛ́ mǐ bɔ mǐ nɔ ba na d’alɔ ye ɖò gbigbɔ lixo .
ali ɖagbe hugǎn e nu mǐ sixu wà mɔ̌ ɖè é wɛ nyí ɖɔ mǐ ni kplɔ́n nǔ ye dó mawu kpo nǔ e axɔsuɖuto tɔn na wà nú gbɛtɔ́ lɛ é kpo wu .
ali e nu mǐ sixu lɛ́ wà mɔ̌ ɖè é ɖevo wɛ nyí ɖɔ mǐ ni d’alɔ ye bonu ye ni mɔ nùnywɛ e ɖò gbɛzinzan sɔgbe xá nugbodòdó mawu tɔn lɛ mɛ é .
"( eza . 48 : 17 , 18 ) a ka sixu ɖ’alɔ ɖò sinsɛnzɔ́ e nyí azɔ̌ ɖé bo nɔ kpa susu nú jehovah bo nɔ lɛ́ ɖexlɛ́ ɖɔ mǐ nɔ sè wuvɛ̌ xá mɛ ɖevo lɛ é mɛ d’eji à ? — 1 tim . 2 : 3 , 4 ."
wuvɛ̌sexámɛ nɔ wà ðagbe nú mɛðesu !
nɛ̌ mɛ e nɔ sè wuvɛ̌ xá mɛ é ɖé ka nɔ ɖu lè tɔn gbɔn ?
"16 dotóo e nɔ wà taglomɛzɔ́ xéɖéxéɖé lɛ é ɖɔ ɖɔ wuvɛ̌sexámɛ sixu zɔ́n bɔ lanmɛ mɛtɔn na kpɔ́n te , è na nɔ ganji lobo na ɖó kancica ɖagbe xá mɛ ɖevo lɛ ."
"hwenu e mǐ d’alɔ mɛ ɖevo lɛ bo ɖè wuvɛ̌ yetɔn lɛ kpò é ɔ , mǐ nɔ ɖó awǎjijɛ , nɔ ɖó nukúnɖiɖo hugǎn , sɔ́ nɔ nɔ mǐɖokpo sɔmɔ̌ ǎ , bo sɔ́ nɔ lɛ́ ɖó linlin masɔgbe lɛ sɔmɔ̌ ǎ ."
"nugbǒ ɔ , wuvɛ̌sexámɛ nɔ hɛn lè wá nú mǐ ."
"( efɛ . 4 : 31 , 32 ) klisanwun e nɔ ba na d’alɔ mɛ ɖevo lɛ é nɔ ɖó ayixa ɖagbe , ɖó ye tuùn ɖɔ ye ɖò nǔ wà wɛ sɔgbe kpo nugbodòdó mawu tɔn lɛ kpo ."
"wuvɛ̌sexámɛ nɔ zɔ́n bɔ è nɔ nyí mɛjitɔ́ wanyiyinɔ hugǎn , asú alǒ asì ɖagbe hugǎn ɖé kpo xɔ́ntɔn ɖagbe hugǎn ɖé kpo ."
"nú mɛ e nɔ yawu sè wuvɛ̌ xá mɛ é ɖé wá ɖò hudo mɛ ɔ , è nɔ yawu d’alɔ ɛ bo nɔ nɔ gudo n’i . — xà matie 5 : 7 ; luki 6 : 38 ."
etɛwu a ka ba na sɔnǔ nú wuvɛ̌sexámɛ lobo lɛ́ ɖexlɛ́ ?
17 enyi wuvɛ̌sexámɛ na wà ɖagbe nú we wɛ na nyí hwɛjijɔ taji e wu a na tɛ́n kpɔ́n bá sɔnǔ na é ǎ .
hwɛjijɔ taji ɔ wɛ ɖó na nyí ɖɔ mǐ jló bo na xwedó kpɔ́ndéwú jehovah mawu e nyí jɔtɛn wanyiyi kpo wuvɛ̌sexámɛ kpo tɔn é tɔn bo kpa susu n’i . ( nùx .
14 : 31 ) é zé kpɔ́ndéwú e nǔ bǐ vɔ ɖ’ewu é ɖ’ayǐ nú mǐ .
"mi nú mǐ ni wà nǔ e wu mǐ kpé é bǐ , bo xwedó kpɔ́ndéwú tɔn , bo xò wanyiyi adodwé sín kàn ɖò nɔví mǐtɔn lɛ tɛntin , lobo lɛ́ xò kancica ɖagbe ɖiɖó xá nɔzo mǐtɔn lɛ sín kàn gbɔn wuvɛ̌sexámɛ ɖiɖexlɛ́ gblamɛ . — ga . 6 : 10 ; 1 jaan 4 : 16 ."
un mɔ nyɔna ðó un w’azɔ̌ xá sunnu e zin ðò gbigbɔ lixo lɛ é wutu
mɛ e tɔn wɛ é david sinclair
"ðò 1935 ɔ , tɔ́ ce james sinclair kpo nɔ ce jessie sinclair kpo sɛ̀ tɛn wá bronx ee nyí tokpɔnlaví new york city tɔn ɖé é mɛ ."
ðokpo ɖò mɛtuùnmɛ yetɔn yɔyɔ̌ lɛ mɛ wɛ nyí willie sneddon ee gosin écosse ye ɖɔhun é .
"azɔn nukɔntɔn e ye mɔ yeɖée é ɔ , ye mɛ atɔn lɛ jɛ xwédo yetɔn xó ɖɔ jí tlolo ."
xwè yɔywɛ ɖé jɛ nukɔn nú hwenu e è jì mì é wɛ .
"mamáa ɖɔ nú willie ɖɔ táan kpɛɖé jɛ nukɔn nú ahwan ðaxó ɔ ɔ , tɔ́ emitɔn kpo fofó emitɔn kpo kú hwenu e batóo e ye nɔ zán dó wlí hweví na é xò dó nùɖé wu ɖò totaligbé xù ɔ jí é ."
"willie ɖɔ : “ zomɛ̀ wɛ tɔ́ towe ɖè ! ” * kúnnuɖetɔ́ jehovah tɔn ɖé wɛ nyí willie , bɔ nǔ enɛ e cí kliwun nú mamáa ce é wɛ dɔn ɛ bɔ é jɛ nugbǒ biblu tɔn gbé nya jí ."
willie kpo liz sneddon kpo
"nǔ e willie ɖɔ é ɖ’akpɔ̀ nú mamáa ce , ɖó é tuùn ɖɔ dawe ɖagbe ɖé wɛ nyí tɔ́ emitɔn ."
"amɔ̌ , willie ɖɔ gɔ́ na ɖɔ : “ enyi un ɖɔ nú we ɖɔ zomɛ̀ wɛ jezu yì ɔ , ɖagbe tɛ é ka na wà nú we ? ”"
mamáa flín sinsɛn - núkplɔnmɛ mɛ e ɖɔ ɖɔ jezu yì zomɛ̀ bo lɛ́ fɔ́n ɖò azǎn tɔn atɔngɔ ɔ gbè é .
"enɛ wu ɔ , é kanbyɔ ɖɔ : ‘ nú zomɛ̀ ɔ myɔ hɛhɛ ɖé mɛ wɛ bɔ è nɔ doya nú mɛ nyanya lɛ ɖè ɔ , nǔ tɛ wɛ zɔ́n bɔ jezu ka yì dɔ̌n ? ’"
finɛ wɛ nɔ ce jɛ wǎn yí nú nugbǒ ɔ jí ɖè .
é jɛ kplé lɛ yì jí ɖò agun e ɖò bronx é mɛ bo bló baptɛm ɖò 1940 .
"nyì kpo nɔ ce kpo , bɔ nukɔnmɛ ɔ , nyì kpo tɔ́ ce kpo"
"ðò hwenɛnu ɔ , è nɔ dó wusyɛn kaka ɖé lanmɛ nú mɛjitɔ́ klisanwun lɛ ɖɔ ye ni kplɔ́n biblu xá vǐ yetɔn lɛ ǎ ."
"hwenu e un kpò ɖò vǔ bǐ é ɔ , tɔ́ ce nɔ kpé nukún dó wǔ ce bɔ nɔ ce nɔ yì kplé lɛ , bo nɔ ɖó alɔ ɖò kúnnuɖiɖezɔ́ ɔ mɛ ɖò aklunɔzán gblamɛ fifo lɛ ."
"xwè ɖé lɛ gudo ɔ , nyì kpo tɔ́ ce kpo jɛ kplé lɛ yì jí xá nɔ ce ."
é nɔ ɖókan dó wɛnɖagbejijlazɔ́ ɔ wu tawun lobo nɔ lɛ́ kplɔ́n biblu xá jlǒɖotɔ́ gègě .
é tlɛ nɔ wá jɛ hweɖelɛnu bɔ mɛ e é nɔ kplɔ́n biblu xá lɛ é nɔ kplé lobɔ é nɔ kplɔ́n nǔ xá ye ɖó ye lín dó yeɖée ǎ wutu .
"nú mǐ yí gbɔjɛ wemaxɔmɛ tɔn ɔ , un nɔ kplá ɛ yì sinsɛnzɔ́ ɔ mɛ ."
"enɛ zɔ́n bɔ un kplɔ́n nǔ gègě dó biblu wu , bo lɛ́ tuùn lee è nɔ zán xó e ɖ’emɛ lɛ é dó kplɔ́n nǔ mɛ ɖevo lɛ gbɔn é ."
"é vɛ́ nú mì ɖɔ hwenu e un ɖò vǔ é ɔ , un kún keya mɔ̌ ɖé nú nugbǒ ɔ ó ."
un nɔ mɔ ɖɔ nugbǒ ɔ ko nyí ce .
"amɔ̌ , hwenu e un ɖó xwè 12 é ɔ , un huzu wɛnjlatɔ́ axɔsuɖuto ɔ tɔn , bɔ sín hwenɛnu ɔ , un nɔ ɖó alɔ ɖò sinsɛnzɔ́ ɔ mɛ ɖò gbesisɔmɛ ."
"hwenu e un ɖó xwè 16 é ɔ , un zé gbɛzán ce jó nú jehovah bo bló baptɛm ɖò 24 juillet 1954 ɖò kpléɖókpɔ́ ɖaxó ɖé jí ɖò toronto , canada ."
sinsɛnzɔ́wiwa ðò betɛli
nɔví ɖé lɛ ɖò agun mǐtɔn mɛ bo nyí hagbɛ̌ xwédo betɛli tɔn tɔn alǒ ko nyí kpɔ́n .
kpɔ́ndéwú ɖagbe tawun wɛ ye nyí nú mì .
lee ye ɖó nǔwukpikpé mɛkplɔnkplɔn tɔn gbɔn é kpo lee ye nɔ tín nugbǒ biblu tɔn lɛ mɛ gbɔn é kpo nɔ jiwǔ nú mì .
"mɛ̌si ce lɛ ba ɖɔ má yì kplɔnyiji - alavɔ có , betɛli yiyi wɛ nyí nǔ e nya wɛ un ɖè é ."
"enɛ wu ɔ , un dó alɔ wema mɛ nú betɛli yiyi ɖò kpléɖókpɔ́ ɖaxó enɛ jí ɖò toronto ."
un lɛ́ wà mɔ̌ ɖevo ɖò 1955 ɖò kpléɖókpɔ́ ɖaxó e è bló ɖò yankee stadium ɖò new york city é jí .
é sɔ́ lín ǎ bɔ è ylɔ mì bonu má jɛ azɔ̌ wà jí ɖò betɛli brooklyn tɔn ɖò 19 septembre 1955 hwenu e un ɖó xwè 17 é .
"tlolo jɛn un jɛ azɔ̌ wà jí ɖò macinu ɖé jí , bɔ macinu enɛ nɔ xò wema wexwɛ 32 nɔ lɛ kplé ɖó wema ɖaxó lɔ jí , bo nɔ sɔnǔ nú ye nú ye na byɔ macinu e na tɔ̀ ye é mɛ ."
hwenu e un ɖó xwè 17 bo bɛ́ sinsɛnzɔ́wiwa ɖò betɛli brooklyn tɔn é
"ee un bló sun ɖokpo mɔ̌ ɖò wemablaɖókpɔ́xɔsa ɔ gudo é ɔ , è sɛ́ mì dó azɔ̌xɔsa e nɔ kpé nukún dó xójlawema lɛ wu é ɖó un nyɔ́ nǔ wlan ɖò nùwlanmɔ jí wutu ."
"hwe ɔ nu ɔ , nɔví sunnu kpo nɔví nyɔnu lɛ kpo nɔ wlan adlɛsi mɛ yɔyɔ̌ e na nyikɔ bo na nɔ yí atɔxwɛ kpo reveillez - vous ! kpo lɛ é tɔn dó gan kpɛví kpɛví ɖé lɛ jí ."
"sun klewun ɖé gudo ɔ , un jɛ azɔ̌ wà jí ɖò azɔ̌xɔsa agbanbɛ́sɛ́dó tɔn ."
klaus jensen ee nyí nukúnkpénuwutɔ́ azɔ̌xɔsa ɔ tɔn é kanbyɔ mì ɖɔ un jló na xwedó mɔ̌tokuntɔ́ e nɔ bɛ́ wemagbá lɛ hɛn yì batóoglintɛn nú è na mɔ tɛn bo má gbɔn gbɛ̀ ɔ mɛ é à jí .
sáki xójlawema lɛ tɔn lɔ ɖò finɛ bɔ è na bɛ́ hɛn yì pósu bonu è na mɔ tɛn bo bɛ́ sɛ́dó agun e gbɔn états - unis lɛ é .
nɔví jensen ɖɔ ɖɔ emi lin ɖɔ hlɔnhlɔnzɔ́ wiwa na wà ɖagbe nú mì .
kilóo 57 mɔ̌ kpowun jɛn un da bo cí cɛ́nkɛ́ɛn pípangan ɖɔhun .
é ɖò wɛn ɖɔ nɔví jensen tuùn nǔ e na wà ɖagbe nú mì é .
azɔ̌xɔsa e nɔ kpé nukún dó xójlawema lɛ wu é nɔ lɛ́ sú dò xójlawema e sín hudo agun lɛ nɔ ɖó é tɔn .
"enɛ ɔ zɔ́n bɔ un kplɔ́n nǔ dó gbè e mɛ è nɔ zín xójlawema mǐtɔn lɛ dó ɖò brooklyn , bo nɔ bɛ́ sɛ́dó gbɛ̀ ɔ sín akpá ɖevo xwé lɛ é wu ."
"un ko sè xó dó gbè tobutobu enɛ lɛ wu kpɔ́n ǎ , amɔ̌ , xomɛ nɔ hun mì ɖɔ un tuùn ɖɔ è nɔ sɛ́ xójlawema afatɔ́n mɔkpan dó fí e lín hugǎn ɖò gbɛ̀ ɔ mɛ lɛ é ."
"hwenɛnu ɔ , un tuùn nú è na wá jɔwu mì bonu un na wá yì ba tò enɛ lɛ gègě kpɔ́n xwè e na wá lɛ é mɛ ǎ ."
"nyɛ , robert wallen , charles molohan , kpo don adams kpo"
"ðò 1961 ɔ , è ɖè azɔ̌ nú mì bonu má w’azɔ̌ ɖò akwɛgbájinɔtɔ́ - xɔsa fí e grant suiter nyí nukúnkpénuwutɔ́ ɖè é ."
"ee un bló xwè wè ɖò finɛ gudo é ɔ , è ylɔ mì dó nathan knorr sín azɔ̌xɔsa , é wɛ ɖò nukún kpé dó azɔ̌ mǐtɔn e è nɔ wà gbɔn gbɛ̀ ɔ bǐ mɛ é wu wɛ ɖò hwe ɔ nu ."
"é tinmɛ ɖɔ nɔví e nɔ w’azɔ̌ ɖò azɔ̌xɔsa emitɔn lɛ é ɖokpo na yì wemaxɔmɛ sinsɛnzɔ́ axɔsuɖuto ɔ tɔn nú sun ɖokpo , enɛ gudo ɔ , é na w’azɔ̌ ɖò azɔ̌xɔsa sinsɛnzɔ́ tɔn ."
"è ɖè azɔ̌ nú mì , bonu má jɛ tɛn tɔn mɛ , bo w’azɔ̌ ɖó kpɔ́ xá don adams ."
don wɛ yí gbè nú wema e mɛ un d’alɔ nú betɛli wíwá ɖò kpléɖókpɔ́ ɖaxó 1955 tɔn é .
nɔví wè ɖevo e ko ɖò azɔ̌ wà wɛ ɖò azɔ̌xɔsa ɖokpo ɔ lɛ é wɛ nyí robert wallen kpo charles molohan kpo .
mǐ mɛ ɛnɛ lɛ w’azɔ̌ ɖó kpɔ́ nú xwè 50 jɛji .
awǎjijɛ ɖaxó wɛ é nyí ɖɔ un w’azɔ̌ xá sunnu e zin ɖò gbigbɔ lixo lɛ é . — ðɛh . 133 : 1 .
"azɔn nukɔntɔn e un ba alaxɔ ɖé kpɔ́n é , venezuela ɖò 1970"
"bɛ́sín 1970 ɔ , è ɖè azɔ̌ nú mì bonu má nɔ yì tomɛ nú aklunɔzán gblamɛ klewun ɖé ɖò xwè ɖokpo alǒ xwè wè mɛ tɛgbɛ , bo ba alaxɔ watch tower society tɔn lɛ kpɔ́n bo bló nǔ e è nɔ ylɔ ɖɔ mɛbakpɔ́n kpɔnla tɔn ɖ’ayǐ é ."
"enɛ nɔ byɔ ɖɔ è ni ba xwédo betɛli tɔn kpo mɛsɛ́dó lɛ kpo ee gbɔn gbɛ̀ ɔ bǐ mɛ é kpɔ́n , bo dó wusyɛn lanmɛ nú ye ɖò gbigbɔ lixo , bo lɛ́ gbéjé lee alaxɔ ɔ w’azɔ̌ gbɔn é kpɔ́n ."
"awǎjijɛ ɖaxó wɛ un nɔ ɖó hwenu e un nɔ xò gò mɛ ɖěɖee yì wemaxɔmɛ galadi tɔn hwenu e é bɛ́ azɔ̌ tlolo é , bo yí kúnnuɖewema tɔn , bo ka lɛ́ kpó ɖò sinsɛnzɔ́ yetɔn wà wɛ ɖò gbě ɖevo jí kpo gbejininɔ kpo lɛ é ɖé lɛ é ."
wǔjɔmɛ kpo awǎjijɛ kpo wɛ é nyí ɖɔ un ko ba tò 90 jɛji kpɔ́n ɖò azɔ̌ enɛ wiwa hwenu .
awǎjijɛ ɖaxó wɛ é nyí ɖɔ un ba nɔví lɛ kpɔ́n ɖò tò 90 jɛji mɛ !
un mɔ alɔgɔtɔ́ gbejinɔtɔ́ ðé
è ɖè hagbɛ̌ xwédo betɛli tɔn tɔn e ɖò brooklyn lɛ é ɖokpo ɖokpo dó agun e ɖò new york city sín xá mɛ lɛ é mɛ .
fí e è sɔ́ nyɛ ɖó é wɛ nyí bronx .
"agun nukɔntɔn e ɖò tokpɔnlaví enɛ mɛ é ko d’agba , bɔ è má ."
"agun dòdó ɔ nɔ nyí upper bronx , finɛ wɛ un nɔ yì ."
"ðò 1965 ɔ , xwédo lettonie nu e mɔ nugbǒ ɔ ɖò tofɔligbé bronx tɔn é ɖé sɛ̀ tɛn wá agun enɛ sín xá mɛ ."
vǐ nyɔnu mɛxo yetɔn e nyí livija é huzu gbexosin - alijitɔ́ hwebǐnu tɔn tlolo e é fó wemaxɔmɛ ɖaxó é .
"sun yɔywɛ ɖé gudo ɔ , é sɛ̀ tɛn yì massachusetts bo na yì wà sinsɛnzɔ́ ɖò fí e è ɖó hudo wɛnjlatɔ́ axɔsuɖuto ɔ tɔn lɛ tɔn ɖè é ."
"un jɛ nǔ wlan sɛ́dó è jí dó lee nǔ lɛ ɖò yiyi wɛ gbɔn ɖò agun ɔ mɛ é wu , bɔ é nɔ ɖɔ lee sinsɛnzɔ́ e wà wɛ é ɖè ɖò boston sín xá mɛ é ɖò nukɔn yì wɛ gbɔn é nú mì ."
nyì kpo livija kpo
"xwè klewun ɖé gudo ɔ , livija nyí gbexosin - alijitɔ́ titewungbe tɔn ."
"é jló na wà nǔ gègě lee é kpéwú gbɔn é ɖò sinsɛnzɔ́ jehovah tɔn mɛ , enɛ wu ɔ , é d’alɔ wema mɛ nú betɛli wíwá , bɔ è ylɔ ɛ ɖò 1971 ."
é cí ɖɔ nyɔnu ɖé wɛ bɔ jehovah jló na na mì ɖɔhun .
"ðò 27 octobre 1973 ɔ , mǐ da mǐɖée , bo ɖó wǔjɔmɛ ɔ bɔ nɔví knorr ɖɔ xó dó alɔwliwli mǐtɔn jí ."
"nùnywɛxó 18 : 22 ɖɔ : ‘ mɛ e mɔ asì ɖagbe ɔ , nǔ wɛ nyɔ́ n’i ; jehovah wɛ wà ɖagbe enɛ ɔ n’i . ’"
è jɔwu nyì kpo livija kpo bɔ mǐ wà sinsɛnzɔ́ ɖó kpɔ́ ɖò betɛli nú xwè 40 jɛji .
bɔ mǐ lɛ́ kpó ɖò alɔ dó agun ɖé wɛ ɖò bronx sín xá ɖokpo ɔ mɛ .
un w’azɔ̌ ðó kpɔ́ alɔ ðò alɔ mɛ xá nɔví klisu tɔn lɛ
é víví nú mì tawun ɖɔ un w’azɔ̌ ɖó kpɔ́ xá nɔví knorr .
"é nɔ ɖò azɔ̌ wà dó nugbǒ ɔ tamɛ wɛ bonu agbɔ̌n nɔ kpé è ǎ , bɔ azɔ̌ e wà wɛ mɛsɛ́dó e gbɔn gbɛ̀ ɔ mɛ lɛ é ɖè é nɔ sù nukún tɔn mɛ tawun ."
gègě mɛsɛ́dó enɛ lɛ tɔn wɛ nyí kúnnuɖetɔ́ nukɔntɔn lɛ ɖò tò e mɛ è sɛ́ ye dó lɛ é .
é blawu tawun ɖɔ nɔví knorr bɛ́ kansɛ́ɛzɔn ɖò 1976 .
"gbè ɖokpo hwenu e é ma sɔ́ sixu site sín zan jí ǎ é ɔ , é byɔ mì ɖɔ má xà nǔ e è ɖò nǔ sɔ́ na wɛ bonu è na zín é ɖé lɛ nú emi ."
é ɖɔ nyì ni yì ylɔ frederick franz wá nú é lɔ na ɖótó nùxixa ɔ .
"nukɔnmɛ ɔ , un wá mɔ ɖɔ ɖó nukún nɔví franz tɔn lɛ ma nɔ mɔ nǔ ganji ǎ wutu ɔ , nɔví knorr ko ɖò táan gègě zán dó xà nǔ enɛ lɛ n’i wɛ ."
hwenu e nyì kpo daniel sydlik kpo kpodo marina sydlik kpo yì ba alaxɔ togo tɔn kpɔ́n ɖò 1977 é
"nɔví knorr kú ɖò 1977 , amɔ̌ , gbeji e é nɔ kaka yì kú é dó gbɔ nú mɛ e tuùn i bo yí wǎn n’i lɛ é . ( nǔɖe ."
"2 : 10 ) enɛ gudo ɔ , nɔví franz jɛ azɔ̌ mǐtɔn wu kpé nukún dó jí ."
"sín hwenɛnu ɔ , un wà wěgbojinɔtɔ́ sín azɔ̌ nú nɔví milton henschel ee w’azɔ̌ xá nɔví knorr nú xwè mɔkpan é ."
nɔví henschel ɖɔ nú mì ɖɔ azɔ̌ e un na wà hugǎn ɖò betɛli dìn é wɛ nyí alɔdido nɔví franz ɖò fí e hudo tɔn tíìn ɖè é ɖebǔ .
"hwɛhwɛ ɔ , un na nɔ xà nǔ lɛ n’i cobɔ è na nɔ zín ."
"fɔnká nɔví franz tɔn nɔ hɛn nǔ tawun , bɔ é lɛ́ jiwǔ ɖɔ é nɔ ɖó ayi nǔ e xà wɛ è ɖè é bǐ xwii wu ."
awǎjijɛ ɖaxó wɛ é nyí ɖɔ un d’alɔ ɛ ɖò ali enɛ nu kaka jɛ hwenu e é fó gbɛzán tɔn ayikúngban jí tɔn ɖò décembre 1992 é .
"124 columbia heights , fí e un w’azɔ̌ ɖè nú xwè mɔkpan é"
xwè 61 ɖěɖee un zán ɖò betɛli é wá yì blewun .
"mɛjitɔ́ ce lɛ nɔ gbeji nú jehovah kaka jɛ kú , bɔ akpàkpà ɖò sísɔ́ mì wɛ bonu má dó doo nú ye ɖò gbɛ̀ e na nyɔ́ hugǎn é mɛ ."
"( jaan 5 : 28 , 29 ) è sixu jlɛ́ nǔ e gbɛ̀ elɔ nɔ xwlé mɛ é ɖebǔ dó wǔjɔmɛ jiwǔ e nyí azɔ̌wiwa ɖó kpɔ́ xá sunnu kpo nyɔnu kpo gbejinɔtɔ́ ɖěɖee ɖò azɔ̌ wà dó togun mawu tɔn e gbɔn gbɛ̀ ɔ bǐ mɛ é takúnmɛ wɛ é wu ǎ ."
"nyɛ kpo livija kpo sixu ɖɔ nugbǒ nugbǒ ɖɔ ɖò xwè ɖěɖee mǐ zán ɖò sinsɛnzɔ́ hwebǐnu tɔn mɛ lɛ é mɛ ɔ , ‘ awǎjijɛ e nɔ gosin jehovah gɔ́n ɔ ko na hlɔnhlɔn mǐ . ’ — nɛɛ . 8 : 10 ."
"nugbǒ axɔsuɖuto ɔ tɔn ɖò gbigbakpé tò lɛ bǐ mɛ wɛ , é ka nyí mɛ ɖě jɛn è na mɔ dandan cobɔ tutoblonunu jehovah tɔn na yì nukɔn ǎ ."
awǎjijɛ kpo wǔjɔmɛ ɖaxó kpo wɛ é nyí ɖɔ un w’azɔ̌ xá nɔví sunnu kpo nɔví nyɔnu kanɖodonǔwutɔ́ kpo gbejinɔtɔ́ kpo gègě ɖò xwè lɛ gblamɛ .
mɛ yí ami dó ɖè ɖěɖee kpo nyì kpo w’azɔ̌ lɛ é nabi ɖé sɔ́ kpò ɖò gbɛ̀ ɖò ayikúngban jí ǎ .
"amɔ̌ , é sù nukún ce mɛ ɖɔ un w’azɔ̌ ɖó kpɔ́ xá gbejinɔtɔ́ mɔhun e zin ɖò gbigbɔ lixo lɛ é ɖò sinsɛnzɔ́ jehovah tɔn mɛ . [ nǔ e è ðɔ ðò dò é ]"
“ kpan akɔ́n bo jɛ azɔ̌ jí ”
"han lɛ : 38 , 34"
nɛ̌ nɔví nyɔnu mɛxomɔ lɛ ka sixu ɖè akɔnkpinkpan xlɛ́ gbɔn ?
nɛ̌ nɔví sunnu e bló baptɛm lɛ é ka sixu ɖè akɔnkpinkpan xlɛ́ gbɔn ?
"1 , 2 . ( a ) azɔ̌ titewungbe tɛ è ka sɔ́ dó así nú salomɔ́ɔ ? ( b ) etɛwu salomɔ́ɔ sín nǔ ka ɖu ayi mɛ nú davidi ?"
"è sɔ́ azɔ̌ d’así nú salomɔ́ɔ bɔ é na kpé nukún dó tuto xɔgbigbá tɔn taji hugǎn lɛ ɖokpo wu , é wɛ nyí tɛmpli jeluzalɛmu tɔn gbigbá ."
"xwé ɖé wɛ bo “ na d’agba bo na nyɔ́ ɖɛkpɛ , bɔ è na mɔ mɔhunkɔtɔn ɖò tò ɖebǔ mɛ ǎ . ”"
taji hugǎn ɔ wɛ nyí ɖɔ tɛmpli ɔ na nyí ‘ xwé jehovah tɔn . ’
"jehovah ɖɔ ɖɔ salomɔ́ɔ wɛ na kpé nukún dó tuto xɔgbigbá tɔn enɛ wu . — 1 tan 22 : 1 , 5 , 9 - 11 ."
"2 axɔsu davidi ɖeji ɖɔ mawu na nɔ gudo na , amɔ̌ , salomɔ́ɔ ka “ kpo ɖò vǔ ” bo lɛ́ “ ɖó nùnywɛ ɖé ǎ . ”"
é ka na ɖó akɔnkpinkpan bo na wà tɛmpli gbigbázɔ́ ɔ à ?
vǔ e é kpò ɖè é kpo nùnywɛ e é ma ɖó ǎ é kpo ka na dó afɔgblɛ̌gblɛ̌ afɔ mɛ n’i wɛ à ?
3 é cí ɖɔ salomɔ́ɔ kplɔ́n nǔ gègě dó akɔnkpinkpan wu ɖò tɔ́ éɖesunɔ tɔn gɔ́n ɖɔhun .
"hwenu e davidi ɖò winnyawinnya mɛ é ɔ , é hu gběkanlin e wá wlí tɔ́ tɔn sín lɛngbɔ̌ lɛ é ."
"( 1 sam . 17 : 34 , 35 ) é ɖè akɔnkpinkpan ɖaxó xlɛ́ hwenu e é kpé hun xá ahwanfuntɔ́ akowunká ɖé é ."
"nugbǒ ɔ , kpo alɔdo mawu tɔn kpo ɔ , davidi sɔ́ kɛ́n ɖiɖiɖíɖí ɖé dó hu goliyati . — 1 sam . 17 : 45 , 49 , 50 ."
etɛwu salomɔ́ɔ ka ɖó hudo akɔnkpinkpan tɔn ?
4 davidi jɛxa bo wá byɔ salomɔ́ɔ ɖò nukɔnmɛ ɖɔ é ni kpankɔ́n bo gbá tɛmpli ɔ .
"enyi salomɔ́ɔ ma kpankɔ́n ǎ ɔ , xɛsi sixu wà nǔ dó wǔ tɔn , bɔ enɛ na nyla hú azɔ̌ ɔ ma wà ."
etɛwu mǐ ka ɖó akɔnkpinkpan sín hudo ?
"5 salomɔ́ɔ ɖɔhun ɔ , mǐ ɖó hudo alɔdo jehovah tɔn tɔn bo na kpankɔ́n bo fó azɔ̌ ɔ ."
"enɛ wu ɔ , mǐ ni lin tamɛ dó kpɔ́ndéwú akɔnkpinkpan tɔn hwexónu tɔn ɖé lɛ jí ."
mǐ ni lɛ́ lin tamɛ dó lee mǐ sixu ɖè akɔnkpinkpan xlɛ́ bo wà azɔ̌ mǐtɔn fó gbɔn é jí .
akɔnkpinkpan sín kpɔ́ndéwú lɛ
etɛ ka jiwǔ nú we ɖò akɔnkpinkpan e jozɛfu ɖexlɛ́ é mɛ ?
6 mǐ ni ɖɔ xó dó akɔnkpinkpan e jozɛfu ɖexlɛ́ hwenu e asì potifáa tɔn tɛ́n kpɔ́n bo na dɔn ɛ b’ɛ na lɛ̀ aga xá ɛ é jí .
"é na ko tuùn ɖɔ enyi emi gbɛ́ nǔ e byɔ wɛ é ɖè é ɔ , nǔ e é na jì nú emi é kún na fá ó ."
"é ɖò mɔ̌ có , é jó gbè ǎ , é nyɔ́ wà ɔ , é ɖè akɔnkpinkpan xlɛ́ bo hɔn . — bǐb . 39 : 10 , 12 ."
tín akɔnkpinkpan e hlaxabu ɖexlɛ́ é mɛ .
7 hlaxabu nyí akɔnkpinkpan sín kpɔ́ndéwú ɖevo .
"ee amɛ̌ izlayɛlinu lɛ yì xwé tɔn gbè ɖò jeliko é ɔ , é sixu bɛ́ xɛsi bo lɛkɔ nú ye ."
"amɔ̌ , é ɖeji dó jehovah wu , bo kpankɔ́n lobo sɔ́ sunnu wè lɛ hwla , bo lɛ́ d’alɔ ye bɔ ye lɛkɔ yì xwé wuyɛyɛ̌ - afɔyɛ́yɛ́ ."
"( joz . 2 : 4 , 5 , 9 , 12 - 16 ) hlaxabu yí gbè ɖɔ jehovah wɛ nyí mawu nugbǒ ɔ , bo ɖeji ɖɔ é na wà gbɔn ɖě bo na na tò ɔ izlayɛli - ví lɛ ."
é lɔn nú xɛsiɖiɖi nú gbɛtɔ́ kaka jɛ xɛsiɖiɖi nú axɔsu jeliko tɔn kpo mɛ tɔn lɛ kpo jí wà nǔ dó wǔ tɔn ǎ .
"é nyɔ́ wà ɔ , é wà nǔ e é ɖó na wà é bɔ é kpo xwédo tɔn kpo gán . — joz . 6 : 22 , 23 ."
8 mɛsɛ́dó jezu tɔn gbejinɔtɔ́ lɛ zé kpɔ́ndéwú akɔnkpinkpan tɔn ɖagbe ɖé ɖ’ayǐ .
ye mɔ akɔnkpinkpan e jezu ɖexlɛ́ é .
( mat . 8 : 28 - 32 ; jaan 2 : 13 - 17 ; 18 : 3 - 5 ) kpɔ́ndéwú enɛ d’alɔ ye bɔ ye sɔnǔ nú akɔnkpinkpan .
"hwenu e saduseɛn lɛ klán gbè xá mɛsɛ́dó lɛ é ɔ , ye ɖó nǔ kplɔnkplɔn mɛ lɛ ɖò jezu nyikɔ mɛ te ǎ . — mɛ . 5 : 17 , 18 , 27 - 29 ."
nɛ̌ 2 timɔtée 1 : 7 ka d’alɔ mǐ bɔ mǐ tuùn jɔtɛn akɔnkpinkpan tɔn taji ɔ gbɔn ?
"9 jozɛfu , hlaxabu jezu kpo mɛsɛ́dó tɔn lɛ kpo ɖè akɔnkpinkpan xlɛ́ , bɔ enɛ sísɛ́ ye bɔ ye wà azɔ̌ ɖagbe lɛ ."
akɔnkpinkpan yetɔn nyí jiɖiɖe dó mɛɖée wu ǎ .
gǎn e ye ganjɛ jehovah wu é wɛ nyí tɔn .
ninɔmɛ ɖé lɛ nɔ wá kpannukɔn mǐ lɔ b’ɛ nɔ byɔ ɖɔ mǐ ni kpankɔ́n .
"mǐ ɖó na ganjɛ mǐɖée wu ǎ , é nyɔ́ wà ɔ , mǐ na ganjɛ jehovah wu ."
ninɔmɛ e nɔ byɔ ðɔ è ni kpankɔ́n lɛ é
etɛwu klisanwun winnyawinnya lɛ ka ɖó hudo akɔnkpinkpan tɔn ?
10 ninɔmɛ gègě nɔ kpannukɔn klisanwun winnyawinnya lɛ b’ɛ nɔ byɔ ɖɔ ye ni ɖè akɔnkpinkpan xlɛ́ bá dó sɛ̀n jehovah .
"kpɔ́ndéwú e salomɔ́ɔ zé ɖ’ayǐ bo ɖè akɔnkpinkpan xlɛ́ , lobo wá gbeta e nùnywɛ kpé lɛ é kɔn bo fó tɛmpli gbigbázɔ́ ɔ é sixu kplɔ́n nǔ ye , bɔ ye na xwedó ."
"nugbǒ wɛ ɖɔ klisanwun winnyawinnya lɛ nɔ mɔ alixlɛ́mɛ lɛ sín mɛjitɔ́ yetɔn lɛ gɔ́n , amɔ̌ , yeɖesunɔ ɖó na wá gbeta taji lɛ kɔn ."
"( nùx . 27 : 11 ) gbeta e nùnywɛ kpé bɔ ye wá kɔn dó gbɛ̌ ɖagbe didó , ayiɖeɖayi ɖagbe , mimɛ̌ jí ninɔ ɖò walɔ linu kpo baptɛm biblo kpo wu é bǐ wɛ nɔ byɔ akɔnkpinkpan ."
"mɛ winnyawinnya enɛ lɛ ɖó hudo akɔnkpinkpan tɔn , ɖó ye jló na wà jlǒ satáan e ɖò nǔ mawu tɔn ɖɔ wɛ é tɔn ǎ wutu ."
"11 , 12 . ( a ) nɛ̌ mɔyizi ka sɔ́ kpɔ́ndéwú akɔnkpinkpan tɔn ɖagbe ɖé ɖ’ayǐ gbɔn ? ( b ) nɛ̌ mɛ winnyawinnya lɛ ka sixu xwedó kpɔ́ndéwú mɔyizi tɔn gbɔn ?"
11 gbeta taji e kɔn mɛ winnyawinnya lɛ na wá é kúnkplá nǔ e gbé ye ɖó na nya lɛ é .
"ðò tò ɖé lɛ mɛ ɔ , è nɔ gbidi kɔ nú mɛ winnyawinnya lɛ bonu ye na yì kplɔnyiji - alavɔ , bo na lɛ́ nya azɔ̌ e kpé kwɛ é gbé ."
"ðò tò ɖevo lɛ mɛ ɔ , ninɔmɛ akwɛzinzan tɔn sixu zɔ́n bɔ mɛ winnyawinnya lɛ na mɔ ɖɔ emi ɖó na sɔ́ ayi ɖó alɔdido xwédo emitɔn , bonu é na mɔ nǔ e hudo è ɖò agbaza lixo lɛ é jí ."
"enyi a mɔ hwiɖée ɖò ninɔmɛ mɔhunkɔtɔn lɛ ɖě mɛ hǔn , lin tamɛ dó kpɔ́ndéwú mɔyizi tɔn jí ."
"ðó vǐ nyɔnu falawɔ́ɔn tɔn wɛ hɛn mɔyizi bɔ é sù wutu ɔ , é hɛn ɔ é na ko nya mɛjɔmɛ nyínyí alǒ dɔkun jijɛ gbé ."
"kpɔ́n lee xwédo tɔn ejipu tɔn , mɛ̌si lɛ kpo wěɖexámɛtɔ́ lɛ kpo na ko gbidi kɔ n’i sɔ bonu é na wà mɔ̌ é !"
"mɔyizi ka wà mɔ̌ ǎ , loɔ , é kpankɔ́n bo nɔ gudo nú sinsɛn - biblo mímɛ́ ɔ ."
"ee mɔyizi dó gudo dɔkun ejipu tɔn lɛ gudo é ɔ , é ɖeji dó jehovah wu ."
"( ebl . 11 : 24 - 26 ) enɛ zɔ́n bɔ mɔyizi mɔ nyɔna jehovah tɔn ɖò hwetɔnnu , bɔ é ka ɖò wɛn ɖɔ nyɔna gègě lɛ ɖò te kpɔ́n ɛ ɖò sɔgudo ."
"12 ðò ali ɖokpo ɔ nu ɔ , jehovah na dó nú mɛ winnyawinnya ɖěɖee ɖò azɔ̌ wà wɛ kpo akɔnkpinkpan kpo , bo nɔ nya nǔ gbigbɔ tɔn lɛ gbé , lobo nɔ lɛ́ ba nǔ axɔsuɖuto ɔ tɔn lɛ jɛ nukɔn ɖò gbɛzán yetɔn mɛ lɛ é ."
"ðò xwè kanweko nukɔntɔn ɔ mɛ ɔ , dɔnkpɛvu e nɔ nyí timɔtée é nya nǔ gbigbɔ tɔn lɛ gbé , hwi lɔ sixu wà mɔ̌ . * — xà filipunu lɛ 2 : 19 - 22 ."
a ka kanɖeji bo na kpankɔ́n ɖò akpáxwé gbɛzán towe tɔn lɛ bǐ mɛ à ?
( kpɔ́n akpáxwé 13 - 17 )
nɛ̌ akɔnkpinkpan ka d’alɔ nɔví nyɔnu winnyawinnya ɖé bɔ é kpé nǔ e nya wɛ é ɖè lɛ é wu gbɔn ?
"13 nɔví nyɔnu ɖé ɖò alabama , états - unis bo ɖó na sɔnǔ nú akɔnkpinkpan bá nya nǔ gbigbɔ tɔn lɛ gbé ."
"é ɖɔ : “ gbɛ̀ satáan tɔn nɔ sɔ́ kplɔnyiji - alavɔ , mɛjɔmɛ nyínyí , akwɛ kpo nǔɖokan gègě ɖiɖó kpo dó ɖó nǔ ɖagbe e è na nya é ."
"hwɛhwɛ ɔ , è nɔ kpé nǔ enɛ lɛ wu bo nɔ wlí ǎ , bɔ ye nɔ lɛ́ dɔn adohu adohu kpo wubla kpo wá ."
"amɔ̌ , jehovah sinsɛn nɔ hɛn awǎjijɛ ɖaxó hugǎn ɔ wá nú mì , bɔ un nɔ lɛ́ mɔ ɖɔ un kpé nùɖé wu bo wà . ”"
ninɔmɛ tɛ lɛ mɛ mɛjitɔ́ klisanwun lɛ ka ɖó hudo akɔnkpinkpan tɔn ɖè ?
14 mɛjitɔ́ klisanwun lɛ lɔ ɖó hudo akɔnkpinkpan tɔn .
"ði kpɔ́ndéwú ɔ , gǎn towe sixu nɔ byɔ ɖò así towe hwɛhwɛ ɖɔ a ni wà gangudozɔ́ ɖò gbadanu lɛ , alǒ ɖò aklunɔzán gblamɛ fifo lɛ ; hwe enɛ lɛ nu wɛ a ka ko sɔ́ ɖó vo nú sinsɛn - biblo xwédo tɔn , kúnnuɖegbe kpo kplé klisanwun tɔn lɛ yiyi kpo ."
"é na byɔ akɔnkpinkpan ɖò así towe cobɔ a na gbɛ́ nǔ enɛ lɛ e byɔ ɖò así towe wɛ è nɔ ɖè hwɛhwɛ lɛ é , lobo na sɔ́ kpɔ́ndéwú ɖagbe ɖé ɖ’ayǐ nú vǐ towe lɛ ."
"alǒ vlafo mɛjitɔ́ ɖé lɛ ɖò agun ɔ mɛ , bo nɔ jó vǐ yetɔn lɛ dó bɔ ye nɔ wà nǔ ɖěɖee a ma jló ɖɔ vǐ towe ni wà ǎ lɛ é ."
mɛjitɔ́ enɛ lɛ sixu kàn nǔ e wu vǐ towe ma nɔ wà nǔ mɔhunkɔtɔn lɛ ǎ é byɔ we .
a ka na kpankɔ́n bo na tinmɛ hwɛjijɔ e wu a wá gbeta enɛ kɔn é dó yɛ̌yi mɛ à ?
15 mǐ nɔ ɖè akɔnkpinkpan xlɛ́ hwenu e mǐ d’alɔ vǐ mǐtɔn lɛ bɔ ye nya nǔ gbigbɔ tɔn lɛ gbé bo kpéwú é .
mɛjitɔ́ lɛ sixu ɖi xɛsi ɖɔ vǐ emitɔn kún na sixu kpé nukún dó emi wu hwenu e emi na kpò é ó .
"é ɖò mɔ̌ có , mɛjitɔ́ nùnywɛtɔ́ lɛ nɔ ɖè akɔnkpinkpan xlɛ́ , lobo nɔ ɖeji dó akpá jehovah tɔn lɛ wu ."
"ali ɖevo e nu a sixu ɖè akɔnkpinkpan xlɛ́ , lobo ɖeji dó jehovah wu ɖè é wɛ nyí ɖɔ a ni d’alɔ vǐ towe nú é lɔ ni wà nǔ ɖokpo ɔ . — 1 sam . 1 : 27 , 28 ; 2 tim . 3 : 14 , 15 ."
nɛ̌ mɛjitɔ́ ɖé lɛ ka d’alɔ vǐ yetɔn lɛ bɔ ye nya nǔ gbigbɔ tɔn lɛ gbé gbɔn ? nɛ̌ enɛ ka hɛn lè wá gbɔn ?
16 asú kpo asì kpo ɖé ɖò états - unis bo d’alɔ vǐ yetɔn lɛ bɔ ye nya nǔ gbigbɔ tɔn lɛ gbé .
"asú ɔ tinmɛ ɖɔ : “ cobonu vǐ mǐtɔn lɛ na nyɔ́ zɔnlin ɖi bo nyɔ́ xó ɖɔ ɔ , mǐ ko nɔ ɖɔ awǎjijɛ e sinsɛnzɔ́ gbexosin - alijitɔ́ tɔn kpo devizɔ́wiwa nú agun ɔ kpo nɔ hɛn wá lɛ é nú ye ."
"ðó vǐ mǐtɔn lɛ ɖò nǔ gbigbɔ tɔn lɛ nya wɛ wutu ɔ , enɛ d’alɔ ye bɔ ye huzu kpannukɔn kɔgbidinúmɛ gbɛ̀ satáan tɔn tɔn lɛ , lobo sɔ́ ayi ɖó nùjɔnǔ ɔ jí , é wɛ nyí jehovah . ”"
"a sixu kudeji ɖɔ mawu na dó nú mɛjitɔ́ ɖěɖee nɔ d’alɔ vǐ yetɔn lɛ , bɔ ye nɔ nya nǔ gbigbɔ tɔn lɛ gbé lobo nɔ kpéwú é ."
è ðó hudo tɔn ðò agun ɔ mɛ
17 è lɛ́ ɖó hudo akɔnkpinkpan tɔn ɖò agun ɔ mɛ .
"ði kpɔ́ndéwú ɔ , mɛxo lɛ ɖó hudo akɔnkpinkpan tɔn hwenu e ye na kpé nukún dó hwɛɖiɖɔxó lɛ wu é , alǒ hwenu e ye ɖò alɔ dó mɛ e sín gbɛ̀ ɖò axɔ́ nu ɖó azɔn syɛnsyɛn ɖé wu wɛ é ."
mɛxo agun tɔn ɖé lɛ nɔ yì ba mɛ e ɖò gankpa mɛ lɛ é kpɔ́n bo nɔ kpé nukún dó hudo gbigbɔ tɔn yetɔn lɛ wu .
bɔ nɔví nyɔnu tlɛnnɔ lɛ ka ló ?
"ali gègě hun nú ye dìn bɔ ye na vlɔ́n kàn nú sinsɛnzɔ́ yetɔn gbɔn gbexosin - alijitɔ́zɔ́ wiwa , tɛn sisɛ yì fí e hudo sukpɔ́ ɖè é , azɔ̌wiwa xá azɔ̌xɔsa e nɔ bló tuto xɔgbigbá tɔn ðò alaxɔ mɛ é é kpo wemaxɔmɛ nú wɛnɖagbejlatɔ́ axɔsuɖuto ɔ tɔn lɛ yiyi kpo gblamɛ ."
mɛɖé lɛ tlɛ nɔ kpéwú bo nɔ yì wemaxɔmɛ galadi tɔn .
nɛ̌ nɔví nyɔnu mɛxomɔ lɛ ka sixu ɖè akɔnkpinkpan xlɛ́ gbɔn ?
18 nɔví nyɔnu mɛxomɔ lɛ nyí nyɔna ɖé nú agun ɔ .
mǐ yí wǎn nú nɔví nyɔnu vívɛ́ enɛ lɛ tawun !
"ye mɛ ɖé lɛ sixu nɔ ma kpéwú bo nɔ wà nǔ gègě ɖò sinsɛnzɔ́ mawu tɔn mɛ , lee ye ko nɔ bló gbɔn ɖ’ayǐ é , amɔ̌ , ye sixu kpó ɖò akɔnkpinkpan ɖexlɛ́ wɛ bo ván kàn ."
( xà titu 2 : 3 - 5 . )
"ði kpɔ́ndéwú ɔ , nú è byɔ ɖò nɔví nyɔnu mɛxomɔ ɖé sí ɖɔ é ni ɖɔ xó nú nɔví nyɔnu winnyawinnya ɖé dó nǔsisɔ e ɖò jlɛ̌ jí é wu ɔ , é na byɔ akɔnkpinkpan ɖò así tɔn ."
"é na gbɛ́ nǔ nú mɛ winnyawinnya ɔ syɛnsyɛn ɖó avɔ e é nɔ cyan bo nɔ dó lɛ é wu ǎ , loɔ , é sixu dó wusyɛn lanmɛ n’i ɖɔ é ni lin tamɛ dó lee nǔ e é nɔ dó lɛ é sixu wà nǔ dó mɛ ɖevo lɛ wu gbɔn é jí ."
"( 1 tim . 2 : 9 , 10 ) ðè e é na ɖexlɛ́ kpo wanyiyi kpo ɖɔ nǔ tɔn ɖu ayi mɛ nú emi é sixu tɔ́n kɔ dó nǔ ɖagbe mɛ ."
19 . ( a ) nɛ̌ nɔví sunnu e bló baptɛm lɛ é ka sixu ɖè akɔnkpinkpan xlɛ́ gbɔn ? ( b ) nɛ̌ filipunu lɛ 2 : 13 kpo 4 : 13 kpo ka sixu d’alɔ nɔví sunnu lɛ bɔ ye na sɔnǔ nú akɔnkpinkpan gbɔn ?
19 mɛ ɖevo e ɖó na kpankɔ́n bo jɛ azɔ̌ jí lɛ é wɛ nyí nɔví sunnu e ko bló baptɛm lɛ é .
sunnu akɔnkpantɔ́ e ɖó jlǒ bo na dó kɔ azɔ̌ gègě mɛ lɛ é nyí nyɔna ɖé nú agun ɖé .
"( 1 tim . 3 : 1 ) é ɖò mɔ̌ có , mɛɖé lɛ sixu xò nǔ kpɔ́n bo gɔn yeɖée zé jó ."
"boya nɔví sunnu ɖé sixu ko wà nùɖé lɛ nyì dò wá yì , bɔ dìn ɔ , é mɔ ɖɔ emi kún jɛxa bo na nyí devizɔwatɔ́ ɖé alǒ mɛxo agun tɔn ɖé ó ."
nɔví sunnu ɖevo sixu mɔ ɖɔ emi kún kpé nǔ wu bo na wà azɔ̌ e è sɔ́ d’así nú emi é ó .
"nú nǔ nɔ cí mɔ̌ nú we hǔn , tuùn ɖɔ jehovah sixu d’alɔ we bɔ a na sɔnǔ nú akɔnkpinkpan ."
"flín ɖɔ ɖò hweɖenu ɔ , mɔyizi mɔ ɖɔ emi kún kpé nǔ wu bo na wà azɔ̌ ɖé ó ."
"( tín . 3 : 11 ) amɔ̌ , jehovah d’alɔ mɔyizi bɔ ɖò hwetɔnnu ɔ , é sɔnǔ nú akɔnkpinkpan bo w’azɔ̌ ɔ ."
"nɔví sunnu e bló baptɛm é ɖé sixu sɔnǔ nú akɔnkpinkpan mɔhun , gbɔn ɖɛ vívɛ́ xixo dó byɔ alɔdo mawu tɔn kpo biblu xixa ayihɔngbe ayihɔngbe kpo gblamɛ ."
tamɛ linlin dó tan mɛ e ɖè akɔnkpinkpan xlɛ́ lɛ é tɔn jí lɔ sixu d’alɔ .
"é sixu lɛ́ sɔ́ éɖée hwe bo byɔ mɛxo agun tɔn lɛ ɖɔ ye ni kplɔ́n azɔ̌ emi , lobo ɖò gbesisɔmɛ bo na d’alɔ ɖò fí ɖebǔ e hudo na tíìn ɖè é ."
‘ jehovah na nɔ kpɔ́ xá we ’
"20 , 21 . ( a ) ganjɛwu tɛ davidi ka na salomɔ́ɔ ? ( b ) jiɖe tɛ mǐ ka sixu ɖó ?"
20 axɔsu davidi flín salomɔ́ɔ ɖɔ jehovah na nɔ kpɔ́ xá ɛ kaka jɛ hwenu e tɛmpli gbigbázɔ́ ɔ na fó dó é .
"( 1 tan 28 : 20 ) ðó xó e salomɔ́ɔ sín tɔ́ ɖɔ é ɖò ayi tɔn mɛ wu ɔ , é na tɛn vǔ e é kpò ɖè é kpo nùnywɛ e é ma ɖó ǎ é kpo nú ye dó afɔgblɛ̌gblɛ̌ afɔ mɛ n’i ǎ ."
"é ɖè akɔnkpinkpan ɖaxó xlɛ́ bo jɛ azɔ̌ jí , bɔ kpo alɔdo jehovah tɔn kpo ɔ , é fó tɛmpli jiwǔ ɔ ɖò xwè tɛnwe adaɖé gblamɛ ."
"21 lee jehovah d’alɔ salomɔ́ɔ gbɔn é ɔ , é sixu d’alɔ mǐ lɔ bɔ mǐ na kpankɔ́n bo na w’azɔ̌ mǐtɔn fó ɖò xwédo mǐtɔn kpo agun ɔ kpo mɛ ."
"( eza . 41 : 10 , 13 ) nú mǐ ɖè akɔnkpinkpan xlɛ́ ɖò jehovah sinsɛn mǐtɔn mɛ ɔ , mǐ sixu kudeji ɖɔ é na dó nú mǐ ɖò dìn kpo sɔgudo kpo ."
a na mɔ afɔ tawun tawun e è na ɖè bo nya nǔ gbigbɔ tɔn lɛ gbé é ɖé lɛ ɖò xota “ yí yanwle gbigbọmẹ tọn lẹ do pagigona mẹdatọ towe ” ee tɔ́n ɖò atɔxwɛ ( gungbe ) 15 juillet 2004 tɔn mɛ é .
septembre 2017
xota nùkplɔnkplɔn tɔn lɛ nú : 23 octobre – 26 novembre 2017
salvador
"asú kpo asì kpo wè ɖò alɔ ɖó wɛ ɖò kúnnuɖiɖe agbawungba tɔn mɛ , bo ɖò kɛkɛví lɛ zán wɛ ɖò ajɔ̌watɛn ɖaxó hugǎn san salvador tɔn lɛ ɖokpo nukɔn"
41 084
42 813
92 606
“ xó e mawu mǐtɔn ðɔ ɔ na nɔ ayǐ kaka sɔyi ”
"“ nugbǒ ɔ , gbehan nɔ xú , folowa nɔ mlú ɖa , amɔ̌ , xó e mawu mǐtɔn ɖɔ ɔ na nɔ ayǐ kaka sɔyi . ” — eza ."
40 : 8 .
"han lɛ : 95 , 97"
nɛ̌ xó mawu tɔn ka nɔ ayǐ kaka sɔyi . . .
hwenu e gbè lɛ ɖò ɖyɔɖyɔ wɛ é gbɔn ?
hwenu e toxóɖiɖɔ ɖò nukɔn yì wɛ é gbɔn ?
hwenu e è klán gbè xá lilɛ lilɛ tɔn dó gbè ɖevo mɛ é gbɔn ?
"1 , 2 . ( a ) nɛ̌ gbɛ̀ ka na cí biblu mɛvo ? ( b ) etɛ ka sixu zɔ́n bɔ mǐ na ɖu lè xó mawu tɔn tɔn tawun ?"
a sixu dó nukún mɛ bo kpɔ́n lee gbɛ̀ towe na cí biblu mɛvo é à ?
a na mɔ wěɖexámɛ ɖejid’ewu ɖě nú gbɛzinzan towe ayihɔngbe ayihɔngbe tɔn ǎ .
"a ka na mɔ xósin ɖagbe ɖě nú nùkanbyɔ ɖěɖee a nɔ ɖó dó mawu , gbɛ̀ , kpo sɔgudo kpo wu é ǎ ."
mɔ̌ jɛn a ma ka na lɛ́ tuùn nùɖé dó lee jehovah wà nǔ xá gbɛtɔ́ lɛ gbɔn ɖò hwexónu é wu ǎ é nɛ .
2 é sù nukún mǐtɔn mɛ ɖɔ mǐdɛɛ lɛ kún ɖò ninɔmɛ blawu enɛ mɛ ó .
jehovah na mǐ xó tɔn e nyí biblu ɔ é .
bɔ é lɛ́ na ganjɛwu mǐ ɖɔ wɛn e ɖ’emɛ é na nɔ ayǐ kaka sɔyi .
"nugbǒ wɛ ɖɔ wemafɔ enɛ kún ɖò biblu dó gesí wɛ tlɔlɔ ó , amɔ̌ , xó enɛ e mawu sɔ́ dó ayi mɛ nú mɛ é ɔ , è gbló ada na ɔ , é sɔgbe xá wɛn biblu tɔn ."
"é ɖò wɛn ɖɔ mǐ sixu ɖu lè nǔ e ɖò biblu mɛ lɛ é tɔn tawun , nú ye ɖò gbè e mǐ sè ɔ ɖě mɛ ɔ nɛ ."
"é nɔ bɔkun hwebǐnu ǎ có , ɖò xwè lɛ vlamɛ ɔ , gbɛtɔ́ ayijlɔjlɔnɔ lɛ ɖókan dó mawuxówema ɔ lilɛ lilɛ dó gbè ɖevo mɛ kpo mímá tɔn kpo wu ."
"jlǒ yetɔn sɔgbe xá mawu tɔn ee nyí ɖɔ “ gbɛtɔ́ lɛ bǐ ni mɔ hwlɛngán , bo na tuùn nugbǒ ɔ bǐ dégbédégbé ” é . — 1 tim . 2 : 3 , 4 ."
etɛ mǐ ka na gbéjé kpɔ́n ɖò xota elɔ mɛ ?
"3 ðò xota elɔ mɛ ɔ , mǐ na gbéjé lee xó mawu tɔn nɔ ayǐ gbɔn ( 1 ) hwenu e gbè lɛ ɖò ɖyɔɖyɔ wɛ é , ( 2 ) hwenu e toxóɖiɖɔ ɖò nukɔn yì wɛ bo wà nǔ dó gbè e gbɛtɔ́ lɛ nɔ dó kpaà lɛ é wu é , kpo ( 3 ) hwenu e è klán gbè xá lilɛ lilɛ tɔn dó gbè ɖevo mɛ é kpo kpɔ́n ."
nɛ̌ mǐ ka sixu ɖu lè nǔ enɛ e mǐ na gbéjé kpɔ́n é tɔn gbɔn ?
é na bló bɔ lee xó mawu tɔn nɔ sù nukún mǐtɔn mɛ gbɔn é na jɛji .
bo na lɛ́ zɔ́n bɔ wanyiyi e mǐ ɖó nú dowatɔ́ biblu tɔn e na mǐ xó tɔn nú lè mǐtɔn é na gɔ́ngɔ́n d’eji . — micée 4 : 2 ; hlɔ . 15 : 4 .
hwenu e gbè lɛ ðò ðyɔðyɔ wɛ é
"4 . ( a ) xwè lɛ ɖò yiyi wɛ ɔ , nɛ̌ gbè lɛ ka nɔ ɖò ɖyɔɖyɔ wɛ gbɔn ? ( b ) etɛ ka nɔ ɖexlɛ́ ɖɔ mawu kún nɔ ɖè gbè ɖě ɖó vo nú ɖevo ó ? nɛ̌ enɛ ka cí nú we ?"
"4 xwè lɛ ɖò yiyi wɛ ɔ , gbè lɛ nɔ ɖò ɖyɔɖyɔ wɛ ."
xókwin lɛ kpo xógbe lɛ kpo sixu lɛ́ wá ɖó tinmɛ ɖevo sésé .
vlafo a sixu lin tamɛ dó lee gbè e a nɔ dó é ko ɖyɔ gbɔn lɛ é jí .
nǔ ɖokpo ɔ wɛ é nyí nú ebléegbe kpo glɛkigbe kpo ɖěɖee mɛ è wlan ɖibla nyí biblu ɔ bǐ xwii dó é .
ebléegbe kpo glɛkigbe kpo e è nɔ dó ɖò égbé é gbɔn vo sésé nú ee è nɔ dó ɖò biblu sín táan mɛ é .
"enɛ wu ɔ , ɖibla nyí mɛ e ba na ɖó mɔjɛmɛ xó mawu tɔn tɔn lɛ é bǐ ɖó na xà lilɛdogbeɖevomɛ biblu tɔn ɖé , é na bo tlɛ nyí mɛ ɖěɖee sè ebléegbe alǒ glɛkigbe azǎn mǐtɔn gbè tɔn lɛ é ɔ nɛ ."
mɛɖé lɛ lin ɖɔ emi ɖó na kplɔ́n ebléegbe kpo glɛkigbe kpo hwexónu tɔn bo na mɔ tɛn dó sixu xà biblu dó gbè dòdó lɛ mɛ .
"amɔ̌ , nǔ enɛ e ye lin na wà é sixu nɔ ma hɛn lè wá nú ye lee ye lin gbɔn é . * é sù nukún mǐtɔn mɛ ɖɔ è ko lilɛ biblu ɔ blebu alǒ akpáxwé tɔn ɖé dó gbè 3 200 jɛji mɛ ."
"é ɖò wɛn ɖɔ jehovah ba ɖɔ ali ɔ ni hun nú “ akɔta bǐ , gbè bǐ ” bonu ye ni ɖu lè xó tɔn tɔn ."
nǔ enɛ bló bɔ a sɛkpɔ mawu wanyiyinɔ mǐtɔn e ma nɔ ɖè mɛɖé ɖó vo ɖò mɛɖé mɛ ǎ é hú ɖ’ayǐ tɔn à cé ? — mɛ . 10 : 34 .
etɛ wɛ zɔ́n bɔ bible du roi jacques ka nyí lilɛdogbeɖevomɛ biblu tɔn taji ɖé ?
5 gbè e mɛ è lilɛ biblu dó lɛ é lɔ nɔ ɖò ɖyɔɖyɔ wɛ ɖò xwè lɛ gblamɛ .
lilɛdogbeɖevomɛ biblu tɔn ee mɛ è mɔ nǔ jɛ ganji ɖò hwenu e è ɖetɔ́n é ɖé sixu wá huzu nǔ e ma nyɔ́ zán sɔmɔ̌ ǎ é ɖé ɖò nukɔnmɛ .
ðǒ ayi kpɔ́ndéwú e kúnkplá lilɛdogbeɖevomɛ biblu glɛnsigbe tɔn ɖé é wu .
è ɖè bible du roi jacques tɔ́n azɔn nukɔntɔn ɖò 1611 .
"é wá huzu ɖokpo ɖò biblu glɛnsigbe tɔn e gbakpé lɛ é mɛ bo wá wà nǔ dó glɛnsigbe jí tawun . amɔ̌ , bible du roi jacques dɔn ayi mɛ lɛ tɔn wá nyikɔ mawu tɔn jí sɔmɔ̌ ǎ ."
"é zán nyikɔ “ jehovah ” ɖò wemafɔ kpɛɖé kpowun mɛ , lobo zán wekwín ɖaxó lɛ dó wlan tɛnmɛ - nyikɔ “ aklunɔ ” dó wemafɔ ɖevo ɖěɖee mɛ nyikɔ mawu tɔn tɔ́n ɖè ɖò akpáxwé biblu tɔn e è wlan dó ebléegbe mɛ é mɛ ."
"ðò ali enɛ nu ɔ , bible du roi jacques tuùn tɛn e mɛ nyikɔ mawu tɔn ɖó na nɔ ɖò akpáxwé biblu tɔn e è nɔ ylɔ ɖɔ alɛnuwema yɔyɔ̌ é mɛ é ganji ."
"6 é ɖò mɔ̌ có , xwè lɛ ɖò yiyi wɛ é ɔ , gègě xógbe e ɖò bible du roi jacques mɛ lɛ é tɔn wá jɛ xó dó jí ."
nǔ ɖokpo ɔ wɛ é nyí nú biblu nukɔn nukɔntɔn e è lilɛ dó gbè ɖevo lɛ lɔ mɛ é .
traduction du monde nouveau e mǐ ɖó égbé bɔ è lilɛ dó lee è nɔ dó gbè lɛ gbɔn ɖò égbé é lɔ jí é sù nukún towe mɛ à cé ?
"lilɛdogbeɖevomɛ enɛ blebu tɔn alǒ akpáxwé tɔn ɖé ko ɖò gbè 150 jɛji mɛ , enɛ xlɛ́ ɖɔ é ko tíìn nú mɛ e ɖò gbɛ̀ ɔ mɛ égbé lɛ é habǔ ."
xógbe tɔn e ɖò wɛn lɛ é nɔ zɔ́n bɔ wɛn e ɖò xó mawu tɔn mɛ é nɔ byɔ ayi mǐtɔn mɛ .
( ðɛh . 119 : 97 ) nǔ e lɛ́ nyɔ́ tawun é wɛ nyí ɖɔ traduction du monde nouveau sɔ́ nyikɔ mawu tɔn ɖó tɛn e mɛ é ɖó na nɔ lɛ é .
gbè e è nɔ dó kpaà é
"7 , 8 . ( a ) etɛwu nukúnnú mimɔ jɛ akpáxwé biblu tɔn e è wlan dó ebléegbe mɛ é mɛ ka vɛwǔ nú gègě jwifu xwè kanweko atɔngɔ j.h.m . tɔn lɛ ? ( b ) etɛ ka nyí septante glɛkigbe tɔn ?"
7 nukɔnyiyi ɖò toxóɖiɖɔ linu ko wà nǔ dó gbè e è nɔ dó kpaà é wu ɖò hweɖelɛnu .
nɛ̌ mawu ma ka lɔn bonu nukɔnyiyi enɛ hɛn xó tɔn d’ablu nú togun tɔn ǎ gbɔn ?
kpɔ́ndéwú hwexónu tɔn ɖé d’alɔ mǐ bɔ mǐ mɔ xósin ɔ .
"wema biblu tɔn 39 nukɔntɔn lɛ ɔ , izlayɛli - ví lɛ alǒ jwifu lɛ wɛ wlan ye ."
togun e “ mawu sɔ́ xó tɔn lɛ dó así ” na ɔ wɛ nú ye sín bǐbɛ̌mɛ . ( hlɔ .
"3 : 1 , 2 ) é ɖò mɔ̌ có , bɛ́sín xwè kanweko atɔngɔ ɔ j.h.m . ɔ , gègě jwifu lɛ tɔn sɔ́ nɔ mɔ nǔ jɛ ebléegbe mɛ ǎ ."
aniwu ?
ðó alexandre le grand vlɔ́n kàn nú axɔsuɖuto glɛki tɔn gbɔn ahwanfunfun tɔn lɛ gblamɛ .
"( dan . 8 : 5 - 7 , 20 , 21 ) ee axɔsuɖuto enɛ ɖò kàn vlɔ́n wɛ é ɔ , glɛkigbe wá huzu gbè é mɛ gègě nɔ dó kpaà é , kaka jɛ jwifu e gbakpé fí vovo lɛ é jí ."
"amɔ̌ , ee jwifu gègě jɛ glɛkigbe dó jí é ɔ , nukúnnú mimɔ jɛ akpáxwé biblu tɔn e è wlan dó ebléegbe mɛ é mɛ wá jɛ wuvɛ̌ nú ye mɛ gègě jí ."
nɛ̌ è ka na ɖeɖɛ xó enɛ gbɔn ?
"8 ðò xwè kanweko atɔngɔ j.h.m . sín tɛntin mɔ̌ ɔ , è lilɛ wema atɔ́ɔ́n nukɔntɔn biblu tɔn lɛ sín ebléegbe mɛ dó glɛkigbe mɛ ."
è wá lilɛ akpáxwé biblu tɔn e è wlan dó ebléegbe mɛ é kpé ɖò xwè kanweko wegɔ j.h.m . è wá ylɔ xokplé wema biblu tɔn enɛ lɛ tɔn ɖɔ septante glɛkigbe tɔn .
akpáxwé biblu tɔn e è wlan dó ebléegbe mɛ é blebu tɔn sín lilɛdogbeɖevomɛ nukɔntɔn ɔ wɛ wá nyí septante ɔ .
9 . ( a ) nɛ̌ septante kpo lilɛdogbeɖevomɛ nukɔntɔn ɖevo lɛ kpo ka d’alɔ xó mawu tɔn xatɔ́ lɛ gbɔn ? ( b ) wemafɔ biblu tɔn tɛ a ka yí wǎn na tawun ɖò akpáxwé biblu tɔn e è wlan dó ebléegbe mɛ é mɛ ?
9 septante d’alɔ jwifu e nɔ dó glɛkigbe lɛ é kpo mɛ ɖevo lɛ kpo bɔ ye nɔ xà akpáxwé biblu tɔn e è wlan dó ebléegbe mɛ é .
"dǒ nukúnmɛ bo kpɔ́n lee é na ko sɔ́ akpàkpà ye , ɖɔ ye ni sè alǒ xà xó mawu tɔn ɖò gbè e wá huzu anɔnugbe yetɔn é mɛ gbɔn é !"
"é wá yá é ɔ , è lilɛ akpáxwé biblu tɔn lɛ dó gbè kpaà e è nɔ dó lɛ é ɖevo lɛ mɛ , ɖi syriaque , gotique kpo latɛ́ɛngbe kpo ."
"ðó nùxatɔ́ lɛ nɔ gbéjé nùwlanwlan mímɛ́ lɛ kpɔ́n dó gbè e mɛ ye sixu mɔ nǔ jɛ é wutu ɔ , é ɖò wɛn ɖɔ gègě yetɔn ɖó wemafɔ biblu tɔn e ye yí wǎn na lɛ é , lee é nyí gbɔn nú mǐ lɔ ɖò égbé é ."
( xà ðɛhan 119 : 162 - 165 . )
"nugbǒ ɔ , gbè e mɛ lɛ nɔ dó kpaà lɛ é nɔ ɖò ɖyɔɖyɔ wɛ , amɔ̌ , xó mawu tɔn nɔ nɔ ayǐ kaka sɔyi ."
hwenu e è klán gbè xá biblu lilɛ lilɛ dó gbè ðevo mɛ é
etɛwu gègě gbɛtɔ́ lɛ tɔn ma ka ɖó biblu ɖò hwenu e john wycliffe nɔ gbɛ̀ é ǎ ?
"10 é wá yá é ɔ , gbɛtɔ́ ɖěɖee ɖó agbɔ̌n tawun lɛ é dó gǎn bonu mɛ kpaà lɛ ma sɔ́ mɔ biblu bo xà ó ."
"é ɖò mɔ̌ có , gbɛtɔ́ ayijlɔjlɔnɔ lɛ gbí dɔn ɖò gbeklanxamɛ enɛ nukɔn ."
"ði kpɔ́ndéwú ɔ , ɖǒ ayi sinsɛn - núkplɔnmɛtɔ́ xwè kanweko 14gɔ́ ɔ tɔn e è nɔ ylɔ ɖɔ john wycliffe é wu ."
é ɖi nǔ syɛnsyɛn ɖɔ gbɛtɔ́ lɛ bǐ ɖó na kpé nǔ wu bo ɖu lè xó mawu tɔn tɔn .
"amɔ̌ ɖò hwetɔnnu ɔ , gbɛtɔ́ kpaà e ɖò angleterre lɛ é nɔ mɔ biblu xà ǎ ."
"hwɛjijɔ ɖokpo wɛ nyí ɖɔ gègě mɛ lɛ tɔn sixu kpéwú bo xɔ biblu ǎ , ɖó wlǎn wɛ è nɔ wlan ɖó alɔ wu bɔ ɖiɖetɔ́n tɔn nɔ lɛ́ v’axi tawun ."
"gɔ́ na ɔ , gègě mɛ lɛ tɔn sè wema ǎ ."
é ɖò wɛn ɖɔ amísa jɛn ye na yì cobo na sè bɔ è na xà akpáxwé biblu tɔn lɛ .
"é ɖò mɔ̌ có , é cí ɖɔ ye kún nɔ mɔ nǔ jɛ nǔ e ye nɔ sè lɛ é mɛ ó ɖɔhun ."
ðó latɛ́ɛngbe mɛ wɛ biblu e sɛ́n yí gbè bɔ è nɔ zán ɖò amísa ɔ é ( vulgate ) ɖè .
"amɔ̌ , ɖò hwenɛnu ɔ , gbɛtɔ́ kpaà lɛ mɔ nǔ jɛ latɛ́ɛngbe ɔ mɛ ǎ ."
"nɛ̌ dɔkun xɔ akwɛ e ɖò biblu mɛ lɛ é ɔ , ye ka na mɔ gbɔn ? — nùx . 2 : 1 - 5 ."
john wycliffe kpo mɛ ɖevo lɛ kpo jló na bló bɔ xó mawu tɔn na tíìn nú mɛ bǐ .
hwɛ ka ɖó jlǒ mɔhun à ?
nɛ̌ biblu wycliffe tɔn ka d’alɔ mɛ lɛ gbɔn ?
"11 ðò 1382 ɔ , è ɖè lilɛdogbeɖevomɛ glɛnsigbe tɔn e è nɔ ylɔ ɖɔ biblu wycliffe tɔn é tɔ́n ."
biblu enɛ gbakpé ahwanvu wycliffe tɔn lɛ sí .
"ðó wɛnjlatɔ́ tomɛyitɔ́ e nɔ nyí lollard lɛ é jló ɖɔ xó mawu tɔn ni byɔ ayi gbɛtɔ́ kpaà lɛ tɔn mɛ wutu ɔ , ye nɔ ɖi zɔnlin sín gletoxo ɖé mɛ jɛ ɖevo mɛ gbɔn angleterre ."
"hwɛhwɛ ɔ , lollard lɛ nɔ xà wemafɔ ɖé lɛ sín biblu wycliffe tɔn mɛ nú mɛ ɖěɖee ye xò gò lɛ é lobo nɔ sɔ́ wema e è wlan kpo alɔ kpo é ɖé nú ye ."
"gǎn e ye dó lɛ é zɔ́n bɔ huzuhuzu ɖaxó ɖé tíìn , jlǒ e mɛ lɛ ɖó nú xó mawu tɔn é lɛ́ wá gbɛ̀ ."
nɛ̌ sinsɛngán lɛ ka wà nǔ gbɔn xá wycliffe kpo azɔ̌ e é wà é kpo ?
12 nɛ̌ sinsɛngán lɛ ka wà nǔ gbɔn ?
"ye gbɛ́ wǎn nú wycliffe , biblu tɔn kpo ahwanvu tɔn lɛ kpo ."
sinsɛngán lɛ doya nú lollard lɛ bo sú kún dó nú biblu wycliffe tɔn e ye mɔ lɛ é bǐ .
"é na bo tlɛ nyí ɖò kú wycliffe tɔn gudo ɔ , é kpò ɖò gǔfɔntɔ́ nyí wɛ ɖò ye nukúnmɛ ."
é ɖò wɛn ɖɔ è kún sɔ́ sixu doya nú mɛ e ko kú é ɖé ó .
"amɔ̌ , sinsɛngán lɛ kun xú wycliffe tɔn lɛ bo dó zo , lobo bɛ́ afín ɔ kɔn dó tɔsisa swift mɛ ."
"amísa ɔ kpé nǔ wu bo glɔ́n ali nú hlɔnhlɔn xó mawu tɔn tɔn , bonu mɛ e ɖó jlǒ bo na xà bá mɔ nǔ jɛ mɛ lɛ é ba nu tɔn kpò ǎ ."
"ðò xwè kanweko e bɔ d’ewu lɛ é mɛ ɔ , mɛ gègě ɖò elɔpu kpo akpáxwé gbɛ̀ ɔ tɔn ɖevo lɛ kpo , bo jɛ biblu lilɛ lilɛ dó gbè ɖevo mɛ kpo mímá tɔn kpo sín kàn xò jí nú lè gbɛtɔ́ kpaà lɛ tɔn ."
“ nyì wɛ na ðɔ nǔ e na nyɔ́ nú we ɔ nú we ”
etɛ jí mǐ ka kú dó ? nɛ̌ enɛ ka nɔ na hlɔnhlɔn nùɖiɖi mǐtɔn gbɔn ?
"13 égbé ɔ , é byɔ ɖɔ klisanwun lɛ ni lin ɖɔ mawu wɛ sɔ́ xó lɛ dó ayi mɛ nú mɛ lɛ bɔ ye wà lilɛdogbeɖevomɛzɔ́ septante tɔn tɔn , biblu wycliffe tɔn tɔn , bible du roi jacques tɔn tɔn alǒ biblu ɖevo ɖebǔ tɔn ǎ ."
"amɔ̌ , enyi mǐ vɔ́ tan lilɛdogbeɖevomɛ enɛ lɛ kpo gègě ɖevo e è ɖetɔ́n lɛ é kpo tɔn jí gbɔn ɔ , mǐ mɔ nugbǒ xó elɔ tɔn : lee jehovah ko d’akpá tɔn gbɔn é ɔ , xó tɔn nɔ ayǐ kaka sɔyi ."
nǔ enɛ na hlɔnhlɔn nùɖiɖi towe ɖɔ akpá jehovah tɔn ɖevo lɛ bǐ na jɛnu gbɔn mɔ̌ à cé ? — joz . 23 : 14 .
nɛ̌ xó mawu tɔn ka na hlɔnhlɔn wanyiyi e mǐ ɖó n’i é gbɔn ?
"14 é nyí nùɖiɖi mǐtɔn kɛɖɛ wɛ lee biblu nɔ ayǐ kaka sɔyi ɖò xwè lɛ gblamɛ gbɔn bɔ mǐ ɖɔ xó d’eji é na hlɔnhlɔn ǎ , loɔ , é lɛ́ na hlɔnhlɔn wanyiyi e mǐ ɖó nú jehovah é . * amɔ̌ , etɛwu é ka na xó tɔn mǐ jɛ nukɔn ?"
etɛwu é ka na mǐ ganjɛwu ɖɔ é na nɔ xò nǔ lɛ bǐ zlɛ ?
ðó é yí wǎn nú mǐ bo jló na kplɔ́n mǐ lee mǐ na wà gbɔn bɔ nǔ na nɔ nyɔ́ nú mǐ é .
é ɖò wɛn ɖɔ é sɔgbe ɖɔ mǐ ni yí gbè nú wanyiyi jehovah tɔn gbɔn wǎn yíyí n’i kpo tónúsíse nú sɛ́n tɔn lɛ kpo gblamɛ . — 1 jaan 4 : 19 ; 5 : 3 .
"15 é sɔgbe ɖɔ mǐ ni sú ta na bo ɖɔ ɖɔ ɖó xó mawu tɔn sù nukún mǐtɔn mɛ wutu ɔ , mǐ na jló na ɖu lè tɔn bǐ mlɛ́mlɛ́ ."
nɛ̌ mǐ ka sixu ɖu lè biblu xixa mɛɖesunɔ tɔn tɔn hugǎn gbɔn ?
etɛ ka sixu d’alɔ mǐ bɔ mǐ na dɔn ayi mɛ lɛ tɔn wá biblu jí ɖò sinsɛnzɔ́ ɔ mɛ ?
nɛ̌ mɛ ɖěɖee nɔ kplɔ́n mɛ sín ataa jí lɛ é ka sixu bló gbɔn bɔ nùkplɔnmɛ yetɔn na jinjɔn biblu jí ?
mǐ na mɔ xósin nùkanbyɔ enɛ lɛ tɔn ɖò xota e bɔ d’ewu é mɛ .
kpɔ́n xota “ faut - il apprendre l’hébreu et le grec ? ” ɖò atɔxwɛ ( flansegbe ) 1er novembre 2009 mɛ .
kpɔ́n gbàví “ nɔ kpɔ́n dó mɔ towe ! ”
nɔ kpɔ́n dó mɔ towe !
"ðò 3 avril 2017 ɔ , è hun biblu xóxó sɛxwetɛn ɖé ɖó hɔnkàn gbɛ̀ ɔ tɔn mǐtɔn ɖò warwick , new york ɖò états - unis ."
nyikɔ e è na nǔ xóxó sɛxwetɛn enɛ é wɛ nyí : “ biblu kpo nyikɔ mawu tɔn kpo . ”
“ mawuxó ɔ . . .
"“ mawuxó ɔ ɖò gbɛ̀ , bo ɖó hlɔnhlɔn . ” — ebl ."
4 : 12 .
"han lɛ : 96 , 94"
nɛ̌ a ka sixu jó xó mawu tɔn dó bɔ é na ðè hlɔnhlɔn tɔn xlɛ́ . . .
ɖò gbɛzán towe mɛ gbɔn ?
ɖò sinsɛnzɔ́ ɔ mɛ gbɔn ?
hwenu e a ɖò nǔ kplɔ́n mɛ wɛ sín ataa jí é gbɔn ?
etɛwu é ka ɖò wɛn ɖɔ xó mawu tɔn ɖó hlɔnhlɔn ?
"ðó mǐ nyí togun jehovah tɔn wutu ɔ , é ɖò wɛn ɖɔ mǐ tuùn ɖɔ xó tɔn e nyí wɛn ɖé nú gbɛtɔ́ lɛ é “ ɖò gbɛ̀ , bo ɖó hlɔnhlɔn . ”"
( ebl . 4 : 12 ) gègě mǐtɔn nyí kúnnuɖenú e ɖò gbɛ̀ é ɖɔ biblu ɖó hlɔnhlɔn bo nɔ huzu gbɛzán mɛtɔn .
"nɔví sunnu kpo nɔví nyɔnu mǐtɔn ɖé lɛ kpo ko nyí ajotɔ́ , kannumɔ nú gěe alǒ nùblibliwatɔ́ ɖ’ayǐ ."
"ye mɛ ɖevo lɛ ɖó gbɛmɛ fí sín nǔ lɛ ɖó bǎ ɖé mɛ , amɔ̌ , ye mɔ ɖɔ nùɖé hwe dó gbɛzán emitɔn ."
"( nùt . 2 : 3 - 11 ) hwɛhwɛ ɔ , mɛ ɖěɖee é cí ɖɔ gbɛ̀ ko bú nu dó lɛ é nɔ wá mɔ gbɛ̀ li ɔ gbɔn hlɔnhlɔn e biblu ɖó bo nɔ huzu mɛ é gblamɛ ."
"vlafo a sixu ko xà xota ɖebɔdoɖewu e nɔ nyí “ biblu nɔ huzu gbɛzán mɛtɔn ” é ɖé lɛ ɖò atɔxwɛ mɛ , bo ɖu lè huzuhuzu e mɛ lɛ bló é tɔn ."
"a sixu ko mɔ ɖɔ klisanwun enɛ lɛ ko yí nugbǒ ɔ có , ye ka kpó ɖò nukɔn yì wɛ ɖò gbigbɔ lixo kpo alɔdo mawuxówema ɔ tɔn kpo ."
nɛ̌ xó mawu tɔn ka ɖó hlɔnhlɔn ɖò xwè kanweko nukɔntɔn ɔ mɛ gbɔn ?
"2 é ka ɖó na kpaca mǐ ɖɔ mɛ e ɖò gbɛ̀ égbé lɛ é gègě bló huzuhuzu nukúnɖeji lɛ , ɖó xó mawu tɔn kplɔnkplɔn wu wɛ à ?"
eǒ !
nǔ enɛ flín mǐ nɔví mǐtɔn xwè kanweko nukɔntɔn ɔ tɔn ɖěɖee ɖó nukúnɖiɖo jixwé tɔn lɛ é .
( xà 1 kɔlɛntinu lɛ 6 : 9 - 11 . )
"ee mɛsɛ́dó pɔlu slɛ́ gbɛtɔ́ ɖěɖee ma na ɖu gǔ axɔsuɖuto mawu tɔn tɔn ǎ lɛ é gudo é ɔ , é ɖɔ gɔ́ na ɖɔ : “ nǔ e mɛɖé lɛ ɖò mi mɛ , bo ko nyí ɖ’ayǐ ɔ nɛ . ”"
"amɔ̌ , mawuxówema ɔ kpo gbigbɔ mímɛ́ mawu tɔn kpo ko d’alɔ ye bɔ ye ko huzu ."
"biblu ɖɔ xó dó klisanwun yí ami dó ɖè xwè kanweko nukɔntɔn ɔ tɔn ɖé wu , bɔ è ɖè è sín agun mɛ ; nukɔnmɛ ɔ , è lɛ́ wá yí i d’emɛ ."
"( 1 kɔ . 5 : 1 - 5 ; 2 kɔ . 2 : 5 - 8 ) é dó wusyɛn lanmɛ nú mǐ ɖɔ mǐ sè tagba vovo e nùɖitɔ́ hàtɔ́ mǐtɔn lɛ ko ɖí xwi xá , bo ɖu ɖ’eji gbɔn xó mawu tɔn gblamɛ é à cé ?"
etɛ jí mǐ ka na ɖɔ xó dó ɖò xota elɔ mɛ ?
"3 ðó xó mawu tɔn nyí azɔwanú hlɔnhlɔnnɔ ɖé bo ka ɖò así mǐtɔn wutu ɔ , mǐ jló tawun bo na zán ɖò ali ɖagbe hugǎn ɔ nu ."
"( 2 tim . 2 : 15 ) ðò xota elɔ mɛ ɔ , mǐ na ɖɔ xó dó lee mǐ sixu jó xó mawu tɔn dó bɔ é na ɖè hlɔnhlɔn tɔn tɔ́n bǐ mlɛ́mlɛ́ gbɔn ( 1 ) ɖò gbɛzán mǐtɔn mɛ é , ( 2 ) hwenu e mǐ ɖò alɔ ɖó ɖò sinsɛnzɔ́ ɔ mɛ wɛ é kpo ( 3 ) hwenu e mǐ ɖò nǔ kplɔ́n mɛ wɛ sín ataa jí é kpo wu ."
"nùflínmɛ enɛ lɛ na d’alɔ mǐ , bɔ mǐ na ɖè wanyiyi kpo nùsumɛnukúnmɛ kpo xlɛ́ tɔ́ wanyiyinɔ mǐtɔn jixwé tɔn e nɔ kplɔ́n mǐ nú lè mǐtɔn é . — eza . 48 : 17 ."
ðò gbɛzán mǐtɔn mɛ
"4 . ( a ) enyi xó mawu tɔn na w’azɔ̌ ɖò mǐ wu ɔ , etɛ mǐ ka ɖó na wà ? ( b ) nɛ̌ a ka nɔ mɔ hwenu nú biblu xixa gbɔn ?"
"4 enyi xó mawu tɔn na w’azɔ̌ ɖò mǐ wu ɔ , mǐ ɖó na nɔ xà ɖò gbesisɔmɛ , enyi é nyɔ́ bló ɔ , mǐ na nɔ xà ayihɔngbe ayihɔngbe ."
( joz . 1 : 8 ) é ɖò wɛn ɖɔ alɔnu gègě mǐtɔn tɔn nɔ ján .
"amɔ̌ , mǐ sixu lɔn nú nǔ ɖebǔ kaka jɛ azɔ̌ taji lɛ jí , bonu ye na jɛ aca biblu xixa tɔn mǐtɔn mɛ ǎ ."
"mɛ jehovah tɔn lɛ gègě tɛ́n kpɔ́n bo ba hwenu , bo nɔ xà biblu ayihɔngbe ayihɔngbe , é sixu nyí ɖò ayitéhɔnnu , alǒ ɖò zǎnmɛ kabǐ ɖò hweɖenu ɖò avla wè enɛ lɛ mɛ ."
lee nǔ cí nú ɖɛhanwlantɔ́ ɔ é wɛ é nɔ cí nú ye ; é wlan ɖɔ : “ un yí wǎn nú sɛ́n towe lóóo .
é wu wɛ un nɔ lin tamɛ dó hwebǐnu . ” — ðɛh . 119 : 97 .
"5 , 6 . ( a ) etɛwu tamɛ linlin ka ɖò taji ? ( b ) nɛ̌ mǐ ka sixu lin tamɛ kpɔ́n ganji gbɔn ? ( c ) nɛ̌ hwiɖesunɔ ka ko ɖu lè xó mawu tɔn xixa kpo tamɛ linlin d’eji tɔn kpo gbɔn ?"
"5 gbɔn vo nú biblu xixa ɔ , é lɛ́ nyí nǔ taji ɖɔ mǐ ni lin tamɛ dó nǔ e mǐ xà é jí ."
( ðɛh . 1 : 1 - 3 ) enɛ kɛɖɛ jɛn na d’alɔ mǐ bɔ mǐ na kpéwú bo zán nùnywɛ ma ɖó dogbó e ɖ’emɛ lɛ é ganji .
"wema mɛ xà xó mawu tɔn ɖè wɛ mǐ ɖè à , alǒ tablɛti kabǐ nǔ mɔhun lɛ jí wɛ à , nǔ e gbé mǐ ɖó na nya é wɛ nyí ɖɔ mǐ na ɖè xó e ɖ’emɛ é sín xò tɔn mɛ bo sɔ́ dó ayi mǐtɔn mɛ ."
6 nɛ̌ mǐ ka sixu lin tamɛ kpɔ́n ganji gbɔn ?
"mɛ gègě mɔ ɖɔ é nyɔ́ ɖɔ è ni yì agbɔ̌n jí kpɛɖé ɖò akpáxwé biblu tɔn ɖé xixa gudo , bo kàn nǔ lehun lɛ byɔ : ‘ etɛ nǔ elɔ ka kplɔ́n mì dó jehovah wu ?"
ali tɛ lɛ nu un ka ko ɖò nugbodòdó e ɖò akpáxwé mawuxó ɔ tɔn elɔ mɛ lɛ é zán ɖè wɛ ?
fitɛ lɛ wɛ un ka sixu jla nyiɖée ɖó ɖè ? ’
"enyi mǐ nɔ xoɖɛ bo nɔ lin tamɛ dó xó mawu tɔn jí ɔ , enɛ na sísɛ́ mǐ , bɔ mǐ na zán wěɖexámɛ tɔn lɛ hugǎn ."
"mɔ̌ mɛ ɔ , mǐ na jó è dó bɔ é na ɖè hlɔnhlɔn tɔn tɔ́n hugǎn ɖò gbɛzán mǐtɔn mɛ . — 2 kɔ . 10 : 4 , 5 ."
ðò sinsɛnzɔ́ ɔ mɛ
nɛ̌ mǐ ka ɖó na zán xó mawu tɔn ganji gbɔn ɖò sinsɛnzɔ́ mǐtɔn mɛ ?
7 etɛ ka sixu d’alɔ mǐ bɔ mǐ na zán xó mawu tɔn ganji ɖò sinsɛnzɔ́ mǐtɔn mɛ ?
"nǔ nukɔntɔn ɔ wɛ nyí ɖɔ mǐ ni zán faà hwenu e mǐ ɖò mawuxó ɖɔ wɛ , bo lɛ́ ɖò nǔ kplɔ́n mɛ wɛ é ."
"xó e ɖɔ wɛ é ɖè é wɛ nyí ɖɔ : enyi mǐ xà nǔ sín xó mawu tɔn mɛ tlɔlɔ ɖò sinsɛnzɔ́ ɔ mɛ hǔn , mǐ ɖò jehovah jó dó wɛ bɔ é ɖò xó ɖɔ nú xwétɔ́ ɔ wɛ nɛ ."
wemafɔ biblu tɔn e è xwè sɔ bo ba é na ɖó hlɔnhlɔn hú xó ɖebǔ e mǐ sixu ɖɔ é .
( 1 tɛ . 2 : 13 ) kanbyɔ hwiɖée ɖɔ : ‘ un ka nɔ zán ali e hun nú mì lɛ é bǐ dó má akpáxwé xó mawu tɔn tɔn ɖé xá mɛ e un nɔ hɛn wɛn ɔ yì jó na lɛ é à ? ’
etɛwu mǐ ka ɖó na wà nǔ hú wemafɔ lɛ xixa nú mɛ lɛ kpowun hwenu e mǐ ɖò wɛnɖagbe jla wɛ é ?
8 é ɖò wɛn ɖɔ wemafɔ biblu tɔn lɛ xixa nú mɛ e mǐ ɖò xó ɖɔ ɖó kpɔ́ xá wɛ lɛ é kpowun kún ko kpé ó .
ðó mɛ gègě tíìn bo ɖó nukúnnúmɔjɛnǔmɛ kaka ɖé alǒ ɖebǔ dó biblu jí ǎ .
"é nyí mɔ̌ ɖò xwè kanweko nukɔntɔn ɔ mɛ , bo lɛ́ nyí mɔ̌ ɖò égbé ."
"( hlɔ . 10 : 2 ) enɛ wu ɔ , mǐ ɖó na lin ɖɔ enyi mǐ ko xà wemafɔ biblu tɔn ɖé kpowun ɔ , mɛ lɛ na wlí xó e ɖ’emɛ é ǎ ."
"mǐ ɖó na zán hwenu dó ɖè akpáxwé ɖé lɛ sín wemafɔ ɔ mɛ , vlafo gbɔn xókwin taji lɛ vívɔ́ xà kpo mɔjɛmɛ yetɔn nina kpo gblamɛ ."
"mɔ̌ wiwa na d’alɔ hugǎn , bɔ wɛn e ɖò xó mawu tɔn mɛ ɔ na byɔ linlin kpo ayi tóɖómǐtɔ́ lɛ tɔn kpo mɛ . — xà luki 24 : 32 ."
nɛ̌ mǐ ka sixu xwlé wemafɔ lɛ mɛ ɖò ali e na zɔ́n bɔ è na ɖó sísí nú biblu é nu gbɔn ?
9 é na lɛ́ nyɔ́ ɖɔ mǐ ni xwlé wemafɔ lɛ mɛ ɖò ali e na zɔ́n bɔ è na ɖó sísí nú biblu é nu .
"ði kpɔ́ndéwú ɔ , mǐ sixu ɖɔ : “ mǐ ni kpɔ́n nǔ e gbɛɖotɔ́ ɔ ɖɔ dó xó enɛ wu é . ”"
"enyi mǐ ɖò xó ɖɔ xá mɛ e ma nyí klisanwun ǎ é ɖé wɛ ɔ , mǐ sixu ɖɔ : “ ðǒ ayi nǔ e nùwlanwlan mímɛ́ lɛ ɖɔ nú mǐ é wu . ”"
"alǒ , enyi mǐ ɖò wɛnɖagbe jla mɛ e nyí wemasetɔ́ é ɖé wɛ ɔ , mǐ sixu kanbyɔ ɖɔ : “ a ka ko sè lǒ hwexónu tɔn elɔ kpɔ́n à ? ”"
"nugbǒ ɔ , ɖó gbɛtɔ́ lɛ ɖokpo ɖokpo gbɔn vo nú yeɖée wutu ɔ , mǐ nɔ dó wɛn ɔ ye bɔ é nɔ sɔgbe kpo ninɔmɛ e mɛ ye ɖè é kpo . — 1 kɔ ."
10 mɛ gègě mɔ ɖɔ xó mawu tɔn xixa ɖò sinsɛnzɔ́ ɔ mɛ sixu d’alɔ mɛ e jla wɛn ɔ wɛ ye ɖè lɛ é ɖò ali e è ma sixu jlɛ́ ǎ é nu .
ðǒ ayi kpɔ́ndéwú elɔ wu .
nɔví sunnu ɖé yì ba mɛxomɔ e ko nɔ xà xójlawema mǐtɔn lɛ sín xwè ɖé lɛ ɖíe é ɖé kpɔ́n .
"é hɛn ɔ , é na ko xwlé è atɔxwɛ yaɖeyaɖe ɔ kpowun , amɔ̌ , nɔví ɔ wá gbeta ɔ kɔn bo na xà wemafɔ e é mɔ ɖò xójlawema ɔ mɛ é ɖokpo nú dawe ɔ ."
xógbe enɛ lɛ sɔ́ akpàkpà xwétɔ́ ɔ kaka bɔ é byɔ nɔví sunnu ɔ ɖɔ é ni lɛ́ xà wemafɔ ɔ azɔn wegɔ ɔ .
"dawe ɔ ɖɔ lee é kpo asì tɔn kpo ɖó hudo gbɔdónúmɛ tɔn gbɔn é , bɔ dìn ɔ , é ɖexlɛ́ ɖɔ emi ɖó jlǒ ɖò wɛn biblu tɔn mɛ ."
a yí gbè ɖɔ xó mawu tɔn nɔ ɖè hlɔnhlɔn tɔn xlɛ́ ɖò sinsɛnzɔ́ mǐtɔn mɛ à cé ? — mɛ . 19 : 20 .
hwenu e a ðò nǔ kplɔ́n mɛ wɛ sín ataa jí é
"11 mǐ bǐ wɛ nɔ ɖu vivǐ kplé klisanwun tɔn lɛ , kpléɖókpɔ́ lɛ kpo kpléɖókpɔ́ ɖaxó lɛ kpo yiyi tɔn ."
jehovah sinsɛn wɛ nyí hwɛjijɔ nukɔntɔn e wu mǐ nɔ yì kplé lɛ é .
mǐ nɔ lɛ́ ɖu vivǐ nùkplɔnmɛ gbigbɔ tɔn e mǐ nɔ mɔ ɖò finɛ lɛ é tɔn tawun .
"nɔví ɖěɖee nɔ ɖɔ xó sín ataa jí ɖò hwe enɛ lɛ nu lɛ é ɔ , wǔjɔmɛ ɖaxó wɛ ye ɖó ."
"bɔ ɖò hwe ɖokpo ɔ nu ɔ , ye ɖó na tuùn ɖɔ emi ɖó azɔ̌ ɖaxó ɖé ."
"( ja . 3 : 1 ) ye ɖó na tɛ́n kpɔ́n bɔ hwebǐnu ɔ , nùkplɔnmɛ yetɔn lɛ na nɔ jinjɔn xó mawu tɔn jí ganji ."
nɛ̌ xóɖɔtɔ́ ɖé ka na tɛ́n kpɔ́n bɔ xóɖiɖɔ tɔn na jinjɔn biblu jí gbɔn ?
12 tɛ́n kpɔ́n bonu xóɖiɖɔ towe ni junjɔn mawuxówema ɔ jí .
( jaan 7 : 16 ) etɛ enɛ ka byɔ ?
"nukɔntɔn ɔ , ma lɔn bonu xó e a na ɖɔ lɛ é , nùjlɛdonǔwu e a na na lɛ é alǒ lee a ɖò xó ɔ xwlé mɛ wɛ gbɔn é ni cyɔn yɛ wemafɔ biblu tɔn e a na zán lɛ é jí alǒ ɖè ayi mɛ lɛ tɔn sín ye jí ó ."
"wegɔ ɔ , flín ɖɔ wemafɔ biblu tɔn gègě xixa kpowun kún ko xlɛ́ ɖɔ è kplɔ́n nǔ mɛ sín biblu mɛ ó ."
"nugbǒ ɔ , a sixu zán wemafɔ biblu tɔn gègě bɔ ɖě ka na cí ayi tóɖówetɔ́ lɛ tɔn mɛ ǎ ."
"enɛ wu ɔ , cyan wemafɔ taji e a na xà lɛ é ganji , bo xà ye ganji , tín ye mɛ , nǎ nùjlɛdonǔwu , bo xlɛ́ lee è na zán ye gbɔn é ganji ."
"( nɛɛ . 8 : 8 ) enyi xóɖiɖɔ sín wema e tutoblonunu ɔ sɔnǔ na é ɖé jí wɛ xóɖiɖɔ towe junjɔn hǔn , kplɔ́n xóɖiɖɔ sín wema ɔ , kpo wemafɔ e ɖ’emɛ lɛ é kpo ."
tɛ́n kpɔ́n bo mɔ nǔ jɛ kancica e ɖò xó e ɖò xóɖiɖɔ sín wema ɔ jí lɛ é kpo ee ɖò wemafɔ lɛ tɛntin é kpo mɛ .
"enɛ gudo hǔn , cyan wemafɔ lɛ dó kplɔ́n nǔ taji e ɖò xóɖiɖɔ sín wema ɔ jí lɛ é mɛ ."
"( a sixu mɔ alixlɛ́mɛ ɖagbe lɛ ɖò mọaleyi sọn wehọmẹ lizọnyizọn yẹwhehọluduta tọn mẹ , nùkplɔnkplɔn 21 jɛ 23 . )"
"taji bǐ ɔ , xoɖɛ bo byɔ ɖɔ jehovah ni d’alɔ we bonu a na ɖè linlin xɔ akwɛ e ɖò xó tɔn mɛ lɛ é xlɛ́ . — xà ɛsidlasi 7 : 10 , nwt ; nùnywɛxó 3 : 13 , 14 ."
13 . ( a ) nɛ̌ è ka zán wemafɔ biblu tɔn lɛ ɖò kplé klisanwun tɔn ɖé jí bɔ é wà ɖagbe nú nɔví nyɔnu ɖé gbɔn ? ( b ) nɛ̌ a ka ko ɖu lè nùkplɔnmɛ junjɔn biblu jí e è nɔ xwlé mǐ ɖò kplé mǐtɔn lɛ jí é tɔn gbɔn ?
13 nɔví nyɔnu ɖé nɔ nɔ australie bɔ lee è zán wemafɔ lɛ gbɔn ɖò kplé klisanwun tɔn ɖé jí é wà ɖagbe n’i tawun .
"ninɔmɛ e mɛ è kplɔ́n ɛ bɔ é sù ɖè é nyla tawun có , é ka yí wɛn biblu tɔn bo zé gbɛzán tɔn jó nú jehovah ."
"é ɖò mɔ̌ có , é vɛwǔ n’i bɔ é na yí gbè ɖɔ jehovah yí wǎn nú emi ."
"amɔ̌ , é wá yá é ɔ , é kudeji ɖɔ mawu yí wǎn nú emi ."
etɛ ka d’alɔ ɛ bɔ é mɔ mɔ̌ ?
"huzuhuzu ɖé wá gbɛzán tɔn mɛ hwenu e é lin tamɛ dó wemafɔ biblu tɔn e è zán ɖò kplé klisanwun tɔn mǐtɔn lɛ ɖokpo jí , bɔ é sɔ́ jlɛ́ dó wemafɔ biblu tɔn ɖevo lɛ wu é . * è ka ko zán xó mawu tɔn ɖò kplé lɛ , kpléɖókpɔ́ lɛ kpo kpléɖókpɔ́ ɖaxó lɛ kpo jí , bɔ ye wà ɖagbe nú we gbɔn mɔ̌ kpɔ́n vlafo à ? — nɛɛ . 8 : 12 ."
nɛ̌ mǐ ka sixu xlɛ́ ɖɔ xó jehovah tɔn sù nukún mǐtɔn mɛ gbɔn ?
14 mǐ ɖó na dokú nú jehovah ɖó xó tɔn biblu ɔ wu à cé ?
"é nyí nǎ kɛɖɛ wɛ é na gbɛtɔ́ lɛ kpo wanyiyi kpo ǎ , loɔ , é lɛ́ ɖè akpá tɔn e ɖɔ ɖɔ é na nɔ ayǐ kaka sɔyi é ."
"( 1 pi . 1 : 24 , 25 ) é ɖò wɛn ɖɔ mǐ na xà xó mawu tɔn ɖò gbesisɔmɛ , na zán ɖò gbɛzán mǐtɔn mɛ , bo na lɛ́ zán dó d’alɔ mɛ ɖevo lɛ ."
"mɔ̌ mɛ ɔ , mǐ na xlɛ́ wanyiyi e mǐ ɖó nú dɔkun mawu tɔn enɛ é kpo lee é sù nukún mǐtɔn mɛ gbɔn é kpo , bɔ ɖò taji bǐ ɔ , enɛ na lɛ́ xlɛ́ wanyiyi e mǐ ɖó nú dowatɔ́ tɔn jehovah mawu é kpo lee é sù nukún mǐtɔn mɛ gbɔn é kpo ."
nǔ xó mawu tɔn ni ðè hlɔnhlɔn tɔn tɔ́n hugǎn
ɖò gbɛzán hwiɖesu tɔn mɛ :
nɔ xà ɖò gbesisɔmɛ
nɔ lin tamɛ d’eji
nɔ zán nǔ e a kplɔ́n é
ɖò sinsɛnzɔ́ ɔ mɛ :
nɔ zán mawuxówema ɔ faà
ðè akpáxwé taji lɛ sín wemafɔ ɖé mɛ bo tín ye mɛ
xwlé wemafɔ lɛ mɛ ɖò ali ɖé nu bonu mɛ lɛ na lɛ́ ɖó sísí nú xó mawu tɔn hugǎn
hwenu e a ɖò nǔ kplɔ́n mɛ wɛ sín ataa jí é :
tɛ́n kpɔ́n bonu xóɖiɖɔ towe ni junjɔn mawuxówema ɔ jí
"ma lɔn bonu xó e a na ɖɔ lɛ é , nùjlɛdonǔwu e a na na lɛ é alǒ lee a ɖò xó ɔ xwlé mɛ wɛ gbɔn é ni cyɔn yɛ biblu ɔ jí ó"
“ huzuhuzu ðé ”
"victoria mɔ nugbǒ ɔ bɔ é ko ɖó xwè mɔkpan có , é vɛwǔ n’i bɔ é na yí gbè ɖɔ mawu yí wǎn nú emi ."
nɛ̌ mawu ka d’alɔ ɛ bɔ é wá mɔ ɖɔ é yí wǎn n’i nugbǒ nugbǒ gbɔn ?
victoria ɖɔ :
wemafɔ enɛ lɛ jlɛ́ xó mawu tɔn dó nǔkpɛ́n ɖé wu bɔ mǐ sixu mɔ mǐɖée lee jehovah nɔ mɔ mǐ gbɔn é ɖò nǔkpɛ́n enɛ ɔ mɛ .
"é cí nú mì ɖɔ jehovah ɖò ɖiɖɔ nú mì wɛ ɖɔ : ‘ vicky , wǎ nú mǐ na sè nǔ jɛ mǐɖée gbè mɛ ."
"un tuùn we , bo tuùn hwɛ e a hu lɛ é , un tuùn ayi towe bo yí wǎn nú we . ’"
vɔsisa gbɛxɔnumɛ tɔn vǐ towe tɔn kpéwú bo na súnsún hwɛ ce lɛ ǎ . ’
3 tan gbɛzán tɔn : nǔ e jehovah byɔ é wiwa nɔ hɛn nyɔna lɛ wá
27 novembre 2017 – 3 décembre 2017
7 yǐ wǎn titewungbe nú mɛ ðò nǔwiwa lɛ mɛ
wanyiyi adodwé wɛ nɔ ɖè klisanwun nugbǒ lɛ xlɛ́ .
xota elɔ na ɖɔ xó dó ali ɖěɖee nu mǐ sixu ɖè “ wanyiyi nùjɔnǔ tɔn ” xlɛ́ ɖè é tɛnnɛ jí . — 2 kɔ .
6 : 6 . 4 - 10 décembre 2017
"12 nugbǒ ɔ ‘ hɛn fífá wá ǎ , loɔ , hwǐ wɛ é hɛn wá ’"
kɔ e hɛnnumɔ nùmaɖitɔ́ lɛ ma nɔ ɖó nugbǒ ɔ wu ǎ é sixu zɔ́n bɔ gbɛ̀ vɛwǔ nú togun jehovah tɔn .
"ðò xota elɔ mɛ ɔ , mǐ na mɔ lee mǐ sixu ɖí xwi xá wuvɛ̌ e gbeklanxamɛ xwédo tɔn nɔ hɛn wá lɛ é b’ɛ na kpa mǐ gbɔn é ."
17 jozɛfu alimatéenu ɔ xlɛ́ ðɔ emi nyí ahwanvu jezu tɔn
11 - 17 décembre 2017
21 nǔmimɔ zakalíi tɔn lɛ : nɛ̌ ye ka kàn we gbɔn ?
18 - 24 décembre 2017
26 ahwankɛkɛví lɛ kpo axɔsugbakún ɖé kpo nɔ nya xɛ ðò jǐ towe
"xota elɔ lɛ ɖɔ xó dó nǔmimɔ zakalíi tɔn ayizɛngɔ ɔ , tɛnwegɔ ɔ kpo tantɔngɔ ɔ kpo jí ."
"nǔmimɔ ayizɛngɔ ɔ kpo tɛnwegɔ ɔ kpo na d’alɔ mǐ , bɔ wǔjɔmɛ e mǐ ɖó bo na wà sinsɛnzɔ́ ɖò tutoblonunu mímɛ́ mawu tɔn mɛ é na sù nukún mǐtɔn mɛ ."
"nǔmimɔ tantɔngɔ ɔ na xlɛ́ mǐ lee jehovah nɔ nya xɛ ɖò mɛsɛntɔ́ tɔn lɛ jí , bonu ye na mɔ tɛn dó bló sinsɛn nugbǒ ɔ gbɔn é ."
31 xomɛnyínyɔ́ klisanwun tɔn sín nǔwiwa ðokpo
nǔ e jehovah byɔ é wiwa nɔ hɛn nyɔna lɛ wá
mɛ e tɔn wɛ é olive matthews
“ mǐ na wà mɔ̌ ! ”
"lee nyì kpo asú ce kpo , gɔ́ nú fofó ce kpo asì tɔn kpo yí gbè nú byɔ e è byɔ mǐ ɖɔ mǐ ni wá bɛ́ azɔ̌ ɖé é gbɔn é nɛ ."
etɛwu mǐ ka yí gbè na ? nɛ̌ jehovah ka dó nú mǐ gbɔn ?
un ɖó fofó ɖokpo b’ɛ nɔ nyí bob .
"hwenu e un ɖó xwè tɛnnɛ mɔ̌ é ɔ , tɔ́ mǐtɔn e nyí mɛɖé bo gbɛ́ wǎn nú yɛmɛnúwiwa sinsɛn tɔn é mɔ wema ɖé lɛ , bɔ ye ɖè mɛ̌ sinsɛn nùvú lɛ ."
nǔ e é xà lɛ é kpaca ɛ tawun .
"xwè yɔywɛ ɖé gudo ɔ , bob atkinson wá xwé mǐtɔn gbè bo xò xóɖiɖɔ nɔví rutherford tɔn lɛ ɖokpo ɖò glamafónu jí ."
mǐ ɖ’ayi wu ɖɔ gbɛ̌ta e ɖè wema lɛ tɔn é ɖokpo ɔ wɛ lɛ́ ɖè xóɖiɖɔ ɔ lɔ tɔ́n !
mɛjitɔ́ ce lɛ byɔ nɔví atkinson ɖɔ é na nɔ ɖu gbadanu nùɖuɖu ɖò mǐ gɔ́n gbadanu lɛ bǐ bo na nɔ na xósin nú nǔ tobutobu e mǐ nɔ kanbyɔ dó biblu jí lɛ é .
"è byɔ mǐ ɖɔ mǐ ni nɔ wá kplé lɛ ɖò nɔví ɖé sín xwégbe , bɔ fí ɔ ɖó kilomɛtlu yɔywɛ ɖé dó xwé mǐtɔn gbè ."
"mǐ yawu yí gbè , bɔ è ɖó agun kpɛví ɖé ayǐ ɖò hemsworth ."
"é lín ǎ bɔ mǐ nɔ yí devizɔwatɔ́ kpɔnla tɔn lɛ ( è nɔ ylɔ ye ɖɔ nukúnkpénuwutɔ́ lɛdo tɔn lɛ ɖò égbé ) dó xwé mǐtɔn gbè , bo nɔ ylɔ gbexosin - alijitɔ́ e yá dó mǐ lɛ é ɖɔ ye ni wá ɖu nǔ ."
kpɔ́ninɔ xá ye wà ɖagbe nú mì tawun .
"mǐ jɛ ajɔ̌ ɖé wà jí , bɔ tɔ́ ce ɖɔ nú fofó ce ɖɔ : “ enyi a jló na gosin xwégbe , bo na nyí gbexosin - alijitɔ́ ɖé ɔ , mǐ na jó ajɔ̌ ɔ dó . ”"
"bob yí gbè , bo gosin xwégbe bo nyí gbexosin - alijitɔ́ hwenu e é ɖó xwè 21 é ."
"xwè wè gudo , hwenu e un ɖó xwè 16 é ɔ , un nyí gbexosin - alijitɔ́ ɖé ."
"gbɔn vo nú aklunɔzán gblamɛ fifo lɛ ɔ , ɖibla nyí nyiɖokpo wɛ nɔ w’azɔ̌ , bo nɔ zán kati kúnnuɖiɖe tɔn ɖé kpo glamafónu ɖé kpo ."
"amɔ̌ , jehovah dó nú mì , bɔ un mɔ biblu kplɔntɔ́ e yì nukɔn tawun é ɖé ."
xwédo tɔn sín hagbɛ̌ lɛ gègě wá yí nugbǒ ɔ .
"wɛkɛ hwan wegɔ ɔ tɛntin wɛ mǐ ɖè dìn , bɔ è ɖegbe nú nyɔnu lɛ ɖɔ ye na nɔ gudo nú ahwan ."
"ðó mǐ nyí sinsɛnzɔ́watɔ́ hwebǐnu tɔn wutu ɔ , mǐ mɛ gbexosin - alijitɔ́ titewungbe lɛ ɖó nukún ɖɔ è na jó mǐ dó lee è jó sinsɛnzɔ́watɔ́ sinsɛn ɖevo lɛ tɔn dó gbɔn é ɖɔhun ."
"amɔ̌ , hwɛɖɔxɔsa lɛ yí gbè ǎ , enɛ wu ɔ , è ɖó hwɛ nú mì bɔ un sɛ̀n gan nú azǎn 31 ."
"ðò xwè e bɔ d’ewu é mɛ hwenu e un ɖó xwè 19 gudo é ɔ , un na nyikɔ bonu è na sɔ́ mì dó mɛ e ayixa yetɔn gbɛ́ ahwanzɔ́ na lɛ é mɛ ."
"è kplá mì yì hwɛɖɔxɔsa vovo wè , ye ka yí gbè nú xó ce ǎ ."
"hwenu e nǔ enɛ lɛ bǐ ɖò jijɛ wɛ é ɔ , un tuùn ɖɔ gbigbɔ mímɛ́ ɖò alɔ dó mì wɛ , bɔ jehovah hɛn alɔ ce , bo hɛn mì lidǒ , bo lɛ́ na hlɔnhlɔn mì . — eza . 41 : 10 , 13 ."
alɔdómɛtɔ́ yɔyɔ̌ ðé
arthur matthews kpo nyì kpo kpé ɖò 1946 .
"gan wɛ é sɛ̀n nú sun atɔn , ɖó ayi tɔn gbɛ́ ahwanzɔ́ n’i wutu bo tɔ́n kɛɖɛ , bo wá gɔ́ nú nɔví sunnu tɔn dennis e nyí gbexosin - alijitɔ́ titewungbe ɖé ɖò hemsworth é ."
"tɔ́ yetɔn kplɔ́n nǔ ye dó jehovah wu sín hwenu e ye kpó ɖò vǔ é , bɔ ye bló baptɛm hwenu e ye ɖò winnyawinnya mɛ é ."
"é sɔ́ lín ɖebǔ ǎ bɔ è sɛ́ dennis dó irlande , bɔ é kpò arthur kɛɖɛ ."
"lee arthur dɔnkpɛvu gbexosin - alijitɔ́ azɔ̌syɛnsyɛnwatɔ́ enɛ nɔ zán gbɛ̀ gbɔn é jiwǔ nú mɛjitɔ́ ce lɛ , bɔ ye byɔ ɛ ɖɔ é ni wá nɔ kpɔ́ xá emi ."
"enyi un wá ba mɛ ce lɛ kpɔ́n ɔ , arthur kpo nyì kpo ɖɔ ɖɔ è ɖu nǔ kpé ɔ , mǐ na nɔ klɔ́ gannu lɛ ."
mǐ wá jɛ nǔ wlan sɛ́dó mǐɖée jí .
"ðò 1948 ɔ , è ɖɔ ɖɔ arthur na lɛ́ sɛ̀n gan nú sun atɔn ɖevo ."
"mǐ wlí alɔ ɖò janvier 1949 , bo ɖó linlin ɔ , bo na kpó ɖò sinsɛnzɔ́ hwebǐnu tɔn wà wɛ nú hwenu gègě lee é nyɔ́ bló gbɔn é ."
"nyɔna jehovah tɔn kpo tuto ɖagbe e mǐ bló é kpo zɔ́n , bɔ mǐ nɔ zán gbɔjɛ hwenu mǐtɔn dó gbɛ̀ atín sínsɛ́n lɛ bo nɔ mɔ akwɛ kpɛɖé , bo na dó sixu kpó ɖò gbexosin - alijitɔ́ nyí wɛ ."
"ðò hemsworth , ɖò 1949 , hwenu e mǐ wlí alɔ b’ɛ ɖó táan klewun ɖé gudo é"
"xwè ɖokpo jɛji gudo kpowun ɔ , è byɔ mǐ ɖɔ mǐ ni yì gbadahweji irlande tɔn , mǐ na tó yì armagh hwɛ̌ , bɔ enɛ ɔ gudo ɔ , mǐ na yì newry ; sinsɛn katolika tɔn wɛ gɔ́ toxo enɛ lɛ bǐ mɛ ."
"kɔgbidinúmɛ syɛn ɖò xá ɔ mɛ tawun , bɔ mǐ ɖó na cɔ́ mǐɖée ɖesu , bo tuùn hwenu e mǐ na ɖɔ xó nú mɛ lɛ dó é ."
"nɔví asú kpo asì kpo ɖé sín xwégbe wɛ mǐ nɔ bló kplé lɛ ɖè , bɔ fí ɔ ɖó kilomɛtlu 16 dó fí e mǐ nɔ nɔ é ."
“ mǐ na wà mɔ̌ ! ”
"nɔví sunnu ɖé yí mǐ mɛ bǐ , gɔ́ nú pryce hughes ee wá nyí devizɔwatɔ́ alaxɔ tɔn ɖò grande - bretagne é dó xwé tɔn gbè kpo xomɛnyínyɔ́ kpo ."
"zǎnmɛ gbè ɖokpo ɔ , mǐ ɖò xó ɖɔ dó akpomɛwema la voie de dieu est une voie d’amour e è ɖetɔ́n , ɖò taji ɔ , ɖó irlande nu lɛ wu é jí wɛ ."
nɔví hughes ɖɔ xó dó lee é vɛwǔ bɔ è na ɖɔ xó nú mɛ e nɔ yì katolika ɖò république d’irlande lɛ é gbɔn é jí .
"è ɖè nɔví lɛ tɔ́n sín xwé yetɔn lɛ gbè , bɔ ahwan adakaxotɔ́ e yɛhwenɔ lɛ fɔ́n dó ye jí é huzu kpannukɔn ye ."
"pryce ɖɔ : “ mǐ ɖó hudo asú kpo asì kpo lɛ , kpodo mɔ̌to lɛ kpan tɔn , bo na bɛ́ nùjlajla bunɔ ɖé , bá má akpomɛwema ɔ gbɔn tò ɔ mɛ . ” * mǐ yawu yí gbè ɖɔ : “ mǐ na wà mɔ̌ ! ”"
enɛ wɛ nyí xó e un ɖɔ ɖò bǐbɛ̌mɛ tan elɔ tɔn é .
nyì kpo gbexosin - alijitɔ́ hàtɔ́ ce lɛ kpo ɖò klobóto ɖé mɛ
"fí ɖokpo e gbexosin - alijitɔ́ lɛ sixu nɔ hwebǐnu ɖò dublin é wɛ nyí xwé mamáa rutland tɔn gbè , nɔví nyɔnu gbejinɔtɔ́ hwenu línlín tɔn ɖé wɛ ."
"ee mǐ nɔte finɛ , bo sà nǔ mǐtɔn ɖé lɛ gudo é ɔ , mǐ mɛ ɛnɛ lɛ byɔ klobóto bob tɔn mɛ ."
"mǐ mɔ mɔ̌to zǎn kpò e sɔgbe xá ninɔmɛ ɔ é ɖé , bo byɔ mɛ e sà nú mǐ é ɖɔ é ni kun wá ɖó xwégbe nú mǐ , ɖó mǐ mɛ ɖě nyɔ́ kun ǎ wutu ."
"arthur nɔ ayijinjɔn ɖò zan jí zǎn ɔ mɛ , bo mɔ éɖée ɖò mɔ̌to ɔ kun wɛ ."
"ayihɔngbe tɔn zǎnzǎn hwenu e é ɖò tintɛnkpɔn wɛ bo na ɖè mɔ̌to ɔ tɔ́n é ɔ , mɛsɛ́dó mildred willett ( ee wá da john barr é ) gbɔn finɛ ."
éyɛ nyɔ́ mɔ̌to kun .
"ee mǐ ɖò ali jí bɔ é kplɔ́n kunkun tɔn kpɛɖé mǐ é ɔ , mǐ lɔ nyɔ́ kun ."
mɔ̌to mǐtɔn kpo vagɔ́ɔn e mɛ mǐ nɔ dɔ́ é kpo
mǐ ɖó hudo fí e mǐ na nɔ é tɔn .
"mǐ ɖ’acéjí bo nyì alɔ nú vagɔ́ɔn ɖé mɛ dídɔ́ ɖó gbeklanxamɛtɔ́ lɛ sixu wá dó zo , enɛ wu ɔ , mǐ ba xɔ kaka bo ka mɔ ɖě ǎ ."
"ayihɔngbe tɔn ɔ , nǔ e mǐ wá mɔ é wɛ nyí vagɔ́ɔn kpɛví e è sɔ́ dó bló xɔ na bɔ akánma kpɛví wè ɖ’emɛ bɔ ɖě ɖò ɖě ta nu é ."
enɛ wɛ wá nyí xwé mǐtɔn .
mǐ w’azɔ̌ gbɔn fí e ɖò zɔ bo ɖó kilomɛtlu 16 yì jɛ 24 é jí bǐ .
"enyi mǐ sɛ̀ tɛn yì fí ɖevo ɔ , mǐ nɔ lɛ́ lɛkɔ wá ba mɛ ɖěɖee ɖò fí e mǐ jɛ agban ɖó é kpɔ́n ."
"mǐ gbɔn xwé e ɖò tofɔligbé - zǎnzǎnhweji tò ɔ tɔn lɛ é bǐ gbè , cobɔ mɛ lɛ ka doya nú mǐ kaka ɖé ǎ , bo má akpomɛwema 20 000 jɛji , bo sɔ́ nyikɔ mɛ e ɖó jlǒ lɛ é tɔn jó nú alaxɔ grande - bretagne tɔn ."
nyɔna ɖaxó ɖé wɛ é nyí ɖɔ kúnnuɖetɔ́ kanweko mɔkpan ko ɖò finɛ dìn !
"mǐ lɛkɔ wá angleterre , bo wá yì écosse"
"é wá yá é ɔ , è sɛ́ mǐ dó tofɔligbé londres tɔn ."
"aklunɔzán gblamɛ yɔywɛ ɖé gudo ɔ , è ylɔ arthur sín alaxɔ grande - bretagne tɔn mɛ , bo byɔ ɛ ɖɔ é ni wá bɛ́ nukúnkpénuwutɔ́zɔ́ ayihɔngbe tɔn ."
"ee è kplɔ́n azɔ̌ mǐ nú aklunɔzán gblamɛ ɖokpo gudo é ɔ , mǐ yì lɛdo mǐtɔn mɛ ɖò écosse ."
"arthur mɔ hwenu kaka ɖé bo dó sɔnǔ nú xóɖiɖɔ tɔn lɛ ǎ , amɔ̌ , gbesisɔmɛ e é ɖè bo na ɖu ɖò wuvɛ̌ lɛ jí ɖò sinsɛnzɔ́ jehovah tɔn mɛ é dó wusyɛn lanmɛ nú mì tawun ."
"mǐ ko w’azɔ̌ ɖò fí e è ma ɖè nú mɛɖé ǎ é nú xwè ɖé lɛ , dìn ɔ , nyɔna jiwǔ ɖé wɛ é nyí ɖɔ mǐ ɖò nɔví sunnu kpo nɔví nyɔnu kpo gègě tɛntin ."
"hwenu e è ylɔ arthur ɖɔ é na yì wemaxɔmɛ galadi tɔn xɔ sun wǒ ɖò 1962 ɔ , mǐ ɖó na wá gbeta taji ɖé kɔn ."
"mǐ wá gbeta ɔ kɔn ɖɔ é byɔ ɖɔ arthur ni jó mì dó bo yì có , é sɔgbe ɖɔ é ni yí gbè nú wǔjɔmɛ enɛ ."
"ðó wegɔ ce ma sɔ́ ɖò akpá ce ǎ wutu ɔ , è lɛkɔ nú mì sɛ́dó hemsworth , bɔ un nyí gbexosin - alijitɔ́ titewungbe ɖò dɔ̌n ."
"ee arthur lɛkɔ ɖò xwè ɖokpo gudo é ɔ , è sɛ́ mǐ dó , bɔ mǐ wà nukúnkpénuwutɔ́ agbegbe tɔn sín azɔ̌ , bo nɔ gbɔn écosse , totaligbé angleterre tɔn kpo totaligbé irlande tɔn kpo ."
azɔ̌ yɔyɔ̌ ðé ðò irlande
"mǐ ɖu vivǐ tomɛyitɔ́zɔ́ ɔ tɔn tawun , amɔ̌ , ɖò bǐbɛ̌mɛ ɔ , ado nɔ hu mì tawun dó huzuhuzu enɛ wu ."
"nú un kpɔ́n gudo sɛ́dó dìn ɔ , é nɔ sù nukún ce mɛ tawun ɖɔ è jɔwu mì bɔ un ɖò sinsɛnzɔ́ wà wɛ ɖò betɛli ."
"un mɔ ɖɔ enyi è yí gbè nú azɔ̌ ɖé bo ma tlɛ tuùn lee è na wà gbɔn tawun é ǎ ɔ , jehovah na dó nú mɛ hwebǐnu ."
"ðò betɛli ɔ , un wà bilóo mɛ sín azɔ̌ , bɛ́ wema lɛ dó gbǎ mɛ , ɖa nǔ bo nɔ jla xɔ mɛ ɖó ."
"nú táan ɖé ɔ , mǐ lɛ́ wà nukúnkpénuwutɔ́ agbegbe tɔn sín azɔ̌ , bo kpéwú bo mɔ nɔví e ɖò tò ɔ mɛ lɛ é ."
"gɔ́ nú enɛ ɔ , mɔ e mǐ mɔ bɔ biblu kplɔntɔ́ mǐtɔn lɛ ɖò nukɔn yì wɛ é zɔ́n bɔ kancica syɛnsyɛn ɖé ɖò mǐ kpo xwédo gbigbɔ tɔn mǐtɔn kpo tɛntin ɖò irlande ."
nyɔna ɖaxó tɛ ɖíe !
huzuhuzu ðé ðò hwenuxó yɛhwexɔsuðuto ɔ tɔn irlande tɔn mɛ
"kpléɖókpɔ́ akɔjɔkplé tɔn nukɔntɔn e è bló ɖò irlande é ɔ , dublin wɛ è bló ɖè ɖò 1965 . * gbeklanxamɛ ɔ syɛn tawun có , kpléɖókpɔ́ ɔ yì ganji ."
mɛ e yí kpléɖókpɔ́watɔ́ 3 500 e gosin tò ɖevo mɛ lɛ é dó xwégbe lɛ é ɖokpo ɖokpo mɔ wema - sɛ́dó - mɛ kúdónúmɛ tɔn ɖé .
xwétɔ́ lɛ wá kpa kpléɖókpɔ́watɔ́ lɛ ɖó zinzan ɖagbe yetɔn wu .
huzuhuzu ɖé wɛ enɛ nyí nú irlande nugbǒ .
"ðò 1966 ɔ , totaligbé irlande tɔn kpo tofɔligbé tɔn kpo bǐ wá kplé bo ɖò alaxɔ dublin tɔn sín acɛ mɛ ; vogbingbɔn ɖaxó ɖé wɛ enɛ nyí ɖò tɔtɛntinto ɔ mɛ ɖó kínklán e tíìn ɖò mɛ lɛ tɛntin ɖó toxóɖiɖɔ kpo sinsɛn kpo wu é wutu ."
"xomɛ hun mǐ tawun , ɖó mɔ e mǐ mɔ bɔ mɛ gègě gosin katolika mɛ wá nugbǒ ɔ mɛ , lobo ɖò jehovah sɛ̀n wɛ ɖó kpɔ́ xá mɛ é ko nyí protestant kpɔ́n lɛ é wutu ."
azɔ̌ ðevo sésé
è ɖɔ mɔ̌ nú mǐ hwenu e lanmɛ arthur tɔn jɛ adohu adohu ɖó nú mì jí é .
dotóo lɛ mɔ ɖɔ é ɖò azɔn parkinson tɔn jɛ wɛ .
"ðò 20 mai 2015 ɔ , asú ce e kpo nyì kpo nɔ kpɔ́ nú xwè 66 é kú ."
un jɛ dò tɔn tawun .
"enyi un sè lee mɛ lɛ yí wǎn nú arthur gbɔn é ɔ , é nɔ dó wusyɛn lanmɛ nú mì tawun ."
"xɔ́ntɔn lɛ sɛ́ wema dó mì sín irlande , grande - bretagne , bɔ mɛ ɖevo lɛ tlɛ sɛ́dó mì sín états - unis ."
"wema enɛ lɛ kpo wusyɛn e nɔví arthur tɔn dennis kpo asì tɔn mavis kpo , gɔ́ nú fofó ce sín vǐ nyɔnu ruth kpo judy kpo nɔ dó lanmɛ nú mì é kpo d’alɔ mì tawun bɔ un sixu ɖɔ ǎ ."
wemafɔ biblu tɔn e dó wusyɛn lanmɛ nú mì tawun é wɛ nyí ezayíi 30 : 18 .
é ɖɔ : ‘ jehovah ɖó jlǒ bo na wà ɖagbe nú mì .
"é na site bo na kú nǔblawu nú mì , ɖó jehovah ɔ , mawu hwɛjijɔnɔ wɛ ."
nǔ nyɔ́ nú mɛ e ɖò nukún ɖó è wɛ lɛ bǐ . ’
"tuùn e un tuùn ɖɔ jehovah ɖó suúlu bo ɖò te , bo na vɔ́ nǔ lɛ jlaɖó , bo na lɛ́ zɔ́n azɔ̌ akpàkpà sɔ́ mɛ tɔn lɛ mǐ ɖò gbɛ̀ yɔyɔ̌ ɔ mɛ é dó gbɔ nú mì tawun ."
"enyi un kpɔ́n gbɛzán mǐtɔn sɛ́dó ɔ , un nɔ mɔ lee jehovah nɔ gudo nú azɔ̌ ɔ ɖò irlande , bo kɔn nyɔna d’eji gbɔn é ."
un nɔ kpɔ́n alɔ kpɛ e un ɖó ɖò nukɔnyiyi gbigbɔ tɔn enɛ mɛ é dó mɔ wǔjɔmɛ ɖaxó ɖé .
é ɖò wɛn ɖɔ nǔ e jehovah byɔ mǐ é wiwa hwebǐnu nɔ hɛn nyɔna lɛ wá .
"kpɔ́n annuaire des témoins de jéhovah 1988 mɛ , wexwɛ 101 - 102 ."
"kpɔ́n annuaire 1988 mɛ , wexwɛ 109 - 112 ."
yǐ wǎn titewungbe nú mɛ ðò nǔwiwa lɛ mɛ
"“ mi ma nú mǐ ni nɔ yí wǎn nú mɛ ɖò nu kpo xó víví kpo kpowun ó ; loɔ , wanyiyi titewungbe e nɔ ɖè éɖée xlɛ́ gbɔn nǔwiwa lɛ mɛ ɔ wɛ mǐ ɖó na ɖó . ” — 1 jaan 3 : 18 ."
"han lɛ : 106 , 100"
a ka flín à ?
wanyiyi tɛ ka nyí ɖaxó hú bǐ ɔ ?
nɛ̌ mǐ ka sixu kudeji ɖɔ wanyiyi adodwé ɔ wɛ mǐ ɖó gbɔn ?
wanyiyi tɛ ka nyí ɖaxó hú bǐ ɔ ? etɛwu é ka nyí mɔ̌ ?
( kpɔ́n fɔtóo e ɖò bǐbɛ̌mɛ é . )
wanyiyi e junjɔn nugbodòdó e sɔgbe lɛ é jí bo nyí a·gaʹpe é nyí nùnina ɖé bo gosin jehovah gɔ́n .
é wɛ nyí jɔtɛn wanyiyi enɛ tɔn .
( 1 jaan 4 : 7 ) wanyiyi alɔkpa enɛ wɛ nyí ɖaxó hú bǐ ɔ .
"nugbǒ wɛ ɖɔ é sixu byɔ ɖɔ è ni keya nú mɛ alǒ yá wǔ dó mɛ , amɔ̌ , cejɛnnabi ma ɖó núwiwa nú ɖagbe mɛ ɖevo lɛ tɔn wɛ è nɔ dó tuùn na jɛ nukɔn ."
"sɔgbe kpo wema nukúnɖeji ɖé kpo ɔ , a·gaʹpe ɔ “ nǔ ɖěɖee é nɔ sísɛ́ mɛ bɔ è nɔ wà lɛ é kɛɖɛ jɛn sixu ɖè è xlɛ́ . ”"
"hwenu e mǐ ɖè wanyiyi e mɛ cejɛnnabi ma ɖè ǎ é xlɛ́ , alǒ , è ɖexlɛ́ mǐ é ɔ , gbɛzán mǐtɔn nɔ kpɔ́n te , nɔ ɖó awǎjijɛ , lobo nɔ lɛ́ ɖó nu ."
2 jehovah ko ɖò wanyiyi ɖexlɛ́ gbɛtɔ́ lɛ wɛ cobo dá adamu kpo ɛvu kpo .
"é bló ayikúngban bonu é na nyí fí e gbɛtɔ́ na nɔ gbɛ̀ ɖè kpowun é ǎ , loɔ , é na nyí xwé gbɛtɔ́ tɔn tɛgbɛ , fí e è na ɖu vivǐ gbɛ̀ tɔn ɖè bǐ mlɛ́mlɛ́ é ."
"é nyí lè jehovah ɖesunɔ tɔn wu wɛ é bló mɔ̌ ǎ , ɖagbe mǐtɔn wu wɛ ."
"é lɛ́ ɖè wanyiyi e ma ɖó cejɛnnabi ǎ é xlɛ́ , ɖó é kɔn nyɔna dó vǐ tɔn e ɖò ayikúngban jí lɛ é jí kpo linlin ɔ kpo ɖɔ ye na nɔ gbɛ̀ ɖò palaɖisi e é sɔnǔ tɔn nú ye é mɛ ."
"3 hwenu e adamu kpo ɛvu kpo fɔ́n gǔ gudo é ɔ , jehovah ɖè wanyiyi e ma ɖó cejɛnnabi ǎ é xlɛ́ ɖò ali ɖaxó ɖé nu ."
"é sɔnǔ bo na xɔ gbɛ̀ nú kúnkan gǔfɔntɔ́ wè lɛ tɔn , ɖó é ɖeji ɖɔ ɖé lɛ ɖò vǐ yetɔn lɛ mɛ na yí gbè nú wanyiyi tɔn . ( bǐb ."
"3 : 15 , nwt ; 1 jaan 4 : 10 ) sín hwenu e jehovah d’akpá mɛhwlɛngantɔ́ sɔgudo tɔn ɖé tɔn é jɛn é mɔ ɖɔ è ko savɔ̌ ɔ ."
"enɛ wu ɔ , xwè 4 000 mɔ̌ gudo ɔ , jehovah gbɛ́ ǎ bo sè wuvɛ̌ tawun lobo sɔ́ vǐɖokponɔ tɔn dó savɔ̌ dó gbɛ̀ ɔ tamɛ ."
( jaan 3 : 16 ) wanyiyi jehovah tɔn e ma ɖó cejɛnnabi ǎ é nɔ sù nukún mǐtɔn mɛ tawun .
etɛ ka xlɛ́ ɖɔ gbɛtɔ́ hwɛhutɔ́ lɛ kpé nǔ wu bo na ɖè wanyiyi e ma ɖó cejɛnnabi ǎ é xlɛ́ ?
4 mǐ kpé nǔ wu bo na ɖè wanyiyi e ma ɖó cejɛnnabi ǎ é xlɛ́ ɖó mawu dá mǐ ɖò akpajlɛ tɔn mɛ .
"hwɛhuhu sín gǔ e mǐ ɖu é nɔ zɔ́n bɔ wanyiyi ɖiɖexlɛ́ nɔ vɛwǔ nú mǐ , amɔ̌ , nǔwukpikpé e mǐ ɖó bo na wà mɔ̌ é bú ǎ ."
abɛli ɖè wanyiyi xlɛ́ mawu bɔ cejɛnnabi ma ɖó sísɛ́ ɛ b’ɛ xwlé nǔ ɖagbe hugǎn e é ɖó é è .
"( bǐb . 4 : 3 , 4 ) nɔwée ɖè wanyiyi e ma ɖó cejɛnnabi ǎ é xlɛ́ mɛ e nɔ gbɛ̀ kpo é kpo lɛ é , bo jla wɛn mawu tɔn nú xwè mɔkpan ; mɛɖebǔ yí ǎ có , é ka wà mɔ̌ ."
"( 2 pi . 2 : 5 ) ablaxamu bló bɔ wanyiyi e é ɖó nú mawu é jɛ nukɔn nú jlǒ éɖesunɔ tɔn lɛ , hwenu e è ɖegbe n’i ɖɔ é ni sɔ́ vǐ tɔn izaki dó savɔ̌ na é ."
"( ja . 2 : 21 ) sunnu gbejinɔtɔ́ enɛ lɛ ɖɔhun ɔ , mǐ jló na ɖè wanyiyi xlɛ́ , nú mǐ na bo tlɛ ɖò wuvɛ̌ lɛ mɔ wɛ ɔ nɛ ."
wanyiyi adodwé gbɔn vo nú wanyiyi yɛwiwa tɔn
"5 biblu tinmɛ ɖɔ è kún nɔ ɖè wanyiyi adodwé ɔ xlɛ́ ɖò “ nu kpo xó víví kpo kpowun ó ; loɔ , wanyiyi titewungbe e nɔ ɖè éɖée xlɛ́ gbɔn nǔwiwa lɛ mɛ ɔ wɛ . ” ( 1 jaan 3 : 18 ) ðiɖɔ wɛ è ɖè ɖɔ mǐ kún sixu ɖɔ xó dó ɖè wanyiyi xlɛ́ mɛ ó à ? eǒ ! ( 1 tɛ ."
"4 : 18 ) é nyɔ́ wà ɔ , xó kɛɖɛ ɖiɖɔ mɛ wɛ mǐ na nɔ ɖè wanyiyi mǐtɔn xlɛ́ ɖè ǎ , loɔ , hwenu e é byɔ ɖɔ è ni wà nǔ é ɔ , mǐ ɖó na wà nǔ ."
"ði kpɔ́ndéwú ɔ , hwenu e klisanwun gbɛ̌ mǐtɔn ɖé ɖó hudo dandannú gbɛmɛ tɔn lɛ tɔn é ɔ , nyɔna e mǐ na byɔ n’i lɛ é kɛɖɛ sín hudo wɛ é ɖó ǎ ."
"( ja . 2 : 15 , 16 ) ðò ali ɖokpo ɔ nu ɔ , wanyiyi e mǐ ɖó nú jehovah kpo nɔzo mǐtɔn lɛ kpo é nɔ sísɛ́ mǐ , bɔ mǐ nɔ cí xwégbe kpowun bo nɔ byɔ mawu ɖɔ ‘ é ni sɛ́ azɔ̌watɔ́ dó jinukúngbo ɔ mɛ ’ ǎ , é nyɔ́ wà ɔ , mǐɖesunɔ nɔ ɖó alɔ ɖò wɛnɖagbejijlazɔ́ ɔ mɛ bǐ mlɛ́mlɛ́ . — mat . 9 : 38 ."
"6 , 7 . ( a ) etɛ “ wanyiyi nùjɔnǔ tɔn ” ɖiɖexlɛ́ ka nyí ? ( b ) nǎ kpɔ́ndéwú wanyiyi yɛmɛnúwiwa tɔn ɖé lɛ tɔn ."
6 mɛsɛ́dó jaan wlan ɖɔ mǐ ɖó na ɖó “ wanyiyi titewungbe e nɔ ɖè éɖée xlɛ́ gbɔn nǔwiwa lɛ mɛ ɔ . ”
mɛsɛ́dó pɔlu lɔ wlan ɖɔ wanyiyi mǐtɔn ɖó na “ yì xomɛ ganji ” kabǐ ɖó na nyí wanyiyi “ nùjɔnǔ tɔn . ” ( hlɔ .
"12 : 9 ; 2 kɔ . 6 : 6 ) mǐ sixu nyí nǔ vo , bo ka ɖò vo ɖexlɛ́ wɛ , bo na ɖɔ ɖɔ mǐ ɖò wanyiyi adodwé ɖexlɛ́ wɛ ǎ ; mɔ̌ wiwa na cí kalétanukún xwixwe ɖɔhun ."
mǐ sixu kanbyɔ ɖɔ : ‘ mɛ e ɖò wanyiyi yɛmɛnúwiwa tɔn ɖexlɛ́ wɛ é ka sixu ɖɔ ɖɔ emi ɖó wanyiyi nùjɔnǔ tɔn dóó à ? ’
eǒ .
"enɛ nyí wanyiyi ɖě ǎ , nùvlɛnǔ e ma hwɛ́n nùɖé ǎ é wɛ ."
7 mǐ ni ɖɔ xó dó kpɔ́ndéwú wanyiyi yɛmɛnúwiwa tɔn tɔn ɖé lɛ jí .
"ðò jikpá edɛni tɔn mɛ ɔ , satáan xlɛ́ ɖɔ nǔ e nyí ɖagbe hugǎn nú ɛvu lɛ é wɛ ɖu ayi mɛ nú emi , amɔ̌ , nǔwiwa tɔn lɛ wá xlɛ́ cejɛnnabi kpo yɛmɛnúwiwa kpo . ( bǐb ."
"3 : 4 , 5 ) ðò davidi hwenu ɔ , axitofɛli xlɛ́ ɖɔ xɔ́ntɔn e emi zun xá axɔsu ɔ é nyí mɛblɛ́blɛ́ tɔn ."
axitofɛli wá ɖu kpa hwenu e é mɔ ɖɔ nǔ ɖagbe jló na tɔ́n nú emi é .
"( 2 sam . 15 : 31 ) ðò égbé ɖesu ɔ , gǔfɔndómawujitɔ́ lɛ kpo mɛ ɖevo ɖěɖee nɔ dɔn kínklán wá agun ɔ mɛ lɛ é kpo “ nɔ ɖɔ xó víví , bo nɔ ɖɔ mɛblɛ́ɖuxó ” bá dó xlɛ́ ɖɔ emi yí wǎn nú mɛ , adi cejɛnnabi wɛ ɖò ye sísɛ́ wɛ . — hlɔ . 16 : 17 , 18 ."
etɛ mǐ ka ɖó na kanbyɔ mǐɖée ?
"8 wanyiyi yɛmɛnúwiwa tɔn nɔ hu winnya tawun , ɖó é nyí jijɔ mawu tɔn e nyí wanyiyi mɛɖée sísɔ́ dó savɔ̌ tɔn ɔ sín yɛblɛnú ."
"yɛmɛnúwiwa mɔhun sixu bú gbɛtɔ́ lɛ , amɔ̌ , jehovah tɔn ɖ’emɛ ǎ ."
"enɛ wu ɔ , jezu ɖɔ ɖɔ mɛ ɖěɖee nyí yɛmɛnúwatɔ́ lɛ é ɔ , è na dɔn tó nú ye bɔ “ é na syɛn ɖesu . ”"
( mat . 24 : 51 ) é ɖò wɛn ɖɔ jehovah sɛntɔ́ lɛ kún na jló gbeɖé bá ɖè wanyiyi yɛmɛnúwiwa tɔn xlɛ́ ó .
"é ɖò mɔ̌ có , mǐ ɖó na kanbyɔ mǐɖée ɖɔ : ‘ wanyiyi adodwé e cejɛnnabi alǒ mɛblɛ́blɛ́ ma va d’ewu ǎ é jɛn un ka nɔ ɖexlɛ́ tɛgbɛ à ? ’"
"mi nú mǐ ni ba dò nú ali e nu mǐ sixu dó gǎn , bo ɖè “ wanyiyi nùjɔnǔ tɔn ” xlɛ́ ɖè é tɛnnɛ ."
lee è sixu ðè “ wanyiyi titewungbe e nɔ ðè éðée xlɛ́ gbɔn nǔwiwa lɛ mɛ ɔ ” xlɛ́ gbɔn é
etɛ wanyiyi adodwé ka nɔ sísɛ́ mǐ bɔ mǐ nɔ wà ?
"9 nɔ j’awǎ dó wà azɔ̌ towe , mɛ ɖě na bo ma ɖò mimɔ we wɛ ǎ ɔ nɛ ."
"mǐ ɖó na ɖò gbesisɔmɛ bo na wà wanyiyi sín nǔ nú nɔví mǐtɔn lɛ ɖò “ wi mɛ , ” alǒ ɖò fí e ma ɖò nukún jí ǎ é hwenu e é nyɔ́ bló dó é ."
( xà matie 6 : 1 - 4 . )
ananiyasi kpo safila kpo wà mɔ̌ ǎ .
"ye ba na na nǔ bonu mɛ bǐ ni tuùn nǔ e ye na é , bo ɖɔ nǔ e na gbé ye ja é gannaganna dó togun mɛ , enɛ zɔ́n bɔ awě xò ye ɖó yɛmɛnúwiwa yetɔn wu ."
"( mɛ . 5 : 1 - 10 ) amɔ̌ , wanyiyi adodwé nɔ sísɛ́ mǐ bɔ mǐ nɔ j’awǎ dó wà devizɔ́ nú nɔví mǐtɔn lɛ , enyi kpo gankwekwe kpo alǒ ɖɔ ye ni dokú nú mǐ dandan nɛ wu wɛ ǎ ."
"ði kpɔ́ndéwú ɔ , nɔví sunnu ɖěɖee nɔ d’alɔ hagbɛ̌ alixlɛ́mɛtɔ́ ɔ bo nɔ sɔnǔ nú nùɖuɖu gbigbɔ tɔn lɛ é ɔ , ye nɔ wà mɔ̌ dó ɖè nyikɔ yetɔn xlɛ́ alǒ dɔn ayi mɛ lɛ tɔn wá yeɖée jí , alǒ xlɛ́ ɖɔ nǔ lě jí wɛ emi w’azɔ̌ dó ǎ ."
nɛ̌ mǐ ka sixu jɛ nukɔn ɖò sísí ɖiɖexlɛ́ mɛ ɖevo lɛ mɛ gbɔn ?
10 nɔ jɛ nukɔn ɖò sísí ɖiɖexlɛ́ mɛ ɖevo lɛ mɛ .
"( xà hlɔmanu lɛ 12 : 10 , nwt . )"
jezu zé kpɔ́ndéwú sísí ɖiɖexlɛ́ mɛ ɖevo lɛ tɔn ɖ’ayǐ ɖò hwenu e é w’azɔ̌ e ɖè mɛ kpò hú bǐ é é .
"( jaan 13 : 3 - 5 , 12 - 15 ) mǐ ɖó na w’azɔ̌ syɛnsyɛn bo na sɔnǔ nú mɛɖesɔhwe e sín hudo mǐ ɖó bá ɖè sísí xlɛ́ mɛ ɖevo lɛ gbɔn mɔ̌ é ."
"mɛsɛ́dó lɛ ɖesu tlɛ mɔ nǔ jɛ nǔ e jezu wà lɛ é mɛ bǐ hlɛ́nhlɛ́n ǎ , hwenu e ye wá mɔ gbigbɔ mímɛ́ yí é jɛn ye wá kpéwú ."
"( jaan 13 : 7 ) mǐ sixu ɖè sísí xlɛ́ mɛ ɖevo lɛ hwenu e mǐ ma nɔ mɔ mǐɖée dingan , ɖó wema sísé mǐtɔn , nǔɖokan mǐtɔn lɛ alǒ wǔjɔmɛ ɖěɖee mǐ ɖó ɖò sinsɛnzɔ́ jehovah tɔn mɛ lɛ é wu ǎ é . ( hlɔ ."
"12 : 3 ) mǐ nɔ jló mɛ ɖěɖee è kpa lɛ é sín gbɛ̀ ǎ , é nyɔ́ wà ɔ , mǐ nɔ j’awǎ xá ye nú mǐ na bo tlɛ mɔ ɖɔ mǐ jɛxa sísí ɖokpo ɔ ye ɖɔhun , alǒ ɖ’alɔ ɖò nǔ e wu è dó kpa ye é mɛ ɔ nɛ ."
etɛwu mǐ ka ɖó na kpa mɛ kpo ayi bǐ kpo ?
11 nɔ kpa nɔví lɛ kpo ayi bǐ kpo .
mǐ ɖó na ba ali e hun nú mǐ lɛ é bǐ bo kpa mǐɖée ɖó xó ɖagbe lɛ nɔ “ dó alɔ mɛ . ” ( efɛ .
"4 : 29 ) amɔ̌ , mǐ ɖó na bló kpo ayi bǐ kpo ."
"é ma nyí mɔ̌ ǎ ɔ , mǐ sixu jɛ mɛ ɔ klɔ́ jí , alǒ , jó azɔ̌ e mǐ ɖó bo na ɖè wě e sín hudo é ɖó é xá ɛ é dó . ( nùx ."
"29 : 5 ) enyi è kpa mɛɖé bo lɛ́ jɛ nǔ mɛ ɔ tɔn ɖɔ dó gudo tɔn jí ɔ , yɛmɛnúwiwa alɔkpa ɖé wɛ ."
"mɛsɛ́dó pɔlu nyì alɔ nú nǔ mɔhun , bo sɔ́ kpɔ́ndéwú ɖagbe ɖ’ayǐ bo ɖè wanyiyi adodwé xlɛ́ ɖò lee é kpa mɛ ɖevo lɛ gbɔn é mɛ ."
"ði kpɔ́ndéwú ɔ , é kpa klisanwun e ɖò kɔlɛnti lɛ é kpo ayi bǐ kpo , ɖó lee ye nɔ wà nǔ gbɔn é ɖé lɛ wu ."
"( 1 kɔ . 11 : 2 ) amɔ̌ , nú nǔ e ye wà lɛ é ma jɛxa ɖɔ è ni kpa ye ǎ ɔ , é nɔ tinmɛ hwɛjijɔ e wu é ma bló mɔ̌ ǎ é nú ye nyì wɛn kpo xomɛnyínyɔ́ kpo . — 1 kɔ . 11 : 20 - 22 ."
"nǔ nina nɔví mǐtɔn e ɖò hudo mɛ lɛ é nyí ali e nu mǐ nɔ ɖè wanyiyi e mǐ ɖó é xlɛ́ , lobo lɛ́ yí mɛ ɖè é ɖokpo ( kpɔ́n akpáxwé 12gɔ́ ɔ )"
12 nɔ yí mɛ .
jehovah ɖegbe nú mǐ ɖɔ mǐ ni nɔ na nǔ nɔví sunnu kpo nɔví nyɔnu mǐtɔn lɛ kpo .
"amɔ̌ , mǐ ɖó na wà mɔ̌ kpo ayi bǐ kpo bo nyì alɔ nú cejɛnnabi núwiwa alɔkpa ɖebǔ ."
"mǐ sixu kanbyɔ mǐɖée ɖɔ : ‘ xɔ́ntɔn vívɛ́ ce lɛ , mɛ nukúnɖeji lɛ , alǒ mɛ ɖěɖee kpé nǔ wu bo na sú axɔ́ mì ɖò ali ɖé nu lɛ é wɛ un nɔ yí jɛ nukɔn à ?"
"alǒ , nɔví sunnu kpo nɔví nyɔnu kpo ɖěɖee un ma tuùn ganji ǎ , abǐ ee ma ɖó nǔ ɖebǔ bo na dó sú axɔ́ mì ǎ lɛ é wɛ un nɔ ba ali ɖěɖee nu un sixu na nǔ ye ɖè lɛ é à ? ’"
"( luk . 14 : 12 - 14 ) alǒ , mǐ ni ɖɔ ɖɔ klisanwun hàtɔ́ ɖé ɖò hudo mɛ , ɖó é bló tuto tɔn ganji ǎ , abǐ , é dokú nú mǐ nú yǐ e mǐ yí i é ǎ wutu ."
"ðò ninɔmɛ mɔhun lɛ mɛ ɔ , mǐ ɖó na zán wěɖexámɛ elɔ : “ mi ma húnhún nǔ ɖɔ cobo yí miɖée ó . ” ( 1 pi . 4 : 9 ) nú a xwedó alixlɛ́mɛ enɛ ɔ , a na mɔ awǎjijɛ sín ajɔ e è nɔ mɔ ɖò nùnamɛ kpo ayi bǐ kpo mɛ é . — mɛ . 20 : 35 ."
13 . ( a ) hwetɛnu wɛ é sixu vɛwǔ tawun ɖɔ è ni d’alɔ mɛ ɖěɖee ma ɖó gǎn ǎ lɛ é ? ( b ) nǔ tawun tawun tɛ lɛ mǐ ka sixu wà dó nɔ gudo nú mɛ e ma ɖó gǎn ǎ lɛ é ?
13 nɔ gudo nú mɛ ɖěɖee ma ɖó gǎn ǎ lɛ é .
"gbeɖiɖe biblu tɔn e ɖɔ “ [ mǐ ] ni nɔ gɔ́ alɔ nú mɛ e ma ɖó gǎn ǎ lɛ ; [ mǐ ] ni nɔ ɖó suúlu dó mɛ bǐ wu ” é sixu tɛ́n wanyiyi mǐtɔn kpɔ́n ɖɔ é ka nyí adodwé à jí . ( 1 tɛ . 5 : 14 ) nugbǒ wɛ ɖɔ mɛ e ma ɖó gǎn ǎ lɛ é gègě nɔ wá ɖó nùɖiɖi e syɛn é , loɔ , mɛ ɖevo lɛ ɖó hudo suúlu mǐtɔn tɔn kpo alɔdo tɛgbɛ tɔn kpo ."
"enɛ sixu byɔ ɖɔ mǐ ni má linlin mawuxówema ɔ tɔn e hɛn mɛ lidǒ lɛ é xá ye , ylɔ ye bonu ye ni zɔn xá mǐ yì kúnnuɖegbe alǒ ɖɔ mǐ ni ba hwenu bo ɖótó ye ."
"gɔ́ na ɔ , mǐ ɖó na lin kpowun ɖɔ nɔví sunnu alǒ nɔví nyɔnu mǐtɔn ɖé ɖó “ gǎn ” alǒ “ gɔn gǎn ɖó ” ǎ , amɔ̌ , mǐ ɖó na tuùn ɖɔ mǐ mɛ bǐ ɖó fí e mǐ ɖó gǎn ɖè lɛ é kpo gǎnmaɖó mǐtɔn lɛ kpo ."
mɛsɛ́dó pɔlu lɔ tlɛ tuùn ɖɔ emi ɖó gǎnmaɖó emitɔn lɛ .
"( 2 kɔ . 12 : 9 , 10 ) enɛ wu ɔ , mǐ mɛ bǐ wɛ sixu ɖu lè gudo e klisanwun hàtɔ́ lɛ nɔ nɔ nú mɛ é tɔn ."
nɛ̌ dò mǐ ka ɖó na ɖò gbesisɔmɛ bo na xò fífá kàn xá nɔví mǐtɔn lɛ gbɔn ?
14 nɔ xò fífá kàn .
"mǐ nɔ wà nǔ e wu mǐ kpé é bǐ bá dó nɔ fífá mɛ xá nɔví mǐtɔn lɛ , é na bo tlɛ nyí hwenu e é cí nú mǐ ɖɔ è kún mɔ nǔ jɛ nǔ e ɖɔ wɛ mǐ ɖè é wu ganji ó , alǒ wà nǔ xá mǐ ɖò ali agɔ nu é ɔ nɛ ."
"kɛnklɛn didó sixu d’alɔ bo jla akpɔ̀ e ɖó mɛ ɔ é ɖó , amɔ̌ , é ɖó na nyí kpo ayi bǐ kpo ."
"ði kpɔ́ndéwú ɔ , é na nyɔ́ ɖɔ a ni yí gbè nǔ e a wà nyì dò é tɔn , bo ɖɔ : “ é vɛ́ nú mì ɖɔ nǔ e un ɖɔ é d’akpɔ̀ nú we ” hú a ni ɖɔ : “ é vɛ́ nú mì ɖɔ nǔ cí mɔ̌ nú we . ”"
"ðò alɔwliwli mɛ ɔ , fífá biba lɛ́ ɖò taji tawun ."
"asú ɖé kpo asì ɖé kpo ɖó na nɔ wà yɛ ɖò gbɛtɔ́ mɛ ɖɔ emi yí wǎn nú emiɖée , bo ka wá jɛ yeɖokpo ɔ ye na jɛ zali xá yeɖée jí , gbè vɛ́sin dó nú yeɖée jí , alǒ jɛ daka xò yeɖée wu jí ǎ ."
15 nɔ sɔ́ jlǒ dó sɔ́ hwɛ kɛ mɛ .
"enyi mǐ sɔ́ hwɛ kɛ mɛɖé ɔ , mǐ nɔ jó nǔ e é wà nyì dò dó mǐ é dó , bo nɔ hɛn ɛ dó xomɛ ǎ ."
"mǐ sixu sɔ́ jlǒ dó sɔ́ hwɛ kɛ mɛ ɖěɖee ma tuùn ɖɔ emi wà nǔ nyì dò dó mǐ ǎ lɛ é , enyi ‘ mǐ nɔ mɔ mǐɖée gbɔ ɖò wanyiyi mɛ , nɔ dó gǎn , bo sɔ́ fífá e dɔn mǐ cá , bɔ mǐ nyí ɖokpo ɔ é dó hɛn buténinɔ e gbigbɔ mímɛ́ na mǐ ɔ ɖó te ’ ɔ nɛ ."
"( efɛ . 4 : 2 , 3 ) nú hwɛsɔkɛ mɛ mǐtɔn na nyí nùjɔnǔ tɔn ɔ , mǐ ɖó na ɖu ɖò linlin mǐtɔn jí , bo na mɔ tɛn dó “ hɛn mɛ dó xomɛ ǎ . ” ( 1 kɔ . 13 : 4 , 5 ) enyi mǐ nɔ hɛn mɛ dó xomɛ ɔ , kancica ee ɖò mǐ kpo nɔví mǐtɔn lɛ kpo tɛntin é kɛɖɛ mɛ wɛ mǐ na d’avaja ǎ , loɔ , mǐ na lɛ́ wà mɔ̌ nú ee ɖò mǐ kpo jehovah kpo tɛntin é ."
"( mat . 6 : 14 , 15 ) mǐ sixu lɛ́ xlɛ́ ɖɔ mǐ sɔ́ hwɛ kɛ mɛ kpo ayi bǐ kpo bo na xoɖɛ dó mɛ ɖěɖee wà nǔ nyì dò dó mǐ lɛ é tamɛ . — luk . 6 : 27 , 28 ."
16 nɔ sɔ́ nǔ e nyí ɖagbe nú we lɛ é dó savɔ̌ na .
"enyi mǐ mɔ wǔjɔmɛzɔ́ lɛ ɖò sinsɛnzɔ́ jehovah tɔn mɛ ɔ , mǐ ɖó na mɔ ɖɔ ali wɛ hun nú mǐ , bɔ mǐ na ɖè lee wanyiyi e mǐ ɖó ɔ nyí adodwé sɔ́ é xlɛ́ , bo na ‘ nɔ ba ɖagbe mǐɖesunɔ tɔn ǎ ; loɔ , mǐ na nɔ ba ɖagbe mɛ ɖevo lɛ tɔn . ’ ( 1 kɔ ."
"10 : 24 ) ði kpɔ́ndéwú ɔ , ɖò kpléɖókpɔ́ lɛ kpo kpléɖókpɔ́ ɖaxó mǐtɔn lɛ kpo jí ɔ , tɛnmɛnamɛtɔ́ lɛ ɖó na ko ɖò azɔ̌ yetɔn kɔn ɖò fí e è nɔ jinjɔn lɛ é cobɔ mɛ lɛ na jɛ wìwá jí ."
"ðó ye nɔ sɔ́ ɖagbe yeɖesunɔ tɔn lɛ dó savɔ̌ ɖò ali enɛ nu wutu ɔ , ye nɔ xlɛ́ wanyiyi ee mɛ cejɛnnabi núwiwa ɖebǔ ma ɖè ǎ é ."
nɛ̌ a ka sixu xwedó kpɔ́ndéwú ɖagbe yetɔn gbɔn ?
etɛ wanyiyi adodwé ka nɔ sísɛ́ mɛ e hu hwɛ syɛnsyɛn é ɖé bɔ é nɔ wà ?
"17 ðɔ hwɛ e a hu ɖò nǔglɔ lɛ é , bo lɛkɔ sín gudo ."
"klisanwun e hu hwɛ syɛnsyɛn lɛ é ɖé lɛ nɔ tɛ́n kpɔ́n bo nɔ cyɔn nǔ dó nǔ e ye wà nyì dò é , ɖó ye ba na ɖu winnya alǒ hɛn awakanmɛ kú mɛ ɖevo lɛ ǎ wutu . ( nùx ."
"28 : 13 ) amɔ̌ , nǔ mɔhun biblo nyí wanyiyi núwiwa ǎ , ɖó é nyí hwɛhutɔ́ ɔ kɛɖɛ wɛ nɔ sè xɔxɔ tɔn ǎ , loɔ , mɛ ɖevo lɛ lɔ nɔ sè ."
"é sixu sú ali dó gbigbɔ mímɛ́ mawu tɔn , lobo wà nǔ dó fífá agun ɔ bǐ tɔn wu . ( efɛ ."
"4 : 30 ) wanyiyi adodwé nɔ sísɛ́ klisanwun ɖěɖee hu hwɛ syɛnsyɛn lɛ é bɔ ye nɔ yì ɖɔ nú mɛxo agun tɔn lɛ , bonu ye ni dó alɔ e jɛxa ɔ ye . — ja . 5 : 14 , 15 ."
nɛ̌ dò wanyiyi adodwé ɔ ka ɖò taji sɔ ?
18 wanyiyi wɛ nyí jijɔ e kló hú ee kpò lɛ é bǐ é .
( 1 kɔ . 13 : 13 ) jujɔ enɛ nɔ xlɛ́ mɛ ɖevo lɛ ɖɔ mǐ nyí ahwanvu jezu tɔn bo nɔ wà nǔ jehovah e nyí jɔtɛn wanyiyi tɔn é ɖɔhun .
"( efɛ . 5 : 1 , 2 ) pɔlu wlan ɖɔ : “ enyi un . . . ma . . . ɖó wanyiyi ǎ ɔ , un nyí nǔtí ǎ . ” ( 1 kɔ . 13 : 2 ) mi nú mǐ ni kpó ɖò wanyiyi ɖexlɛ́ wɛ , é ni ma nyí ɖò “ nu ” kpowun ó , loɔ , é ni nyí “ wanyiyi titewungbe e nɔ ɖè éɖée xlɛ́ gbɔn nǔwiwa lɛ mɛ ɔ . ”"
"nugbǒ ɔ ‘ hɛn fífá wá ǎ , loɔ , hwǐ wɛ é hɛn wá ’"
“ mi ma vɛdo ɖɔ fífá wɛ un hɛn wá ayikúngban jí sín ó ; fífá wɛ un hɛn wá ǎ ; hwǐ wɛ un hɛn wá . ” — mat .
10 : 34 .
"han lɛ : 123 , 128"
"enyi hagbɛ̌ xwédo ɔ tɔn ɖé jó jehovah dó ɔ , etɛ ka sixu d’alɔ we bɔ a na ɖí xwi xá ?"
"1 , 2 . ( a ) fífá tɛ sín vivǐ mǐ ka sixu ɖu dìn ? ( b ) etɛ lɛ ka sixu gbò kpò nyì ali jí nú mǐ bɔ mǐ na gɔn fífá jɔ fífá ɔ mɔ ɖò dìn ?"
( kpɔ́n fɔtóo e ɖò bǐbɛ̌mɛ é )
mǐ mɛ bǐ wɛ nɔ ba na zán fífá gbɛ̀ e mɛ adohu adohu ɖebǔ ma ɖè ǎ é .
"é sù nukún mǐtɔn mɛ tawun ɖɔ jehovah na mǐ “ fífá mawu tɔn , ” fífá ayi mɛ tɔn ɖé wɛ bo sixu cyɔn alɔ mǐ jí ɖò nǔ e na doya nú linlin mǐtɔn kpo lee nǔ nɔ cí nú mǐ é kpo sí ."
"2 amɔ̌ , hwenu e mawu ɖó , bo na hɛn fífá jɔ fífá wá é ko wá ǎ ."
"tagba kpé fí bǐ ɖò azǎn gudogudo tɔn elɔ lɛ e vɛwǔ é mɛ , bɔ gbɛtɔ́ maxamaxa lɛ ɖó jijɔ e nɔ dɔn hwɛgbe wá lɛ é ."
"( 2 tim . 3 : 1 - 4 ) ðó mǐ nyí klisanwun lɛ wutu ɔ , mǐ ɖó na fun ahwan gbigbɔ tɔn ɖé xá satáan kpo nùkplɔnmɛ adingban tɔn e é nɔ sɔ́ sù lɛ é kpo . ( 2 kɔ ."
"10 : 4 , 5 ) amɔ̌ , nǔ ɖaxó hugǎn e nɔ huzu kpannukɔn fífá mǐtɔn é sixu wá sín hɛnnumɔ mǐtɔn nùmaɖitɔ́ lɛ gɔ́n ."
"ðé lɛ ɖò ye mɛ sixu cá nǔ e mǐ ɖi nǔ na lɛ é ko , dóhwɛ mǐ ɖɔ mǐ ɖò xwédo ɔ klán wɛ , alǒ gblɔ́n adǎn ɖɔ nú mǐ ma jó nùɖiɖi mǐtɔn dó ǎ ɔ , emi na gbɛ́ mǐ ."
nukún tɛ mǐ ka ɖó na dó kpɔ́n gbeklanxamɛ xwédo tɔn ?
nɛ̌ mǐ ka sixu ɖí xwi xá wuvɛ̌ e é nɔ hɛn wá lɛ é b’ɛ na kpa mǐ gbɔn ?
nukún e mǐ na dó kpɔ́n gbeklanxamɛ xwédo tɔn é
"3 , 4 . ( a ) etɛ nùkplɔnmɛ jezu tɔn lɛ ka sixu jì ? ( b ) hwetɛnu wɛ ahwanvu jezu tɔn nyínyí nɔ kàn gǎn byɔ ?"
3 jezu tuùn ɖɔ nùkplɔnmɛ emitɔn lɛ na klán gbɛtɔ́ lɛ bɔ mɛ ɖěɖee nɔ xwedó è lɛ é na ɖó hudo akɔnkpinkpan tɔn bá mɔ tɛn dó dɛ ɖò gbeklanxamɛ nu .
gbeklanxamɛ enɛ sixu wà nǔ dó kancica fífá tɔn e ɖò hagbɛ̌ xwédo ɖé tɔn tɛntin lɛ é wu .
"ðó un wá bɔ nyɛ wutu ɔ , vǐ sunnu na mɔ tɔ́ tɔn gbɔ ǎ ; vǐ nyɔnu na mɔ nɔ tɔn gbɔ ǎ ; vǐsi na mɔ asú tɔn nɔ gbɔ ǎ ."
xwé mɛtɔn gbè nu lɛ na huzu kɛntɔ́ mɛtɔn . ” — mat . 10 : 34 - 36 .
"4 ee jezu ɖɔ ɖɔ “ mi ma vɛdo ɖɔ fífá wɛ un hɛn wá . . . sín ó ” é ɔ , tintinmɛ wɛ é ɖè ɖɔ ɖé lɛ ɖò tóɖóétɔ́ lɛ mɛ bo ɖó na lin tamɛ dó nǔ e ahwanvu tɔn nyínyí na jì lɛ é jí ."
wɛn tɔn sixu klán gbɛtɔ́ lɛ .
"é ɖò wɛn ɖɔ é kún nyí avaja dó kancica lɛ mɛ gbé wɛ jezu tɔ́n ó , amɔ̌ , é jló na jla wɛn nugbǒ mawu tɔn tɔn wɛ ."
"( jaan 18 : 37 ) enyi xɔ́ntɔn vívɛ́ ɖé alǒ hagbɛ̌ xwédo ɔ tɔn ɖé gbɛ́ nugbǒ ɔ ɔ , nùkplɔnmɛ klisu tɔn lɛ wu títɛ́dó kpo gbejininɔ kpo nɔ vɛwǔ ."
wuvɛ̌ tɛ ahwanvu jezu tɔn lɛ ka mɔ ?
5 jezu ɖɔ ɖɔ wuvɛ̌ e gbeklanxamɛ xwédo tɔn lɛ nɔ ɖó nú mɛ é ɖò wuvɛ̌ e ahwanvu emitɔn lɛ ɖó na ɖò gbesisɔmɛ bá dɛ ɖ’enu é mɛ .
"( mat . 10 : 38 ) bonu ahwanvu lɛ na ɖexlɛ́ ɖɔ emi jɛxa bo na nyí klisu tɔn ɔ , ye ɖó na dɛ ɖò mɛcako lɛ nu alǒ tlɛ na yí gbè bá klán jó xwédo yetɔn dó ."
"amɔ̌ , lè e ye nɔ ɖu é nɔ hugǎn nǔ e ye hɛn bú lɛ é flàflá tɔn . — xà maki 10 : 29 , 30 ."
"enyi hɛnnumɔ mǐtɔn lɛ klán gbè xá gǎn e dó wɛ mǐ ɖè bo na sɛ̀n jehovah é ɔ , etɛ mǐ ka ɖó na flín ?"
"6 é na bo nyí hwenu e hɛnnumɔ mǐtɔn lɛ klán gbè xá gǎn e dó wɛ mǐ ɖè bá sɛ̀n jehovah é ɔ , mǐ nɔ kpó ɖò wǎn yí nú ye wɛ , amɔ̌ , mǐ ɖó na flín ɖɔ wanyiyi e mǐ ɖó nú mawu kpo klisu kpo é wɛ na jɛ nukɔn ."
"mi nú mǐ ni gbéjé ninɔmɛ e mɛ xwédo mǐtɔn na klán gbè xá mǐ ɖè é ɖé lɛ kpɔ́n , bo kpɔ́n lee mǐ sixu ɖí xwi xá wuvɛ̌ e é na ɖó nú mǐ lɛ é b’ɛ na kpa mǐ gbɔn é ."
asú alǒ asì nùmaðitɔ́ ðé
nukún tɛ mɛ ɖěɖee ɖó asú alǒ asì nùmaɖitɔ́ ɖé é ka ɖó na sɔ́ dó kpɔ́n ninɔmɛ yetɔn ?
"7 : 28 ) enyi a ɖó asú alǒ asì nùmaɖitɔ́ ɖé ɔ , linkpɔ́n kpo adohu adohu kpo ee sín wuvɛ̌ a na sè ɖò alɔwliwli towe mɛ é na hugǎn ee è ɖó na sè é ."
"é ɖò mɔ̌ có , nǔ taji ɔ wɛ nyí ɖɔ a ni ɖó linlin e jehovah nɔ ɖó dó ninɔmɛ towe wu é ."
"enyi asú alǒ asì towe ma ɖò gbesisɔmɛ bo na xwedó klisu ǎ ɔ , enɛ ko nyí hwɛjijɔ taji ɖé bonu a na zɔ́n d’ewu bo klán xá ɛ alǒ gbɛ́ ɛ ǎ ."
"( 1 kɔ . 7 : 12 - 16 ) nugbǒ wɛ ɖɔ asú nùmaɖitɔ́ ɖé sixu nɔ nukɔn nú nǔwiwa gbigbɔ tɔn lɛ ǎ , amɔ̌ , a ɖó na sí i , ɖó é wɛ nyí tatɔ́ xwédo ɔ tɔn ."
"ali ɖokpo ɔ nu ɔ , asú klisanwun ɖé ɖó na ɖó wanyiyi mɛɖesunɔ sɔ́ dó savɔ̌ tɔn , kpo wanyiyi e gɔ́ngɔ́n é kpo nú asì nùmaɖitɔ́ ɖé . — efɛ . 5 : 22 , 23 , 28 , 29 ."
"enyi asú alǒ asì towe ɖò tintɛnkpɔn wɛ bo na ɖó dogbó nú sinsɛn - biblo towe ɔ , etɛ lɛ a ka sixu kanbyɔ hwiɖée ?"
8 nú asú alǒ asì towe ɖò tintɛnkpɔn wɛ bo na ɖó dogbó nú sinsɛn - biblo towe ɔ ka ló ?
"ði kpɔ́ndéwú ɔ , asú nɔví nyɔnu ɖé tɔn ɖɔ n’i ɖɔ azǎn ɖé lɛ jɛn é ɖó bo na nɔ tɔ́n yì kúnnuɖegbe ɖò aklunɔzán gbla ɔ mɛ ."
"enyi a wá ɖò ninɔmɛ mɔhun mɛ hǔn , kanbyɔ hwiɖée ɖɔ : ‘ ðiɖɔ wɛ asú alǒ asì ce ɖè ɖɔ má ɖó mawu sinsɛn te à ?"
"nú é ma nyí mɔ̌ ǎ ɔ , un ka sixu jó xó dó kpowun à ? ’"
jlɛ̌jininɔ sixu d’alɔ we bɔ a na nyì alɔ nú tagba alɔwliwli tɔn e ma ɖò dandan ǎ lɛ é . — nùt . 7 : 16 .
"9 enyi a ɖó asú alǒ asì nùmaɖitɔ́ ɖé ɔ , vǐ lɛ kpinkplɔn sixu vɛwǔ tawun ."
"ði kpɔ́ndéwú ɔ , a ɖó na kplɔ́n vǐ towe lɛ bonu ye na setónú nú gbeɖiɖe biblu tɔn e ɖɔ : “ sí tɔ́ towe kpodo nɔ towe kpo ” é . ( efɛ ."
6 : 1 - 3 ) nú asú alǒ asì towe ma ka nɔ xwedó nugbodòdó walɔ ɖagbe tɔn biblu tɔn lɛ ǎ ɔ ka lo ?
"zě kpɔ́ndéwú ɖagbe ɔ ɖ’ayǐ , bo nɔ sí asú alǒ asì towe ."
"sɔ́ ayi ɖó jijɔ tɔn ɖagbe lɛ jí , bo ɖexlɛ́ ɖɔ nǔ tɔn sù nukún emitɔn mɛ ."
nyì alɔ nú nǔmasɔgbe lɛ ɖiɖɔ dó asú alǒ asì towe wu ɖò vǐ lɛ nukúnmɛ .
walɔ ɖagbe vǐ lɛ tɔn sixu dɔn mɛjitɔ́ nùmaɖitɔ́ ɖé wá sinsɛn nugbǒ ɔ mɛ .
kplɔ́n nugbǒ biblu tɔn lɛ vǐ towe lɛ hweɖebǔnu e ali tɔn hun nú we é ( kpɔ́n akpáxwé 10gɔ́ ɔ )
nɛ̌ mɛjitɔ́ klisanwun lɛ ka sixu kplɔ́n nugbǒ biblu tɔn vǐ yetɔn lɛ ɖò xwédo e klán ɖò sinsɛn lixo é ɖé mɛ gbɔn ?
"10 hweɖelɛnu ɔ , asú alǒ asì nùmaɖitɔ́ lɛ na byɔ ɖɔ vǐ lɛ ni ɖó alɔ ɖò xwè pagáwùn tɔn lɛ ɖuɖu mɛ , alǒ ɖɔ è ni kplɔ́n sinsɛn nùvú sín nùɖiɖi lɛ ye ."
asú ɖé lɛ sixu gbɛ́ ɖɔ asì emitɔn e nyí klisanwun ɖé é ni ma kplɔ́n biblu vǐ emitɔn lɛ ó .
"é na bo tlɛ nyí mɔ̌ ɔ , asì klisanwun ɖé ɖó na wà nǔ e wu é kpé é bo kplɔ́n nugbǒ biblu tɔn vǐ tɔn lɛ ."
"( mɛ . 16 : 1 ; 2 tim . 3 : 14 , 15 ) ði kpɔ́ndéwú ɔ , nyɔnu kúnnuɖetɔ́ ɖé sín asú sixu gbɛ́ ɖɔ é kún na kplɔ́n biblu xá vǐ emitɔn kpɛví lɛ alǒ kplá ye yì kplé klisanwun tɔn lɛ ó ."
"nú é na bo ɖò tónú sè nú gbeta enɛ wɛ ɔ , é sixu kpó ɖò nǔ e é ɖi nǔ na lɛ é ɖexlɛ́ vǐ tɔn lɛ wɛ hwenu e ali tɔn hun n’i é , mɔ̌ mɛ ɔ é na kplɔ́n nǔ ye dó walɔ ɖagbe kpo jehovah kpo wu ."
"( mɛ . 4 : 19 , 20 ) é ɖò gaàn ɖɔ vǐ tɔn lɛ ɖesu na wá wá gbeta mɛ e ye na sɛ̀n é tɔn kɔn . — sɛ́n . 30 : 19 , 20 . *"
hɛnnumɔ ðěðee klán gbè xá sinsɛn nugbǒ ɔ é
etɛ ka sixu dɔn tagba wá hwi kpo hɛnnumɔ towe e ma nyí kúnnuɖetɔ́ ǎ lɛ é kpo tɛntin ?
"11 tlolo hwɛ̌ ɔ , é sixu vɛwǔ nú mǐ ɖɔ mǐ ni ɖɔ nú xwédo mǐtɔn ɖɔ mǐ ɖò gbɛ̌ dó kpo kúnnuɖetɔ́ jehovah tɔn lɛ kpo wɛ ."
"amɔ̌ , ee nùɖiɖi e mǐ ɖó é ɖò jijɛji wɛ é ɔ , mǐ mɔ ɖɔ é ɖò dandan ɖɔ mǐ ni ɖè nǔ e mǐ ɖi nǔ na lɛ é xlɛ́ ."
"( mak . 8 : 38 ) enyi a ɖɔ gbeta e kɔn a wá é kpo akɔnkpinkpan kpo bonu é dɔn tagba wá hwi kpo hɛnnumɔ towe e ma nyí kúnnuɖetɔ́ ǎ lɛ é kpo tɛntin ɔ , afɔ tawun tawun e a na ɖè bo ɖè tagba kpò lobo kpò ɖò gbeji lɛ é ɖé lɛ ɖíe ."
etɛwu hɛnnumɔ mǐtɔn nùmaɖitɔ́ lɛ ka sixu klán gbè xá mǐ ? nɛ̌ mǐ ka sixu sè wuvɛ̌ xá ye gbɔn ?
12 nɔ sè wuvɛ̌ xá hɛnnumɔ nùmaɖitɔ́ lɛ .
"ee nugbǒ biblu tɔn e mǐ kplɔ́n lɛ é na ɖò xomɛ hun nú mǐ wɛ tawun é ɔ , hɛnnumɔ mǐtɔn lɛ ka sixu lin ɖò manywɛ mɛ ɖɔ è bú mǐ , alǒ mǐ byɔ sinsɛngbɛ́ nyanya ɖé mɛ ."
"ye sixu lin ɖɔ mǐ kún sɔ́ yí wǎn nú ye ó , ɖó mǐ sɔ́ nɔ ɖu xwè lɛ xá ye ǎ wutu ."
"ye tlɛ sixu lɛ́ ɖi xɛsi , ɖó ganjininɔ tɛgbɛ tɔn mǐtɔn wu ."
"mǐ ɖó na sè wuvɛ̌ xá ye bo dó gǎn bo sɔ́ mǐɖée ɖó tɛn yetɔn mɛ lobo lɛ́ ɖótó ye ganji , bo na mɔ tɛn bo tuùn nǔ e ɖò adohu adohu ɖó nú ye wɛ tawun é ."
"( nùx . 20 : 5 ) mɛsɛ́dó pɔlu dó gǎn bo mɔ nǔ jɛ ninɔmɛ “ mɛ bǐ ” tɔn wu , bo mɔ tɛn dó jla wɛnɖagbe ɔ ye ; nǔ e é wà é sixu d’alɔ mǐ lɔ . — 1 kɔ . 9 : 19 - 23 ."
nɛ̌ mǐ ka ɖó na ɖɔ xó nú hɛnnumɔ mǐtɔn nùmaɖitɔ́ lɛ gbɔn ?
13 nɔ ɖɔ xó kpo xomɛfífá kpo .
"( kolo . 4 : 6 ) mǐ sixu byɔ gbigbɔ mímɛ́ jehovah , bo na dó sixu ɖè jijɔ gbigbɔ ɔ tɔn lɛ tɔ́n hwenu e mǐ ɖò xó ɖɔ xá hɛnnumɔ mǐtɔn lɛ wɛ é ."
mǐ ɖó na dɔn nǔ xá ye dó linlin sinsɛn nùvú tɔn yetɔn lɛ wu ǎ .
"enyi xó alǒ nùwalɔ yetɔn lɛ d’akpɔ̀ nú mǐ ɔ , mǐ sixu wà nǔ mɛsɛ́dó lɛ ɖɔhun ."
"pɔlu wlan ɖɔ : “ è ɖò mǐ zun wɛ ɔ , mǐ nɔ ɖò fífá byɔ nú mɛ wɛ ; è ɖò ya dó nú mǐ wɛ ɔ , mǐ nɔ dɛ ɖ’enu . mǐ nɔ nyɔ́ xomɛ dó mɛ e ɖò xó mǐtɔn nyanya ɖɔ wɛ lɛ wu . ” — 1 kɔ . 4 : 12 , 13 ."
lè tɛ lɛ ka nɔ tɔ́n sín walɔ ɖagbe ɖiɖexlɛ́ mɛ ?
14 nɔ ɖó walɔ ɖagbe .
"nugbǒ wɛ ɖɔ xó fífá ɖiɖɔ nɔ d’alɔ bɔ è nɔ ɖí xwi xá gbeklanxamɛ hɛnnumɔ lɛ tɔn , amɔ̌ , walɔ ɖagbe mǐtɔn nɔ lɛ́ ɖɔ xó céɖécéɖé ."
"xlɛ́ hɛnnumɔ towe lɛ gbɔn kpɔ́ndéwú towe gblamɛ ɖɔ kúnnuɖetɔ́ jehovah tɔn lɛ nɔ ɖu vivǐ alɔwliwli awǎjijɛnɔ ɖé tɔn , nɔ kpé nukún dó vǐ yetɔn lɛ wu , nɔ zán gbɛ̀ mímɛ́ ɖé , bo ɖó walɔ ɖagbe lobɔ gbɛ̀ yetɔn lɛ́ ɖó nu ."
"hɛnnumɔ mǐtɔn lɛ na bo ma tlɛ yí nugbǒ ɔ gbeɖé ǎ ɔ , mǐ sixu ɖó awǎjijɛ , ɖó tuùn e mǐ tuùn ɖɔ gbɛzán gbejininɔ tɔn mǐtɔn hun xomɛ nú jehovah wutu é ."
nɛ̌ mǐ ka sixu sɔnǔ ɖ’ayǐ nú ninɔmɛ e na dɔn tagba wá lɛ é gbɔn ?
15 sɔnǔ ɖ’ayǐ .
"lin tamɛ dó ninɔmɛ e na dɔn tagba wá lɛ é jí , bo bló tuto lee a na ɖeɖɛ ye gbɔn é tɔn ."
( nùx . 12 : 16 ; 29 : 11 ) nɔví nyɔnu ɖé ɖò australie bo ɖɔ : “ asú ce tɔ́ klán gbè xá nugbǒ ɔ syɛnsyɛn .
"cobonu mǐ na ylɔ ɛ bo tuùn lee é ɖè gbɔn é ɔ , nyì kpo asú ce kpo nɔ xoɖɛ sɛ́dó jehovah ɖɔ é ni d’alɔ mǐ bonu mǐ ni na xósin e dɔn mɛ lɛ é nú xomɛsin xó tɔn lɛ ."
"mǐ nɔ sɔnǔ nú xota e jí mǐ na ɖɔ xó dó lɛ é , bonu xóɖɔɖókpɔ́ ɔ na dó nyí nyanɛnyanɛ sín nǔ ."
"bo na dó nyì alɔ nú xó gaga ɖiɖɔ e nɔ yawu dɔn xóɖiɖɔ dó sinsɛn jí kpo adǎn kpo wá lɛ é ɔ , mǐ ɖó dogbó nú táan e mǐ na zán ɖò xóɖɔɖókpɔ́ lɛ hwenu é . ”"
16 é ɖò wɛn ɖɔ a kún sixu nyì alɔ nú gbemanɔkpɔ́ e na tɔ́n ɖò hwi kpo hɛnnumɔ towe nùmaɖitɔ́ lɛ kpo tɛntin é bǐ ó .
"tagba mɔhun lɛ sixu zɔ́n bɔ a na nɔ dóhwɛ hwiɖée , ɖó a yí wǎn nú hɛnnumɔ towe lɛ tawun , bo ɖò gǎn dó wɛ hwebǐnu bo na nyɔ́ ɖò ye sí wutu ."
"enyi nǔ nɔ cí mɔ̌ nú we hǔn , dǒ gǎn bonu gbeji e a ɖè nú jehovah é ni jɛ nukɔn nú wǎn e a yí nú xwédo towe é ."
mɔ̌ wiwa na d’alɔ hɛnnumɔ towe lɛ bɔ ye na mɔ ɖɔ nugbǒ biblu tɔn zinzan nyí kú kpo gbɛ̀ kpo sín xó .
"ðò ninɔmɛ ɖebǔ mɛ hǔn , flín ɖɔ a kún sixu hɛn mɛ ɖevo lɛ gannugánnú bonu ye na yí nugbǒ ɔ ó ."
"é nyɔ́ wà hǔn , jǒ ye dó bonu ye ni mɔ lè e nɔ tɔ́n sín ali jehovah tɔn lɛ jí gbingbɔn mɛ é ."
"mawu wanyiyinɔ mǐtɔn hun ali nú ye lee é hun nú mǐ lɔ gbɔn é bonu ye na wá gbeta gbɛ̀ e ye na zán é tɔn kɔn . — eza . 48 : 17 , 18 ."
hwenu e hagbɛ̌ xwédo towe tɔn ðé jó jehovah dó é
"nú hagbɛ̌ xwédo towe tɔn ɖé jó jehovah dó ɔ , etɛ ka na d’alɔ we bɔ a na ɖí xwi xá ?"
"17 hwenu e è ɖè hagbɛ̌ xwédo towe tɔn ɖé sín agun mɛ , alǒ éɖesunɔ ɖè éɖée sín agun ɔ mɛ é ɔ , é sixu cí lee è nɔ sɔ́ hwǐ mɛ é ɖɔhun ."
18 ðǒkan dó aca gbigbɔ tɔn towe lɛ wu .
"tɛ́n kpɔ́n bo lidǒ , bo nɔ xà biblu ɖò gbesisɔmɛ , sɔnǔ nú kplé klisanwun tɔn lɛ bo nɔ yì ye , nɔ tɔ́n nú kúnnuɖegbe , lobo nɔ xoɖɛ bo byɔ hlɔnhlɔn bá dɛ ."
"( ju . 20 , 21 ) nú é cí nú we ɖɔ ayi towe kún ɖò nǔ e wà wɛ a ɖè é wu ó , bɔ a ɖò wiwa wɛ mɔ̌ tɔn mɔ̌ tɔn kpowun ɔ ka ló ?"
ma jó gbè o !
"aca gbigbɔ tɔn ɖagbe ɖé sixu d’alɔ we , bɔ a na ɖu ɖò linlin towe lɛ kpo lee nǔ nɔ cí nú we é kpo jí ."
ðǒ ayi nǔ e mɛ mɛ e wlan ðɛhan 73gɔ́ ɔ é gbɔn dín é wu .
"é ɖó linlin e ma sɔgbe ǎ é , bɔ enɛ wá ɖó linkpɔ́n n’i tawun , amɔ̌ , é kpé nǔ wu bo vɔ́ linlin tɔn jlaɖó hwenu e é byɔ fí e è nɔ sɛ̀n mawu ɖè é . ( ðɛh ."
"73 : 16 , 17 ) gbeji e a nɔ nɔ dó sɛ̀n jehovah é sixu d’alɔ we bɔ a na wà nǔ ɖokpo ɔ ."
nɛ̌ mǐ ka sixu ɖó sísí nú tuto mɛ ɖiɖe sín agun mɛ tɔn e jehovah sɔ́ ɖ’ayǐ é gbɔn ?
19 ðǒ sísí nú nǔgbɛnúmɛ jehovah tɔn .
"tuto mɛ ɖiɖe sín agun mɛ tɔn ɔ sixu hɛn lè e na nɔ ayǐ kaka sɔyi é wá nú mǐ bǐ , kaka jɛ nǔnyanyawatɔ́ ɔ jí , é na bo tlɛ nyí ɖɔ mǐ na sè wuvɛ̌ tɔn tlolo hwɛ̌ ɔ nɛ ."
( xà eblée lɛ 12 : 11 . )
"ði kpɔ́ndéwú ɔ , jehovah kplɔ́n mǐ ɖɔ mǐ “ ni ma kpé nǔ ɖebǔ xá ” nǔnyanyawatɔ́ e ma lɛkɔ sín hwɛ tɔn lɛ gudo ǎ é ó ."
"( 1 kɔ . 5 : 11 - 13 ) nú mǐ na bo tlɛ ɖò wuvɛ̌ sè wɛ ɖò ayi mɛ ɔ , mǐ ɖó na nyì alɔ nú gbɛ̌dido xá hagbɛ̌ xwédo mǐtɔn tɔn e è ɖè sín agun mɛ lɛ é , bo na nɔ ylɔ ye , wlan nǔ sɛ́dó ye gbɔn alokan jí , sɛ́ wema dó ye tlɔlɔ , sɛ́ wema dó ye gbɔn ɛntɛnɛti jí alǒ ɖɔ xó xá ye gbɔn tɛn ɛntɛnɛti tɔn e jí è nɔ zun xɔ́ntɔn ɖè lɛ é jí ǎ ."
etɛ mǐ ka sixu kpó ɖò nukún ɖó wɛ ?
20 kpò ɖò nukúnɖiɖo mɛ .
wanyiyi ‘ nɔ hɛn nukúnɖiɖo mǐtɔn ɖó te ’ kaka jɛ nukúnɖiɖo e mǐ ɖó ɖɔ mɛ ɖěɖee jó jehovah dó lɛ é na lɛkɔ wá gɔ̌n tɔn é jí .
"( 1 kɔ . 13 : 7 ) enyi a mɔ ganji ɖɔ hagbɛ̌ xwédo tɔn vívɛ́ná ɖé ɖò ayi huzu wɛ ɔ , a sixu xoɖɛ ɖɔ é ni lɛ́ mɔ hlɔnhlɔn sín mawuxówema ɔ mɛ lobo yí gbè nú ylɔ̌ e ylɔ ɛ wɛ jehovah ɖè ɖɔ : “ lɛ̌kɔ wá gɔ̌n ce ” é . — eza . 44 : 22 ."
"enyi xwédo towe ɖè we ɖó vo , ɖó a ɖò jezu xwedó wɛ wutu ɔ , etɛ a ka ɖó na wà ?"
"21 jezu ɖɔ ɖɔ enyi mǐ sɔ́ gbɛtɔ́ ɖevo ɖó tɛn nukɔntɔn mɛ ɖò gbɛzán mǐtɔn mɛ , bɔ é ma nyí emilɛ ǎ ɔ , mǐ kún na jɛxa bo na nyí emitɔn ó ."
"amɔ̌ , é ɖeji ɖɔ ahwanvu emitɔn lɛ na kpankɔ́n bo na kpó ɖò gbeji , nú xwédo yetɔn na bo tlɛ ɖò gbè klán xá ye wɛ ɔ nɛ ."
"enyi jezu xwixwedó hɛn “ hwǐ ” wá xwédo towe mɛ hǔn , ɖeji dó jehovah wu ɖɔ é na d’alɔ we , bɔ a na ɖí xwi xá tagba lɛ , bɔ é na kpa we ."
"( eza . 41 : 10 , 13 ) tuùn e a tuùn ɖɔ nǔ emitɔn nɔ nyɔ́ jehovah kpo jezu kpo nukúnmɛ , bɔ ye na sú gbɛzán gbejininɔ tɔn towe sín axɔ́ we é ni nɔ víví nú we ."
"nú a na mɔ alixlɛ́mɛ ɖevo lɛ dó vǐ kpinkplɔn ɖò xwédo e klán ɖò sinsɛn lixo é ɖé mɛ wu hǔn , kpɔ́n “ kanbiọ lẹ sọn wehiatọ lẹ dè ” ɖò atɔxwɛ ( gungbe ) 15 août 2002 tɔn mɛ ."
octobre 2017
xota nùkplɔnkplɔn tɔn lɛ nú : 27 novembre – 24 décembre 2017
nigéria
"ðò fí enɛ ɔ , enyi è ma ɖó zɛ̌nzɛ̌n ɔ , mɛ ayizɛ́n nɔ byɔ ɖɔ è ni wá kplɔ́n biblu xá emi ɖò sun ɖokpo ɖokpo mɛ tɛgbɛ"
370 336
870 185
774 874
jozɛfu alimatéenu ɔ xlɛ́ ðɔ emi nyí ahwanvu jezu tɔn
"jozɛfu alimatéenu ɔ , é vɛwǔ n’i bɔ é na tuùn lee é mɔ akɔnkpinkpan gbɔn bo sɛkpɔ tokpɔngán hlɔma tɔn é ."
è tuùn pɔnsu pilatu ɖɔ é nyí mɛɖé bɔ nǔ e é xwè é jɛn é nɔ wà .
"amɔ̌ , cobonu è na ɖi jezu lee é jɛxa gbɔn é ɔ , mɛɖé ɖó na byɔ cyɔ tɔn pilatu bo yí sín atín ɔ jí ."
"nǔ lɛ wá huzu bɔ lee jozɛfu lin ɖɔ nukɔn kpinkpan ɛ na vɛwǔ sɔ́ é ɔ , é sɔ́ wá nyí mɔ̌ ǎ ."
"ee sɔja ɖokpo na ɛ ganjɛwu gudo ɖɔ jezu ko kú é ɔ , pilatu yí gbè nú nǔ e é byɔ é ."
"enɛ wu ɔ , jozɛfu ɖò wuvɛ̌ sè wɛ ɖò lanmɛ cobo ka kanwezun yì fí e è hu jezu ɖè é . — mak . 15 : 42 - 45 ."
mɛ̌ ka nyí jozɛfu alimatéenu ɔ ?
etɛ ka dɔn é kpo jezu kpo cá ?
etɛwu tan tɔn ka ɖó na xɔ akwɛ nú we ?
hagbɛ̌ hwɛðɔxɔsa ðaxó jwifu lɛ tɔn tɔn ðé
wɛnɖagbe - wema maki tɔn ɖɔ ɖɔ jozɛfu “ nyí mɛ nukúnɖeji ɖokpo ɖò toxóɖɔgbɛ́ jwifu lɛ tɔn mɛ . ”
"( mak . 15 : 1 , 43 ) hǔn , jozɛfu nyí gǎn ɖokpo nú togun tɔn nɛ ; enɛ xlɛ́ nǔ e wu é sixu yì mɔ tokpɔngán hlɔma tɔn é ."
dɔkunnɔ e jozɛfu lɛ́ nyí é lɔ sɔ́ nyí nǔkpacamɛ ɖé ǎ . — mat . 27 : 57 .
a ka ɖó akɔnkpinkpan e na zɔ́n bɔ a na yí gbè ɖɔ jezu nyí axɔsu towe é à ?
kplékplé hwɛɖɔxɔsa ðaxó jwifu lɛ tɔn tɔn gbɛ́ wǎn nú jezu .
mɛ e ɖ’emɛ lɛ é blasé bo na hu i .
"amɔ̌ , è ylɔ jozɛfu ɖɔ “ gbɛtɔ́ ayijlɔjlɔnɔ , hwɛjijɔnɔ . ”"
"( luk . 23 : 50 ) é gbɔn vo nú hagbɛ̌ tɔn e ɖò hwɛɖɔxɔsa ðaxó jwifu lɛ tɔn é gègě , ɖó éyɛ nɔ zán gbɛ̀ jlɔjlɔ , bo ɖó walɔ ɖagbe bo nɔ wà nǔ e wu é kpé é bǐ bo na setónú nú sɛ́n mawu tɔn lɛ ."
"é lɛ́ “ ɖò te kpɔ́n axɔsuɖuɖu mawu tɔn , ” enɛ xlɛ́ nǔ e wu é wá nyí ɖokpo ɖò ahwanvu jezu tɔn lɛ mɛ é ."
( mak . 15 : 43 ; mat . 27 : 57 ) jlǒ syɛnsyɛn e é ɖó nú nugbǒ kpo hwɛjijɔ kpo é zɔ́n bɔ wɛn jezu tɔn dɔn ɛ .
ahwanvu e ma nɔ ðè éðée xlɛ́ ǎ é ðé
jaan 19 : 38 ɖɔ ɖɔ jozɛfu “ nɔ jló na ɖexlɛ́ ɖɔ emi ɖò jezu sín ahwanvu lɛ mɛ ǎ ; ɖó é nɔ ɖò xɛsi ɖi nú jwifugán lɛ wɛ . ”
etɛ ɖi xɛsi na wɛ jozɛfu ka ɖè ?
é tuùn ɖɔ jwifu lɛ gbɛ́ wǎn nú jezu bo kanɖeji bo na nya mɛɖebǔ e yí gbè ɖɔ emi ɖi nǔ n’i é sín kplɔ́ngbasá ɔ .
"( jaan 7 : 45 - 49 ; 9 : 22 ) nú è nya mɛɖé sín kplɔ́ngbasá ɔ ɔ , é ɖexlɛ́ ɖɔ jwifu hàtɔ́ tɔn lɛ na gbɛ́ ɛ , sɔ́ na ɖó kɔ ɖě wǔ tɔn ǎ , lobo na wà nǔ xá ɛ ɖi mɛ e è ɖè ɖó vo é ."
"enɛ wu ɔ , jozɛfu xò nǔ kpɔ́n bo na ɖɔ ɖò agbawungba ɖɔ emi ɖi nǔ nú jezu ."
mɔ̌ wiwa na zɔ́n bɔ tɛn e mɛ é ɖè é kpo sísí e è nɔ ɖó n’i é kpo na bú .
jozɛfu wɛ nyí mɛ ɖokpo géé e ɖò ninɔmɛ vɛwǔ enɛ mɛ é ǎ .
"sɔgbe xá jaan 12 : 42 ɔ , “ jwifugán lɛ gègě ɖi nǔ nú jezu ; ye ka ɖè nùɖiɖi yetɔn xlɛ́ ǎ , falizyɛn lɛ táa wá nya ye sín kplɔ́ngbasá lɛ . ”"
mɛ ɖevo e ɖò ninɔmɛ ɖokpo ɔ mɛ é wɛ nyí nikodɛmu ee nyí hagbɛ̌ hwɛɖɔxɔsa ðaxó jwifu lɛ tɔn tɔn ɖé é . — jaan 3 : 1 - 10 ; 7 : 50 - 52 .
"jozɛfu ka nyí ahwanvu ɖé , amɔ̌ , é sixu glá bo ɖɔ tɔ́n ǎ ."
"nú mǐ kpɔ́n nǔ e jezu ɖɔ é ɔ , nǔ enɛ ɔ syɛn tawun . é ɖɔ : “ mɛ e na ɖɔ ɖò mɛ bǐ nukɔn ɖɔ emi nyí ahwanvu ce ɔ , nyɛ lɔmɔ̌ na ɖekúnnu n’i ɖò tɔ́ ce e ɖò [ jixwé ] ɔ nukɔn ."
"loɔ , mɛɖé gbɛ́ ɖò gbɛtɔ́ lɛ nukɔn ɖɔ emi kún tuùn mì ó ɔ , nyɛ lɔmɔ̌ na gbɛ́ ɖò tɔ́ ce e ɖò [ jixwé ] ɔ nukɔn ɖɔ un kún tuùn i ó . ”"
"( mat . 10 : 32 , 33 ) jozɛfu gbɛ́ ɖɔ emi kún tuùn jezu ó tawun ǎ , mɔ̌ jɛn é ma ka lɛ́ kpankɔ́n bo yí gbè ɖɔ emi ɖó nùɖiɖi n’i ǎ é nɛ ."
mɔ̌ wɛ a nɔ bló à ?
jozɛfu ka wà nǔ ɖagbe ɖé . biblu ɖɔ ɖɔ é kún nɔ gudo nú sé e hwɛɖɔxɔsa ðaxó jwifu lɛ tɔn bla dó jezu wu é ó .
"( luk . 23 : 51 ) lee mɛɖé lɛ ɖɔ gbɔn é ɔ , jozɛfu ɖò tɛn ɔ mɛ hwenu e è ɖó hwɛ nú jezu é ǎ ."
"ðebǔ wɛ é na bo nyí ɔ , hwɛagɔɖiɖɔ enɛ na ko vɛ́ nú jozɛfu tawun , amɔ̌ , é sixu wà nǔ ɖebǔ dó ɖó te ǎ ."
é ðu ðò nǔxokpɔ́n jí
"é ɖò wɛn ɖɔ hwenu e jezu kú é ɔ , jozɛfu na ko ɖu ɖò xɛsi tɔn lɛ jí , lobo wá gbeta ɔ kɔn bo na nɔ gudo nú ahwanvu jezu tɔn lɛ ."
"gbeta enɛ e kɔn é wá é tɔ́n ɖò xó e ɖò maki 15 : 43 mɛ é mɛ : “ é ɖó akɔnkpinkpan , bo yì mɔ pilatu , bo byɔ ɛ jezu sín cyɔ . ”"
é cí ɖɔ jozɛfu ɖò tɛn ɔ mɛ hwenu e jezu kú é ɖɔhun .
"nugbǒ ɔ , é ko tuùn ɖɔ jezu kú cobɔ pilatu tlɛ wá sè lɔ ."
( mak . 15 : 44 ) mɔ e jozɛfu mɔ wuvɛ̌ e jezu sè ɖò yatín ɔ jí é wɛ ka sísɛ́ ɛ vlafo bɔ é vɔ́ tamɛ lin bo wá gbeta ɔ kɔn bo xlɛ́ ɖɔ emi nyí ahwanvu jezu tɔn à ?
é sixu nyí mɔ̌ .
"gbɔn gudo bǐ ɔ , nùɖé sísɛ́ jozɛfu bɔ é wà nǔ ."
é sɔ́ na nyí ahwanvu e ma nɔ ɖè éɖée xlɛ́ ǎ é ɖé ǎ .
jozɛfu ði jezu
sɛ́n jwifu lɛ tɔn byɔ ɖɔ è ni ɖi mɛ e è ɖó kúhwɛ na lɛ é cobonu hwe ni yì xɔ .
"( sɛ́n . 21 : 22 , 23 ) hlɔmanu lɛ ɔ , yedɛɛ lɛ ka nɔ jó dakaxotɔ́ e ye hu lɛ é sín cyɔ dó sɔ́ nyì kpò ɔ wu kaka bɔ é nɔ gblé , alǒ , ye nɔ sɔ́ nyì dó yɔdo kpaà ɖé mɛ ."
"amɔ̌ , jozɛfu ba ɖɔ é ni nyí mɔ̌ nú jezu ǎ ."
jozɛfu ɖó yɔdo e è kun dó só xomɛ é yɔyɔ̌ ɖokpo bɔ é ɖò fí e è hu jezu ɖè é kpá .
"yɔdo enɛ e è ma ko zán ǎ é xlɛ́ ɖɔ jozɛfu sɛ̀ tɛn sín alimatée * wá jeluzalɛmu b’ɛ lín ǎ , bo jló na sɔ́ fí enɛ dó ɖó fí e na nyí yɔxwé xwédo tɔn tɔn é ."
"( luk . 23 : 53 ; jaan 19 : 41 ) jezu e jozɛfu ɖi dó yɔdo éɖesunɔ tɔn mɛ é nyí xomɛnyínyɔ́nú ɖé bɔ é wà , enɛ lɛ́ zɔ́n bɔ nǔɖɔɖ’ayǐ e kúnkplá mɛsiya ɔ bo ɖɔ ɖɔ è na ɖi i “ ɖó dɔkunnɔ lɛ tɛntin ” é jɛnu . — eza . 53 : 5 , 8 , 9 ."
nùɖé tíìn vlafo bɔ a ylɔ ɖɔ nùjɔnǔ hú kancica e ɖò hwi kpo jehovah kpo tɛntin é wɛ à ?
"wɛnɖagbe - wema ɛnɛ lɛ bǐ xlɛ́ ɖɔ ee è ɖè jezu sín cyɔ sín atín ɔ wu é ɔ , jozɛfu lɛ́ akwɛnúvɔ yɔyɔ̌ ɖé dó bo sɔ́ ɛ mlɔ́ yɔdo éɖesunɔ tɔn mɛ ."
"( mat . 27 : 59 - 61 ; mak . 15 : 46 , 47 ; luk . 23 : 53 , 55 ; jaan 19 : 38 - 40 ) mɛ ɖokpo géé e è ɖɔ lě tawun ɖɔ é d’alɔ jozɛfu é wɛ nyí nikodɛmu e hɛn nùsawǔ wǎn ɖagbenɔ e è nɔ sá nú cyɔ é wá é ."
"ðó mɛ wè enɛ lɛ nyí gbɛtɔ́ nukúnɖeji lɛ wutu ɔ , é cí ɖɔ yeɖesunɔ kún sɔ́ cyɔ ɔ ó ɖɔhun ."
é na ko ɖibla nyí ɖɔ mɛsɛntɔ́ lɛ wɛ ye zɔ́n bɔ ye sɔ́ cyɔ ɔ bo ɖi .
"nú é tlɛ nyí mɛsɛntɔ́ lɛ wɛ ye zán ɔ , azɔ̌ e mɛ nya wè enɛ lɛ dó kɔ é nyí nǔ bo d’ayihun ǎ ."
mɛɖebǔ e sɛkpɔ cyɔ é na nyí mɛ blíblí nú azǎn tɛnwe bɔ nǔ ɖebǔ e wu é ɖ’alɔ é na nyí nùblibli . ( kɛ́n .
"19 : 11 ; ajée 2 : 13 ) ninɔmɛ enɛ na byɔ ɖò ye sí ɖɔ ye ni nɔ zɔ nú mɛ ɖevo lɛ ɖò aklunɔzán gbla dindinwayixwe ɔ tɔn mɛ , lobo ka na lɛ́ ɖ’alɔ ɖò nǔwiwa e kúnkplá ɛ lɛ é kpo xwè ɔ kpo ɖě mɛ ǎ . ( kɛ́n ."
9 : 6 ) tuto cyɔɖiɖi jezu tɔn tɔn sín nǔ e jozɛfu sɔ́ é sixu lɛ́ zɔ́n bɔ azɔ̌gbɛ́ tɔn lɛ na cá ɛ ko .
"amɔ̌ , fí e é jɛ dìn é ɔ , é sɔ́ jlǒ dó yí gbè nú nǔ e jezu ɖiɖi lee é jɛxa gbɔn é na jì lɛ é , lobo yí gbè ɖò agbawungba ɖɔ emi nyí ahwanvu klisu tɔn ."
tan jozɛfu tɔn sín fifo
"ee wɛnɖagbe - wema lɛ ɖɔ ɖiɖi jezu tɔn xó gudo é ɔ , biblu sɔ́ ɖɔ xó dó jozɛfu alimatéenu ɔ wu ɖě ǎ , bɔ enɛ zɔ́n bɔ è sixu kàn nǔ elɔ e ɖò wɛn é byɔ : nɛ é tɔn ka wá nyí gbɔn ?"
nugbǒ ɔ wɛ nyí ɖɔ mǐ tuùn ǎ .
"amɔ̌ , nú mǐ kpɔ́n nǔ e jí mǐ ɖɔ xó dó wá yì é ɔ , é ɖò wɛn ɖɔ é ɖè éɖée xlɛ́ ɖi klisanwun ɖé ɖò agbawungba ."
"ðò ninɔmɛ mɛtɛnkpɔn tɔn enɛ mɛ ɔ , nùɖiɖi kpo akɔnkpinkpan tɔn kpo fɔ́n bo ɖò jijɛji wɛ , é ɖekpo ǎ ."
nǔ ɖagbe wɛ enɛ nyí .
"tan elɔ fɔ́n nùkanbyɔ e ɖokpo ɖokpo mǐtɔn ɖó na lin tamɛ d’eji é ɖé nyite : tɛn e mɛ mǐ ɖè é , azɔ̌ mǐtɔn , nǔɖokan mǐtɔn lɛ , wanyiyi e mǐ ɖó nú xwédo mǐtɔn é kaka jɛ mǐɖée kannu e mǐ ɖè é jí ka ɖó na nyí nùjɔnǔ nú mǐ hú kancica e ɖò mǐ kpo jehovah kpo tɛntin é wɛ à ?"
é cí ɖɔ alimatée wɛ nyí hlama e è nɔ ylɔ ɖɔ rentis ( rantis ) égbé é .
"é wɛ nyí jɔtɛn gbeyiɖɔ samuwɛli tɔn ee ɖó kilomɛtlu 35 mɔ̌ dó totaligbé jeluzalɛmu tɔn é . — 1 sam . 1 : 19 , 20 ."
nǔmimɔ zakalíi tɔn lɛ : nɛ̌ ye ka kàn we gbɔn ?
"“ mi lɛkɔ wá gɔ̌n ce , bonu má lɛkɔ wá mi gɔ́n . ” — zak ."
1 : 3 .
linlin tɛ jehovah ka nɔ ɖó dó ajo alɔkpa lɛ bǐ wu ?
nɛ̌ mǐ ka sixu zán gbɛ̀ sɔgbe xá zě e mǐ zé miɖée jó nú mawu é “ ayihɔngbe ayihɔngbe ” gbɔn ?
"nɛ̌ mǐ ka sixu wà azɔ̌ e nyí mǐtɔn é , bo ɖè nǔnyanyawiwa sín tutoblonunu jehovah tɔn mɛ gbɔn ?"
1 - 3 . ( a ) ninɔmɛ tɛ mɛ togun jehovah tɔn ka ɖè hwenu e zakalíi bɛ́ gbeyiɖɔzɔ́ é ? ( b ) etɛwu jehovah ka byɔ togun tɔn ɖɔ é ni ‘ lɛkɔ wá gɔ̌n emitɔn ’ ?
"wema mlámlá e ɖò zinzɔn wɛ é ɖé , nyɔnu e è sú dó xasun ɖé mɛ é kpo nyɔnu wè e ɖò zinzɔn wɛ ɖò jɔhɔn mɛ bo ɖó awa aɖɔwé wa ɖɔhun lɛ é kpo ɖò nùjiwǔ ɖěɖee ɖò wema zakalíi tɔn mɛ lɛ é mɛ ."
"( zak . 5 : 1 , 7 - 9 ) etɛwu jehovah ka xlɛ́ nǔmimɔ nukúnɖeji enɛ lɛ gbeyiɖɔ tɔn ?"
nɛ̌ nǔmimɔ zakalíi tɔn enɛ lɛ ka kàn mǐ gbɔn ɖò égbé ?
2 xwè 537 j.h.m . tɔn nyí xwè awǎjijɛ tɔn ɖé nú togun jehovah tɔn e sɔ́ éɖée jó n’i é .
"ee ye nɔ kannumɔgbenu ɖò babilɔnu nú xwè 70 kpíɖíkpíɖí é ɔ , kàn wá jó ye lo ."
"akpàkpà ɖaxó ɖé sɔ́ ye jɛ nukɔn , bɔ ye jɛ azɔ̌ wà jí bo na vɔ́ sinsɛn nugbǒ ɔ ɖó ayǐ ɖò jeluzalɛmu ."
"ðò 536 j.h.m . ɔ , ye dó tɛmpli ɔ dò ."
"ðò hwe ɔ nu ɔ , togun ɔ “ ɖò xó sú wɛ wooo , bɔ è nɔ sè ɖò kaka zɔ . ” ( ɛsd ."
"3 : 10 - 13 ) amɔ̌ é na nɔ zaan kpowun é ɔ , gbeklanxamɛ ɖé fɔ́n dó xɔgbigbázɔ́ ɔ jí ."
"tagba kpo wuvɛ̌ kpo tobutobu lɛ túntún awakanmɛ nú togun ɔ , bɔ ye jó tɛmpli gbigbázɔ́ ɔ dó , bɔ ye sɔ́ ayi ɖó xwé yeɖesunɔ tɔn lɛ kpo gle yetɔn lɛ kpo jí ."
xwè 16 gudo ɔ tɛmpli jehovah tɔn gbigbá sín azɔ̌ ɔ cí mɔ̌ kpowun .
"é byɔ ɖɔ è ni flín togun jehovah tɔn ɖɔ é ni lɛkɔ wá gɔ̌n tɔn , bonu nǔ éɖesunɔ tɔn lɛ ni gbɔ nukún mya n’i jɛ nukɔn ."
"jehovah ba ɖɔ ye ni lɛkɔ wá gɔ̌n emitɔn , bo lɛ́ jɛ sinsɛn emi kpo ayi bǐ kpo jí ma ɖi xɛsi ."
"3 bonu mawu na dó d’alɔ togun tɔn , nú é na flín nǔ nukɔntɔn e wu é ɖè è tɔ́n sín babilɔnu é ɔ , é sɛ́ gbeyiɖɔ tɔn zakalíi dó ɖò 520 j.h.m . nyikɔ zakalíi tɔn ɖesu sín tinmɛ e nyí “ jehovah ko flín ” é sixu flín nugbǒ taji ɖé ye ."
"togun ɔ ko wɔn hwlɛngán sín nǔwiwa jehovah tɔn lɛ có , é ka kpó ɖò flínflín i wɛ ."
"é na jiɖe ye kpo wanyiyi kpo ɖɔ emi na d’alɔ ye , bɔ ye na vɔ́ sinsɛn nugbǒ ɔ ɖó ayǐ , bo lɛ́vɔ gb’akpá nú ye syɛnsyɛn ɖɔ emi kún na yí gbè ɖɔ ye ni sɛ̀n emi kpo ayixa e má é ɖé kpo ó ."
"mǐ ni kpɔ́n lee jehovah gbɔn nǔmimɔ zakalíi tɔn ayizɛngɔ ɔ kpo tɛnwegɔ ɔ kpo sín yɛkan mɛ , bo dó wusyɛn lanmɛ nú ye bonu ye na jɛ azɔ̌ jí gbɔn é ."
"gɔ́ na ɔ , nǔ tɛ lɛ enɛ ka sixu kplɔ́n mǐ ɖò égbé ?"
tódɔnnúmɛ mawu tɔn ðó ajojija wu
etɛ zakalíi ka mɔ ɖò nǔmimɔ tɔn ayizɛngɔ ɔ mɛ ? etɛwu nùwlanwlan e ɖò wema mlámlá ɔ sín akpá wè lɛ xwé é ka ɖò taji ?
( kpɔ́n ɖiɖe 1tɔn e ɖò bǐbɛ̌mɛ é . )
4 zakalíi sín wemata 5gɔ́ ɔ bɛ́ kpo nǔmimɔ budo ɖé kpo .
"zakalíi mɔ wema mlámlá ɖé ɖò zinzɔn wɛ ɖò jɔhɔn mɛ , bɔ ga tɔn nyí mɛtlu 10 mɔ̌ , bɔ gblǒ tɔn nyí mɛtlu 5 mɔ̌ !"
"é ko ɖò hunhun , bɔ è sɔ́ na jɛ tagba cobo xà ǎ ."
"wɛn hwɛɖónúmɛ tɔn ɖé wɛ ɖ’emɛ , bo kpé wema mlámlá ɔ sín akpá wè lɛ bǐ xwé ."
"( zak . 5 : 3 ) hwɛhwɛ ɔ , akpá ɖokpo xwé wɛ nùwlanwlan nɔ ɖè nú wema mlámlá ɖé , enɛ ɔ wu ɔ , wɛn taji kpo wɛn syɛnsyɛn ɖé kpo wɛ ɖò wema mlámlá enɛ mɛ ."
ajo alɔkpa ɖebǔ ɖó tɛn tɔn ɖò klisanwun lɛ tɛntin ǎ ( kpɔ́n akpáxwé 5 jɛ 7 )
linlin tɛ jehovah ka nɔ ɖó dó ajo alɔkpa ɖebǔ wu ?
"5 xà zakalíi 5 : 3 , 4 ."
"mɛ lɛ bǐ wɛ na ɖó gbè nú jehovah , loɔ , togun tɔn tɔn zun kwínkwín ma kwín ."
mɛ e yí wǎn nú mawu lɛ é nɔ mɔ ɖɔ ajojija alɔkpa ɖebǔ “ na dó hɛ̌n . . . mawu ” yetɔn .
"( nùx . 30 : 8 , 9 ) é na bo nyí nǔ ɖebǔ wɛ sísɛ́ ajotɔ́ ɖé b’ɛ j’ajo , alǒ é na bo byɔ ɖɔ è ni myɔ nukún dó ajo e é ja é ɖó ninɔmɛ ɖé lɛ wu ɔ , è ni tuùn ɖɔ é sɔ́ jlǒ nukúnkɛ́ndídó tɔn ɖó ta hú mawu , lobɔ nǔɖokan lɛ xɔ akwɛ n’i hugǎn ."
"é sɔ́ nukún kpɛví dó kpɔ́n sɛ́n mawu tɔn , bo kɔn cí dó jehovah kpo nyikɔ tɔn kpo wu , bo xlɛ́ ɖɔ é kún nyí nǔ taji ó ."
"6 a ka ɖó ayi wu ɖɔ ɖò zakalíi 5 : 3 , 4 mɛ ɔ , è ɖɔ ɖɔ jehovah na sɛ́ ‘ nudómɛ dó , bɔ nudómɛ enɛ ɔ na gbà nǔ ɖò ajotɔ́ lɛ ɖokpo ɖokpo xwé ’ à ?"
hɔn lɛ kpo sɛxlo lɛ kpo sixu sú ali dó hwɛɖónúmɛ jehovah tɔn ǎ .
"é sixu yì fí e hwla lɛ é ɖebǔ , bo na ɖè nǔnyanyawiwa e ɖò togun tɔn mɛ lɛ é jɛ wě ."
"enyi mɛɖé na bo kpé nǔ wu bo nɔ hwla ajojija tɔn dó gǎn lɛ , azɔ̌gán lɛ , mɛxo lɛ alǒ mɛjitɔ́ lɛ ɔ , é sixu hwla dó mawu e na mǐ ganjɛwu ɖɔ ajojija lɛ bǐ ɖò wěxo é ǎ ."
( ebl . 4 : 13 ) é dó gbɔ nú mǐ tawun ɖɔ mǐ ɖò gbɛ̌ dó xá togun e tuùn tawun ɖɔ è na ɖɔ nugbǒ “ ɖò nǔ bǐ mɛ ” é wɛ . — ebl . 13 : 18 .
nɛ̌ mǐ ka sixu kpéwú bo na gló nudómɛ wema mlámlá e ɖò zinzɔn wɛ é tɔn gbɔn ?
7 hwɛ huhu dó jehovah wɛ ajo alɔkpa lɛ bǐ nyí .
"mǐ nɔ mɔ gbɛzinzan sɔgbe xá nugbodòdó ɖaxó jehovah tɔn lɛ dó mɔ wǔjɔmɛ ɖé , bo nɔ tɛ́n kpɔ́n bo nɔ ɖó walɔ e ma na kɔn cí dó nyikɔ tɔn wu ɖò ali ɖebǔ nu ǎ lɛ é ."
"mɔ̌ mɛ ɔ , mǐ sixu kpéwú bo na gló hwɛ e jehovah na ɖó nú mɛ ɖěɖee nɔ sɔ́ jlǒ dó gbà sɛ́n tɔn lɛ é é ."
gbɛzinzan “ ayihɔngbe ayihɔngbe ” sɔgbe kpo akpá e mǐ dó é kpo
8 - 10 . ( a ) etɛ ka nyí akpá ɖé ? ( b ) akpá tɛ axɔsu sedesiyasi ma ka ɖè ǎ ?
8 wɛn e è wlan dó wema mlámlá e ɖò zinzɔn wɛ é jí bɔ d’ewu é gb’akpá nú mɛ ɖěɖee ‘ nɔ dó adingban sín akpá bo nɔ xwlé nyikɔ mawu tɔn d’eji ’ lɛ é .
9 nǔ xwléxwlé dó akpá ɖé jí ɖò nyikɔ jehovah tɔn mɛ nyí nǔ vlɛkɛsɛ́ɛ ɖé ǎ .
nǔ e axɔsu gudo tɔn ɔ wà cobo xá axɔsuzinkpo jí ɖò jeluzalɛmu é pɛ́ɛ́ nɛ .
sedesiyasi xwlé jehovah sín nyikɔ ɖɔ emi na nɔ gbeji nú axɔsu babilɔnu tɔn .
"amɔ̌ , sedesiyasi wà nǔ sɔgbe kpo nǔ e é xwlé é kpo ǎ ."
"enɛ wu ɔ , jehovah ɖɔ xó elɔ lɛ dó ɖó hwɛ n’i : “ un xwlé nyiɖée ɖɔ : [ sedesiyasi ] na yì kú ɖò babilɔnu xɔsu e sɔ́ ɛ ɖó zinkpo jí ɔ tomɛ ; ɖó é nɔ gbeji nú akɔ e é jɛ ɔ ǎ . ” — ezek . 17 : 16 ."
10 axɔsu sedesiyasi xwlé nú jehovah ɖɔ emi na zán gbɛ̀ sɔgbe xá akpá e emi dó ɖò nyikɔ tɔn mɛ é .
"( 2 tan 36 : 13 ) loɔ , sedesiyasi ba alɔdo ejipu tɔn , bo na dó gosin acɛ babilɔnu tɔn mɛ , bɔ é ka nyí dó wuvɔ̌ . — ezek . 17 : 11 - 15 , 17 , 18 ."
"11 , 12 . ( a ) akpá taji hugǎn tɛ mǐ ka na dó ? ( b ) ali tɛ lɛ nu zě e mǐ zé mǐɖee jó nú jehovah é ka kúnkplá gbɛzinzan mǐtɔn ayihɔngbe ayihɔngbe tɔn ɖè ?"
11 jehovah nɔ lɛ́ ɖótó akpá ɖěɖee mǐ nɔ dó lɛ é .
"é nɔ sɔ́ ye dó mɔ nǔ vlɛkɛsɛ́ɛ ɖé ǎ ; mǐ ɖó na ɖè ye , bonu nǔ mǐtɔn na dó nyɔ́ nukún tɔn mɛ . ( ðɛh ."
"76 : 12 ) ðò akpá e mǐ dó lɛ é bǐ mɛ ɔ , taji bǐ ɔ wɛ nyí ee mǐ dó hwenu e mǐ zé mǐɖée jó nú jehovah é ."
"mɛɖée zízé jó nú jehovah ɔ , akpá ɖé wɛ bɔ mǐ dó kpo ayi bǐ kpo ɖɔ nǔ ɖebǔ na bo ɖò jijɛ wɛ ɔ , mǐ na sɛ̀n ɛ ."
12 nɛ̌ mǐ ka sixu nɔ gbeji nú mɛɖée zízé jó sín akpá mǐtɔn gbɔn ?
dɔn e mǐ nɔ gbí ɖò mɛtɛnkpɔn ɖaxó lɛ kpo kpɛví lɛ kpo nu é ɖó na xlɛ́ ɖɔ mǐ sɔ́ akpá e mǐ dó ɖɔ mǐ na mlá jehovah “ ayihɔngbe ayihɔngbe ” ɔ ylɔ ɖɔ nùjɔnǔ .
"( ðɛh . 61 : 9 ) ði kpɔ́ndéwú ɔ , enyi mɛɖé jɛ ayihun blíblí lɛ da xá mǐ jí ɖò azɔ̌ jí alǒ wemaxɔmɛ ɔ , mǐ ka nɔ mɔ ɖɔ ali ɖé wɛ hun nú mǐ bɔ mǐ na xlɛ́ ɖɔ ‘ nǔ wà jehovah ɖɔhun nɔ víví nú mǐ , ’ bo nɔ gbɛ́ ayihun mɔhun lɛ à ? ( nùx ."
"23 : 26 ) enyi mǐ ɖò xwédo e klán é ɖé mɛ ɔ , mǐ ka nɔ byɔ jehovah ɖɔ é ni d’alɔ mǐ bonu mǐ na kpó ɖò gbɛ̀ zán wɛ klisanwun ɖɔhun , hwenu e mɛ e lɛlɛ̌ dó mǐ lɛ é ɖě ma tlɛ na ɖò gǎn mɔhun dó wɛ ǎ é à ?"
"mǐ ka nɔ xoɖɛ dó sɛkpɔ tɔ́ wanyiyinɔ mǐtɔn jixwé tɔn ɔ gbè bǐ gbè , bo nɔ dokú n’i ɖɔ é dɔn mǐ wá acɛkpikpa tɔn glɔ bo lɛ́ yí wǎn nú mǐ à ?"
mǐ ka nɔ ba hwenu bo nɔ xà biblu gbè bǐ gbè à ?
mǐ ko d’akpá ɖɔ mǐ na wà nǔ mɔhun lɛ à cé ?
tónúsíse sín xó wɛ .
alɔɖiɖo ɖò jehovah sinsɛn mɛ bǐ mlɛ́mlɛ́ nɔ xlɛ́ ɖɔ mǐ yí wǎn n’i bo zé mǐɖée jó n’i nugbǒ nugbǒ .
"akpá mǐtɔn ɖiɖe ɔ , ɖagbe mǐɖesunɔ tɔn wɛ ; gbejininɔ mǐtɔn na zɔ́n bɔ mǐ na mɔ sɔgudo ɖagbe ɖé . — sɛ́n . 10 : 12 , 13 ."
"mǐ lɛ́ mɔ ɖɔ izlayɛli - ví lɛ kún setónú ó có , jehovah kún ka jó gbè ó ."
é tuùn ɖɔ kɛntɔ́ e lɛlɛ̌ dó ye lɛ é ɖò kɔ gbidi nú ye wɛ tawun .
"é zé kpɔ́ndéwú ɖagbe ɔ ɖ’ayǐ nú mǐ , bo wà nǔ sɔgbe kpo akpá tɔn lɛ kpo ; é ka na d’alɔ mǐ , bɔ mǐ lɔ na wà mɔ̌ ."
"ali e nu é nɔ d’alɔ mǐ ɖè é ɖokpo wɛ nyí ɖɔ é sɔ́ nukúnɖiɖo ɖé ɖó te nú mǐ , ɖɔ emi na ɖè nǔ nyanya e gbɔn ayikúngban ɔ jí lɛ é bǐ síìn zaanɖé ."
zakalíi sín nǔmimɔ e bɔ d’ewu é na nukúnɖiɖo ɖagbeɖagbe enɛ sín ganjɛwu mǐ .
è sɔ́ nǔnyanyawiwa ðó tɛn e jɛxa ɛ é mɛ
"14 , 15 . ( a ) ðò nǔmimɔ tɛnwegɔ ɔ mɛ ɔ , etɛ zakalíi ka mɔ ?"
( kpɔ́n ɖiɖe 2gɔ́ e ɖò bǐbɛ̌mɛ é . ) ( b ) xlɛ̌ etɛ tɔn nyɔnu e ɖò xasun ɔ mɛ é ka nyí ? etɛwu è ka lɛ́ sú i dó xasun ɔ mɛ ?
"14 ee zakalíi mɔ wema mlámlá e ɖò zinzɔn wɛ é gudo é ɔ , wɛnsagun ɖé ɖɔ n’i ɖɔ : “ zě ta bo kpɔ́n ! ”"
etɛ nǔmimɔ tɔn tɛnwegɔ ɔ ka na ɖexlɛ́ ?
é mɔ xasun ɖé bɔ é tɔ́n sín dɔ̌n ja .
( xà zakalíi 5 : 5 - 8 . )
"xasun jlɛ̌mɛ enɛ ɔ , “ nusú ” ɖé ɖ’enu ."
"ee nusú ɔ hun é ɔ , zakalíi mɔ “ nyɔnu ɖé ɖò ayijinjɔn ɖò xasun ɔ mɛ . ”"
wɛnsagun ɔ tinmɛ ɖɔ nyɔnu e ɖò xasun ɔ mɛ é nyí “ dakaxixo sín xlɛ̌ . ”
dǒ nukún mɛ bo kpɔ́n lee é na ko xyɔwǔ nú zakalíi gbɔn hwenu e é mɔ ɛ bɔ é ɖò tintɛnkpɔn wɛ bo na tɔ́n sín xasun ɔ mɛ é !
"wɛnsagun ɔ yawu wà nùɖé , é kpíkpé è dó xasun ɔ mɛ , bo lɛ́ sú nusú ɔ ganji ."
etɛ ka nyí tinmɛ enɛ tɔn ?
15 akpáxwé nǔmimɔ ɔ tɔn enɛ xlɛ́ ɖɔ jehovah kún na lɔn nú nǔnyanyawiwa alɔkpa ɖebǔ na nɔ togun tɔn tɛntin ó .
é na tɛ́n kpɔ́n bɔ è na wlí dó nǔ mɛ bo yawu ɖè síìn .
( 1 kɔ . 5 : 13 ) wɛnsagun ɔ na mǐ ganjɛwu enɛ tɔn hwenu e é lɛ́ sú nusú ɔ dó xasun ɔ nu é .
"jehovah nɔ wà nǔ e wu é kpé é bǐ , bonu nùblibli ma va dó sinsɛn - biblo mimɛ̌ ɔ wu ó ( kpɔ́n akpáxwé 16 jɛ 18 )"
16 . ( a ) etɛ zakalíi ka mɔ bɔ è wà nú xasun ɔ ?
( kpɔ́n ɖiɖe 3gɔ́ e ɖò bǐbɛ̌mɛ é . ) ( b ) fitɛ nyɔnu e ɖó awa lɛ é ka sɔ́ xasun ɔ yì ?
16 nyɔnu wè ɖé lɛ wá xwetɔ́n bo ɖó awa ɖaxó ɖé lɛ aɖɔwé wa ɖɔhun .
"( xà zakalíi 5 : 9 - 11 , nwt . )"
kpɔ́n lě dò nyɔnu enɛ lɛ gbɔn vo nú nyɔnu e ɖò xasun ɔ mɛ é sɔ́ é !
"nyɔnu enɛ lɛ zán awa yetɔn ɖaxó lɛ bo zɔn wá dò , bo sɔ́ xasun e mɛ “ dakaxixo sín xlɛ̌ ” ɔ ɖè é yì ."
fitɛ ye ka sɔ́ yì ?
"ye sɔ́ dakaxixo sín xlɛ̌ ɔ yì ɖó “ cineyáa yikúngban jí , ” alǒ , ɖó babilɔnu ."
"amɔ̌ , etɛwu ye ka sɔ́ xasun ɔ yì ɖó babilɔnu ?"
"17 , 18 . ( a ) etɛwu cineyáa ka nyí “ tɛn e jɛxa ” “ dakaxixo sín xlɛ̌ ” ɔ é ? ( b ) etɛ jí mǐ ka kú dó bo na wà nú nǔnyanyawiwa ?"
"17 nú izlayɛli - ví e nɔ gbɛ̀ ɖò zakalíi sín azǎn gbè lɛ é ɔ , cineyáa wɛ nyí fí e jɛxa bɔ è na sɔ́ dakaxixo sín xlɛ̌ ɔ ɖó é ."
zakalíi kpo jwifu gbɛ̌ tɔn lɛ kpo sixu yí gbè ɖɔ babilɔnu nyí nɔtɛn dakaxixo tɔn ɖé ɖò azǎn yetɔn gbè .
"ðó ye sù ɖò toxo enɛ e mɛ nùblibli kpo vodunsinsɛn kpo ɖè é wutu ɔ , ye ɖó na xò hun ayihɔngbe ayihɔngbe bá ɖí xwi xá pagáwùn gbɛ̀ enɛ sín gbigbɔ ."
nǔmimɔ enɛ na ko bló bɔ agbɔ̌n yetɔn na jɛ dò tawun ; ganjɛwu ɖé wɛ ɖɔ jehovah na bló bɔ nùblibli na va dó sinsɛn - biblo mímɛ́ ɔ wu ǎ .
"è sixu yí gbè nú dakaxixo alǒ nǔnyanyawiwa sà byɔ togun jehovah tɔn mɛ , bo nɔ mɛ ǎ ."
"ee è dɔn mǐ wá tutoblonunu mímɛ́ mawu tɔn e nɔ cyɔn alɔ mɛ jí , bo nɔ lɛ́ kpé nukún mɛ wu kpo wanyiyi kpo é mɛ gudo é ɔ , mǐ ɖó na d’alɔ b’ɛ na nɔ mimɛ̌ jí ."
akpàkpà ka nɔ sɔ́ mǐ bɔ mǐ nɔ hɛn tutoblonunu jehovah tɔn ɖó mimɛ̌ jí à ?
nǔnyanyawiwa alɔkpa ɖebǔ ɖó na nɔ palaɖisi gbigbɔ tɔn mǐtɔn mɛ ǎ .
togun mímɛ́ ðé nɔ kpa susu nú jehovah
etɛ nǔmimɔ jiwǔ zakalíi tɔn ka kplɔ́n mǐ ?
19 zakalíi sín nǔmimɔ ayizɛngɔ ɔ kpo tɛnwegɔ ɔ kpo nyí akpágbánúmɛ syɛnsyɛn ɖé nú mɛ ɖěɖee ma jló na jó adingban núwiwa lɛ dó ǎ lɛ é ; bo nyí nùflínmɛ ɖé ɖɔ jehovah kún na yí gbè nú nǔnyanyawiwa ó .
mɛ ɖěɖee nɔ sɛ̀n ɛ kpo ayi bǐ kpo lɛ é ɖó na gbɛ́ wǎn nú nǔnyanyawiwa bǐ mlɛ́mlɛ́ .
tan enɛ lɛ lɛ́ nyí ganjɛwu wanyiyi tɔn ɖé bɔ tɔ́ mǐtɔn jixwé tɔn ɔ na mǐ .
"enyi mǐ w’azɔ̌ kpo kanɖodonǔwu kpo bo nyí gbɛtɔ́ alɔkpa e mawu yí wǎn na bo nɔ cyɔn alɔ jí lɛ é ɔ , é na dó nu mǐ ɖɔ mǐ na kú ǎ ."
"é nyɔ́ wà ɔ , jehovah na hun xomɛ dó dó nú mǐ ."
gǎn e dó wɛ mǐ ɖè bo na nɔ mimɛ̌ jí ɖò gbɛ̀ e mɛ nǔnyanyawiwa gɔ́ é xɔ akwɛ tawun .
"mǐ sixu ɖeji ɖɔ kpo alɔdo jehovah tɔn kpo ɔ , é na kpa mǐ !"
"amɔ̌ , nɛ̌ mǐ ka sixu ɖeji ɖɔ sinsɛn nugbǒ ɔ na gbakpé ɖò gbɛ̀ e jijɔ e ma nyí mawu tɔn ǎ lɛ é gɔ́ é ɖé mɛ gbɔn ?"
ganjɛwu tɛ mǐ ka ɖó ɖɔ jehovah na cyɔn alɔ tutoblonunu tɔn jí dìn e ya ɖaxó ɔ ɖò sisɛkpɔ wɛ é ?
mǐ na ɖɔ xó dó nùkanbyɔ enɛ lɛ jí ɖò xota e bɔ d’ewu é mɛ .
ahwankɛkɛví lɛ kpo axɔsugbakún ɖé kpo nɔ nya xɛ ðò jǐ towe
"‘ nú mi setónú nú jehovah , mawu mitɔn ɔ , nǔ na nyí mɔ̌ . ’ — zak ."
6 : 15 .
"han lɛ : 61 , 22"
jiɖe etɛ tɔn zakalíi sín nǔmimɔ gudo tɔn ɔ ka na togun mawu tɔn ?
nɛ̌ ganvɔsó wè lɛ kpo ahwankɛkɛví lɛ kpo ka dó wusyɛn lanmɛ nú mǐ gbɔn ?
"ninɔmɛ tɛ mɛ wɛ jwifu lɛ ɖè ɖò jeluzalɛmu , hwenu e è xlɛ́ nǔmimɔ tɛnwegɔ ɔ zakalíi gudo é ?"
"ee è xlɛ́ nǔmimɔ tɛnwegɔ ɔ zakalíi gudo é ɔ , nǔ gègě tíìn bɔ é na lin nǔ kpɔ́n d’eji ."
jehovah d’akpá ɖɔ nǔnyanyawatɔ́ lɛ na ɖó gbè nǔ nyanya e ye wà lɛ é tɔn .
é ɖò wɛn ɖɔ akpá enɛ dó wusyɛn lanmɛ nú zakalíi .
"amɔ̌ , nǔ ɖě ko ɖyɔ ǎ ."
"nugbǒmaɖɔ kpo nùwalɔ nyanya ɖevo lɛ kpo kpó ɖò ayǐ , bɔ è ka ko flín na fó tɛmpli jehovah tɔn e ɖò jeluzalɛmu é vívɔ́ gbá ǎ ."
nɛ̌ jwifu lɛ ka sixu jó azɔ̌ e mawu sɔ́ d’así nú ye é dó tlolo mɔ̌ gbɔn ?
ye na lɛ́ jɛ azɔ̌ yeɖesunɔ tɔn lɛ wu kpowun wutu wɛ ye lɛkɔ wá jɔtɛn yetɔn à ?
2 zakalíi tuùn ɖɔ jwifu ɖěɖee sɛ̀ tɛn wá jeluzalɛmu lɛ é nyí sunnu kpo nyɔnu kpo nùɖitɔ́ lɛ .
ye nyí mɛ e gbigbɔ mawu tɔn sísɛ́ bɔ ye jó ayijayǐ e ɖò xwé yetɔn gbè lɛ é kpo azɔ̌ yetɔn lɛ kpo dó é .
"( ɛsd . 1 : 2 , 3 , 5 ) ye jó tò e ko má ye é dó bo xwè fí e gègě yetɔn ma tlɛ mɔ kpɔ́n ǎ é ɖé ."
"nú tɛmpli jehovah tɔn vívɔ́ gbá ma ko nyí nǔ taji ǎ ɔ , ye na ko zɔn ali nú kilomɛtlu 1 600 mɔ̌ bo gbɔn ayikúngban e vɛwǔ tawun lɛ é jí ǎ ."
wuvɛ̌ tɛ lɛ ka kpannukɔn jwifu e lɛkɔ wá jeluzalɛmu lɛ é ?
3 nɛ̌ tomɛyiyi enɛ ka na ko cí ?
è ko ɖɔ xó nú ye dó lee toxo jeluzalɛmu tɔn nyɔ́ ɖɛkpɛ tawun ɖ’ayǐ gbɔn é jí .
mɛxomɔ e ɖò tɛntin yetɔn lɛ é ko mɔ lee tɛmpli ɔ ɖó susu sɔ ɖ’ayǐ é .
"( ɛsd . 3 : 12 ) nú a ko zɔn ali ɔ xá ye wɛ ɔ , nɛ̌ nǔ na ko cí nú we hwenu e a mɔ jeluzalɛmu e nyí xwé towe yɔyɔ̌ ɔ é sɛ́dó é ?"
wǔ na ko kú we hwenu e a mɔ dǒglin lɛ bɔ gbehan baɖabaɖa lɛ ko vunbla bǐ é wɛ à ?
"a ka na ko jlɛ́ dó ɖaxó ɖaxó weɖobǔ babilɔnu tɔn lɛ dó jeluzalɛmu sín dǒ e ɖó hɔntogbo lɛ kpo atɔxwɛ lɛ kpo ɖ’ayǐ , bo ka ko huzu dǒglin zizɛ dìn lɛ é wu wɛ à ?"
"nǔ ɖò mɔ̌ có , togun ɔ kpankɔ́n ."
ye ko mɔ lee jehovah hwlɛn ye gbɔn hwenu e ye ɖò zɔnlin ɖi wɛ ɖò ali gaga enɛ jí é .
"nǔ nukɔntɔn e ye bló hwenu e ye wá é wɛ nyí ɖɔ ye bló vɔsakpe ɖé ɖó fí e tɛmpli ɔ nɔ ɖ’ayǐ é , lobo jɛ vɔsanú xwlé jehovah jí ayihɔngbe ayihɔngbe . ( ɛsd ."
"3 : 1 , 2 ) kpo akpàkpà e sɔ́ ye ɖò bǐbɛ̌mɛ é kpo ɔ , é cí ɖɔ nǔ ɖebǔ kún sixu dó kpò awa mɛ nú ye ó ɖɔhun ."
"4 gɔ́ nú tɛmpli ɔ gbigbá ɔ , izlayɛli - ví lɛ ɖó na vɔ́ toxo yetɔn lɛ gbá ."
"ye ɖó na vɔ́ xwé lɛ gbá , lɛ̀ gle , lobo nya nǔ e ye na ɖu é gbé ."
( ɛsd . 2 : 70 ) azɔ̌ e ɖò nukɔn nú ye é cí nǔ e hú agbɔ̌n ye é ɖɔhun .
"gbɔn vo nú enɛ ɔ , gbeklanxamɛ lɛ wá ajijimɛ , bo syɛn ɖesu ."
"ye kpankɔ́n ɖò bǐbɛ̌mɛ có , gbè e è klán xá ye nú xwè 15 é zɔ́n bɔ awakanmɛ kú ye ."
( ɛsd . 4 : 1 - 4 ) ee lɛ́ wá syɛn hú bǐ bɔ ye ɖí xwi xá ɖò 522 j.h.m . é wɛ nyí hwenu e axɔsu pɛsi tɔn gbɛ́ ɖɔ è kún sɔ́ na wà xɔgbigbázɔ́ ɖebǔ ɖò jeluzalɛmu ó é .
é cí ɖɔ sɔgudo toxo enɛ tɔn d’ablu ɖɔhun . — ɛsd . 4 : 21 - 24 .
nɛ̌ jehovah ka d’alɔ togun tɔn gbɔn hwenu e awakanmɛ kú i é ?
5 jehovah tuùn nǔ e sín hudo togun tɔn ɖó é .
"mawu xlɛ́ nǔmimɔ gudo tɔn ɖé zakalíi bo na dó na ganjɛwu jwifu lɛ ɖɔ emi yí wǎn nú ye , ɖɔ nǔ e wà wɛ ye ɖè sín hwenu línlín ɖíe lɛ é bǐ sù nukún emitɔn mɛ , lobo lɛ́ d’akpá nú ye ɖɔ emi na nya xɛ ɖò ye jí , nú ye lɛkɔ yì azɔ̌ emitɔn kɔn ɔ nɛ ."
"nú nǔ e kàn tɛmpli ɔ vívɔ́ gbá é ɔ , jehovah d’akpá ɖɔ : ‘ nú mi setónú nú jehovah , mawu mitɔn ɔ , nǔ na nyí mɔ̌ . ’ — zak . 6 : 15 ."
wɛnsagun hlɔnhlɔnnɔ lɛ sín ahwankpá ðé
6 . ( a ) nɛ̌ nǔmimɔ tantɔngɔ e è xlɛ́ zakalíi é ka bɛ́ gbɔn ?
( kpɔ́n ɖiɖe e ɖò bǐbɛ̌mɛ é . ) ( b ) etɛwu sɔ́ lɛ ka ɖó sinmɛ vovo ?
( xà zakalíi 6 : 1 - 3 . )
"dǒ nukún nǔ e jɛ é mɛ kpɔ́n : ahwankɛkɛví ɛnɛ tɔ́n “ sín ganvɔsó wè tɛntin ” bo ɖò yiyi wɛ , lobɔ é cí ɖɔ ye sɔgbe nú ahwan ɖɔhun ."
sɔ́ ɖěɖee è sín dó ahwankɛkɛví ɔ wu lɛ é ɖó sinmɛ vovo .
enɛ na d’alɔ bɔ è na tuùn sɔ́xátɔ́ ɖě ɖó vo nú ee na bɔ d’ewu é .
zakalíi kanbyɔ ɖɔ : “ etɛ nyí wɛ [ ye ] ka ɖè ? ”
"( zak . 6 : 4 ) ðó nǔmimɔ enɛ kàn mǐ tlɔlɔ wutu ɔ , mǐ lɔ jló na tuùn nǔ e nyí wɛ é ɖè é ."
"7 , 8 . ( a ) etɛ só wè lɛ ka nɔte na ? ( b ) etɛwu só lɛ ka nyí ganvɔsó ?"
"7 ðò biblu mɛ ɔ , só lɛ sixu nɔte nú axɔsuɖuto lɛ alǒ acɛkpikpa lɛ ."
só ɖěɖee xó è ɖɔ ɖò zakalíi sín tan mɛ lɛ é ɖi só wè e nǔɖɔɖ’ayǐ daniyɛli tɔn jlɛ́ lɛ é .
só ɖokpo nɔte nú acɛkpikpa jehovah tɔn dó wɛkɛ ɔ bǐ jí ee na nɔ ayǐ kaka sɔyi é .
só wegɔ ɔ nɔte nú axɔsuɖuto mɛsiya tɔn e nu jezu kp’acɛ dó é .
"( dan . 2 : 35 , 45 ) ðó è sɔ́ jezu ɖó axɔsuzinkpo jí ɖò 1914 wutu ɔ , só wè lɛ ko tíìn bo ɖò azɔ̌ bunɔ ɖé wà wɛ bonu jlǒ mawu tɔn ni nyí wiwa ɖò ayikúngban jí ."
8 etɛwu só lɛ ka nyí ganvɔsó ?
"ði siká ɖɔhun ɔ , ganvɔ nyí gan ɖé bo xɔ akwɛ tawun ."
"jehovah ɖegbe ɖɔ è ni zán gan enɛ e nɔ sɛ́ é dó gbá goxɔ ɔ na , bɔ nukɔnmɛ ɔ , è lɛ́ zán dó gbá tɛmpli ɔ na ɖò jeluzalɛmu . ( tín ."
"27 : 1 - 3 ; 1 axɔ . 7 : 13 - 16 ) enɛ wu ɔ , é sɔgbe tawun ɖɔ ganvɔsó wè nùjlɛdonǔwu tɔn lɛ ni flín mǐ ɖɔ nǔbǐwukpétɔ́ wɛkɛ ɔ tɔn e jehovah nyí é kpo axɔsuɖuto mɛsiya tɔn ɔ kpo yì aga tawun , bo na hɛn ayijayǐ kpo nyɔna e na nɔ ayǐ sɔyi lɛ é kpo wá nú gbɛtɔ́ lɛ bǐ ."
"9 dìn ɔ , mǐ ni ɖɔ xó dó ahwankɛkɛví lɛ wu ."
etɛ ahwankɛkɛví lɛ kpo sɔ́xátɔ́ lɛ kpo ka nɔte na ?
"wɛnsagun lɛ wɛ ɖò ahwankɛkɛví lɛ kun wɛ , é sixu nyí gbɛ̌ta yetɔn vovo lɛ ."
"( xà zakalíi 6 : 5 - 8 , nwt . )"
"ye ɖò tíntɔ́n sín “ aklunɔ ayikúngban ɔ bǐ tɔn sín nukɔn ” wɛ , bo ɖó azɔ̌ bunɔ ɖé bo na wà ."
azɔ̌ tɛ è ka sɔ́ d’así nú ye ?
è sɛ́ ahwankɛkɛví lɛ kpo sɔ́xátɔ́ lɛ kpo dó bonu ye na nya xɛ ɖò ayikúngban tawun tawun ɖé lɛ jí .
"azɔ̌ e è sɔ́ d’así nú ye é wɛ nyí ɖɔ ye na yì nya xɛ ɖò togun jehovah tɔn jí , titewungbe sín “ ayikúngban totaligbé tɔn ɔ , ” babilɔnu sí ."
jehovah na bló bɔ babilɔnu sɔ́ na lɛ́ wlí togun tɔn yì kannumɔgbenu ɖě ǎ .
kpɔ́n lee enɛ na ko dó gbɔ nú mɛ ɖěɖee ɖò tɛmpli ɔ gbá wɛ ɖò zakalíi hwenu lɛ é sɔ́ é !
ye sɔ́ na ɖi xɛsi nú kɛntɔ́ yetɔn e ɖò nǔ mɛ jɛ nú ye wɛ lɛ é ǎ .
ganjɛwu tɛ nǔɖɔɖ’ayǐ zakalíi tɔn e kúnkplá ahwankɛkɛví lɛ kpo sɔ́xátɔ́ lɛ kpo é ka sixu na togun mawu tɔn égbé ?
"10 zakalíi hwenu ɖɔhun ɔ , jehovah ahwankpá lɛ tɔn kpó ɖò wɛnsagun lɛ zán wɛ , bo nɔ nya xɛ ɖò togun tɔn jí , lobo nɔ lɛ́ dó wusyɛn lanmɛ n’i ."
"( mal . 3 : 6 ; ebl . 1 : 14 ) sín hwenu e è ɖè izlayɛli gbigbɔ tɔn ɔ sín kannumɔgbenu babilɔnu ðaxó ɔ tɔn ɖò 1919 é ɔ , è ɖò gbè klán xá sinsɛn - biblo nugbǒ ɔ wɛ có , é ka fɔ́n bo ɖò kàn vlɔ́n wɛ bɔ nǔ ɖě sixu ɖó te ǎ . ( nǔɖe ."
"18 : 4 ) ðó wɛnsagun lɛ ɖò xɛ nya ɖò mǐ jí wɛ wutu ɔ , mǐ ɖó na ɖi xɛsi ɖɔ tutoblonunu jehovah tɔn sixu lɛ́ wá nyí kannumɔ ɖò gbigbɔ lixo azɔn ɖevo ǎ . ( ðɛh ."
"nú mǐ ɖò tamɛ lin dó nǔmimɔ zakalíi tɔn jí wɛ ɔ , mǐ na ɖeji ɖɔ mǐ ɖò ayijayǐ mɛ ɖò yɛtɛn só wè lɛ tɔn ."
etɛwu mǐ ma ka ɖó na ɖi xɛsi nú ahwan e è na tɔ́n togun mawu tɔn zaanɖé dìn é à ?
"11 ðò malin - malin mɛ dìn ɔ , acɛkpikpa toxóɖiɖɔ tɔn gbɛ̀ satáan tɔn tɔn lɛ na sò gbɛ̌ kpo linlin ɔ kpo ɖɔ emi na sú kún dó nú togun mawu tɔn ."
"( ezek . 38 : 2 , 10 - 12 ; dan . 11 : 40 , 44 , 45 ; nǔɖe . 19 : 19 ) nǔɖɔɖ’ayǐ ezekiyɛli tɔn xlɛ́ ɖɔ acɛkpikpa enɛ lɛ na cyɔn tò ɔ ahǔn ɖɔhun , bo na kun sɔ́ lɛ bo wá tɔ́n ahwan mǐ kpo xomɛsin kpo ."
"( ezek . 38 : 15 , 16 ) * mi ka ɖó na ɖi xɛsi wɛ à ?"
ahwankpá ɖé ɖò akpá mǐtɔn .
"ðò ninɔmɛ vɛwǔ enɛ mɛ ɖò ya ɖaxó ɔ hwenu ɔ , wɛnsagun ahwanfuntɔ́ jehovah ahwankpá lɛ tɔn tɔn na zɔn kpɔ́ bo na nya xɛ ɖò togun mawu tɔn jí , bo na sú kún dó nú mɛ ɖěɖee klán gbè xá nǔbǐwukpétɔ́ e é nyí é é . ( 2 tɛ ."
"1 : 7 , 8 ) azǎn taji ɖé wɛ azǎn enɛ na nyí ."
"amɔ̌ , mɛ̌ ka ɖò ahwankpá jehovah tɔn jixwé tɔn nu ?"
jehovah xwè axɔsugbakún nú axɔsu tɔn ee lɛ́ nyí vɔsanúxwlémawutɔ́ é
"12 , 13 . ( a ) etɛ è ka ɖɔ nú zakalíi dìn ɖɔ é ni bló ? ( b ) tinmɛ lee mɛ e è ylɔ ɖɔ kun é nyí jezu klisu gbɔn é ."
12 zakalíi kɛɖɛ wɛ mɔ nǔmimɔ tantɔn lɛ .
"dìn ɔ , é ɖ’alɔ ɖò nǔwiwa nǔɖɔɖ’ayǐ tɔn ɖé mɛ bo dó dó wusyɛn lanmɛ nú mɛ ɖěɖee ɖò tɛmpli mawu tɔn vɔ́ ɖó ayǐ wɛ lɛ é ."
( xà zakalíi 6 : 9 - 12 . )
"è ɖɔ nú zakalíi ɖɔ é ni yí kpatagan kpo siká kpo ɖò heludayi , toviya kpo yedaya kpo sí ( ye mɛ atɔn enɛ lɛ ɖò mɛ ɖěɖee lɛkɔ sín babilɔnu é mɛ ) , lobo bló “ ɖuɖejigbakún [ alǒ axɔsugbakún ] ɖokpo ” na ."
"( zak . 6 : 11 ) tokpɔngán zolobabɛli ee gosin akɔta judáa tɔn mɛ , bo nyí kúnkan davidi tɔn é ta wɛ è ɖɔ nú zakalíi ɖɔ é ni sɔ́ axɔsugbakún ɔ ɖó à ?"
é sixu ko kpaca nùkpɔntɔ́ lɛ hwenu e zakalíi sɔ́ axɔsugbakún ɔ ɖó ta nú vɔsanúxwlémawutɔ́ ðaxó jozuwée é .
13 axɔsugbakún e è sɔ́ ɖó ta nú vɔsanúxwlémawutɔ́ ðaxó jozuwée é zɔ́n bɔ é huzu axɔsu wɛ à ?
"eǒ , jozuwée gosin kúnkan axɔsu davidi tɔn mɛ ǎ , enɛ wu ɔ , é jɛxa bo nyí axɔsu ǎ ."
"axɔsugbakún e è xwè n’i é ɔ , nǔɖɔɖ’ayǐ ɖé wɛ bo dó gesí axɔsu sɔgudo tɔn e na ɖu gǎn kaka sɔyi lobo na lɛ́ nyí vɔsanúxwlémawutɔ́ é ."
vɔsanúxwlémawutɔ́ ɖaxó e è sɔ́ axɔsu é sín nyikɔ nyí kun .
biblu xlɛ́ nyì wɛn ɖɔ jezu klisu wɛ nyí kun enɛ . — eza . 11 : 1 ; mat . 2 : 23 * .
azɔ̌ tɛ jezu e nyí axɔsu kpo vɔsanúxwlémawutɔ́ ðaxó kpo é ka na wà ?
14 jezu e nyí axɔsu kpo vɔsanúxwlémawutɔ́ ðaxó kpo é wɛ ɖò nukɔn nú ahwankpá jixwé tɔn jehovah tɔn .
"enɛ wu ɔ , é nɔ w’azɔ̌ kpo kanɖodonǔwu kpo bonu togun mawu tɔn blebu ni dó sixu nɔ ayijayǐ mɛ ɖò gbɛ̀ elɔ e mɛ hunnyahunnya ɖè é ."
"( jel . 23 : 5 , 6 ) zaanɖé dìn ɔ , klisu na nɔ nukɔn bo na ɖu ɖò akɔta lɛ jí dó nɔ gudo nú nǔbǐwukpétɔ́ e mawu nyí é , lobo jɛhun dó togun jehovah tɔn jí ."
"( nǔɖe . 17 : 12 - 14 ; 19 : 11 , 14 , 15 ) amɔ̌ , kun ɔ ka ɖó azɔ̌ taji ɖé bo na wà cobo na ɖó hwɛ nú akɔta lɛ ."
é na gbá tɛmpli ɔ
"15 , 16 . ( a ) nùvɔjlaɖó kpo nǔ kwijikwiji ɖiɖe sín mɛ wu kpo sín azɔ̌ tɛ wà wɛ è ka ɖè ɖò azǎn mǐtɔn gbè ? mɛ̌ ka ɖ’enu ? ( b ) ðò axɔsuɖuɖu xwè afatɔ́n tɔn klisu tɔn sín fifonu ɔ , nɛ̌ nǔ lɛ ka na cí ?"
"15 gɔ́ nú axɔsu kpo vɔsanúxwlémawutɔ́ ðaxó e jezu nyí é kpo ɔ , è sɔ́ azɔ̌ d’así n’i bɔ é na “ gbá tɛmpli jehovah tɔn . ”"
"( xà zakalíi 6 : 13 , nwt . )"
"ðò azǎn mǐtɔn gbè ɔ , xɔgbigbázɔ́ jezu tɔn ɔ zɔ́n bɔ é ɖè mawu sɛntɔ́ nugbǒ lɛ sín kannumɔgbenu babilɔnu ðaxó ɔ tɔn , bo vɔ́ agun klisanwun tɔn ɖó ayǐ ɖò 1919 ."
"é lɛ́ sɔ́ “ [ deví ] gbejinɔtɔ́ , ayiɖotenanɔ ” ɖé bɔ é nɔ nɔ nukɔn nú azɔ̌ ɔ ɖò tɛmpli ɖaxó gbigbɔ tɔn ɔ sín kɔxota ayikúngban jí tɔn ɔ ."
( mat . 24 : 45 ) jezu sín alɔnu lɛ́ ján ɖò nǔ kwiji ɖiɖe sín togun mawu tɔn wu kpo alɔdido è bonu é ni sɛ̀n jehovah lee é yí gbè na gbɔn é kpo mɛ . — mal . 3 : 1 - 3 .
"16 ðò axɔsuɖuɖu xwè afatɔ́n tɔn ɔ hwenu ɔ , axɔsu kpo vɔsanúxwlémawutɔ́ kpo 144 000 lɛ na gɔ́ nú jezu , bɔ ye na bló bɔ gbɛtɔ́ gbejinɔtɔ́ lɛ na huzu mɛ maɖóblɔ̌ ."
"hwenu e nǔ na ko nyí mɔ̌ gudo é ɔ , mawu sɛntɔ́ nugbǒ lɛ kɛɖɛ wɛ è na jó dó nyì ayikúngban e è ko slá wǔ na é jí ."
ðǒ alɔ ðò xɔgbigbázɔ́ ɔ mɛ
ganjɛwu tɛ xó e jehovah ɖɔ bɔ d’ewu é ka na jwifu lɛ ? nɛ̌ wɛn tɔn ka wà ɖagbe nú ye gbɔn ?
17 ðagbe tɛ wɛn zakalíi tɔn ka wà nú jwifu hwetɔnnu tɔn lɛ ?
jehovah ko d’akpá ɖɔ emi na nya xɛ ɖò ye jí ɖò azɔ̌ yetɔn kɔn .
ganjɛwu e é na ye ɖɔ ye na gbá tɛmpli ɔ é sixu ko na nukúnɖiɖo ayixa yetɔn e nǔ ko cikɔ na lɛ é .
"amɔ̌ , nɛ̌ mɛ kpɛɖé kpowun ka sixu wà azɔ̌ ɖaxó enɛ gbɔn ?"
xó e zakalíi ɖɔ bɔ d’ewu lɛ é ɖè xɛsi alǒ nǔxokpɔ́n e kpò lɛ é bǐ síìn .
"gbɔn vo nú gudo e sunnu gbejinɔtɔ́ heludayi , toviya kpo yedaya kpo na nɔ nú ye é ɔ , mawu ɖɔ ɖɔ mɛ gègě ɖevo lɛ na ‘ gosin zɔ wá , bo na dó alɔ mɛ e ɖò tɛmpli jehovah tɔn gbá wɛ lɛ . ’"
( xà zakalíi 6 : 15 . )
"è gbɛ́ azɔ̌ ɔ có , ɖó jwifu lɛ ɖeji ɖɔ mawu ɖò gudo nú emi wutu ɔ , ye lɛ́ vɔ́ xɔgbigbázɔ́ ɔ bɛ́ ."
"é sɔ́ lín ǎ bɔ jehovah ɖè afɔklɛ́nnú e cí só ɖɔhun é síìn , bɔ è fó tɛmpli ɔ ɖò 515 j.h.m ."
"( ɛsd . 6 : 22 ; zak . 4 : 6 , 7 , nwt . ) amɔ̌ , xó jehovah tɔn tinmɛ nǔ e hú mɔ̌ tawun bo kàn azǎn mǐtɔn gbè lɛ é ."
( kpɔ́n akpáxwé 18gɔ́ ɔ kpo 19gɔ́ ɔ kpo )
nɛ̌ zakalíi 6 : 15 ka ɖò jijɛnu wɛ ɖò azǎn mǐtɔn gbè gbɔn ?
"18 égbé ɔ , gbɛtɔ́ livi mɔkpan nɔ xò kpóɖó nú mǐ ɖò sinsɛn - biblo nugbǒ ɔ mɛ , bɔ ayi yetɔn nɔ sísɛ́ ye bɔ ye nɔ na “ dɔkun ” yetɔn lɛ , enɛ wɛ nyí táan yetɔn , hlɔnhlɔn yetɔn kpo nǔɖokan yetɔn lɛ kpo dó nɔ gudo nú tɛmpli ɖaxó gbigbɔ tɔn jehovah tɔn . ( nùx ."
"flín ɖɔ heludayi , toviya kpo yedaya kpo hɛn azɔwanú e zakalíi dó bló axɔsugbakún ɔ na lɛ é wá ."
axɔsugbakún ɔ nyí nùɖé bɔ è na nɔ dó “ flín ” nǔ e ye na dó nɔ gudo nú sinsɛn - biblo nugbǒ ɔ é é .
"( zak . 6 : 14 ) ðò ali ɖokpo ɔ nu ɔ , jehovah na wɔn azɔ̌ e mǐ wà é kpo wanyiyi e mǐ ɖexlɛ́ é kpo gbeɖé ǎ ."
( ebl . 6 : 10 ) ye na nɔ flǐn jehovah tɔn mɛ tɛgbɛ .
ðagbe tɛ nǔmimɔ zakalíi tɔn ka ɖó na wà nú mǐ ɖò égbé ?
19 nǔ e wà wɛ è ɖè ɖò sinsɛn nugbǒ ɔ mɛ ɖò azǎn gudogudo tɔn elɔ lɛ mɛ é nyí xlɛ̌ nyɔna jehovah tɔn tɔn kpo nukɔntɔ́ e klisu nyí é tɔn kpo .
"mǐ ɖò tutoblonunu e lidǒ , ɖò ayijayǐ mɛ lobo na nɔ ayǐ kaka sɔyi é mɛ ."
linlin e jehovah ɖó dó sinsɛn - biblo mímɛ́ ɔ wu é “ na nyí mɔ̌ . ”
"wlíbò nú tɛn e mɛ a ɖè ɖò togun jehovah tɔn mɛ é , bo ‘ setónú nú jehovah , mawu towe . ’"
"enɛ ɔ , a sixu cí axɔsu mǐtɔn e lɛ́ nyí vɔsanúxwlémawutɔ́ ðaxó é sín xɛnyaɖomɛji , kpo mɛ e ɖò ahwankɛkɛví jixwé tɔn lɛ kun wɛ lɛ é kpo tɔn glɔ ."
nɔ gudo nú sinsɛn - biblo mimɛ̌ ɔ lee a kpéwú gbɔn é bǐ mlɛ́mlɛ́ .
"nú a ɖò mɔ̌ bló wɛ ɔ , a sixu kanɖeji ɖɔ jehovah ahwankpá lɛ tɔn na cyɔn alɔ jǐ towe ɖò táan e kpò bɔ mǐ na zán ɖò gbɛ̀ nyanya elɔ mɛ é mɛ , bo na lɛ́ wà mɔ̌ kaka sɔyi !"
"nú a jló na mɔ tinmɛ ɖevo lɛ hǔn , kpɔ́n “ kanbiọ lẹ sọn wehiatọ lẹ dè ” ɖò atɔxwɛ ( gungbe ) 15 mai 2015 tɔn mɛ , wexwɛ 29 - 30 ."
xomɛnyínyɔ́ klisanwun tɔn sín nǔwiwa ðokpo
"ðò toxo kpɛví gujarat tɔn mɛ ɖò inde ɔ , john sín tɔ́ bló baptɛm ɖò xwè 60 ɖíe , bo nyí kúnnuɖetɔ́ jehovah tɔn ɖé ."
"gbè ɖokpo ɔ , john sín tɔ́ byɔ john ɖɔ é ni sɔ́ wemakpo ɖé yì jó nú hagbɛ̌ agun ɔ tɔn ɖé ."
"amɔ̌ zǎnzǎn enɛ hwenu e é jló na hun balíi ɖaxó ɖé sín nusú é ɔ , nusú ɔ gbò alɔví tɔn b’ɛ kán tawun ."
"é ɖò mɔ̌ có , ɖó é jló na setónú nú tɔ́ tɔn wutu ɔ , é bla avɔví dó alɔví ɔ bo sɔ́ afɔ ɖido bá zé wemakpo ɔ yì jó ."
"ee john wá fí ɔ é ɔ , mɛ e è sɛ́ wema ɔ dó é sín asì e nyí kúnnuɖetɔ́ jehovah tɔn ɖé é wɛ yí wemakpo ɔ ."
"é ɖ’ayi wu ɖɔ john gblewu dó alɔ , bo ɖɔ ɖɔ emi na d’alɔ ɛ ."
é ɖè gbàví tɔn e mɛ akpablanú lɛ ɖè é tɔ́n bo klɔ́ akpá ɔ n’i lobo bla .
"enɛ gudo ɔ , é dó tíi zozo nú john , bɔ ɖò avla enɛ lɛ bǐ mɛ ɔ , é ɖò xó ɖɔ n’i dó biblu jí wɛ kpo xomɛnyínyɔ́ kpo ."
"sín hwenɛnu ɔ , linlin masɔgbe e john nɔ ɖó dó kúnnuɖetɔ́ lɛ wu é jɛ ɖiɖekpo jí , enɛ wu ɔ , é kàn nǔ byɔ nawe ɔ dó xota e jí é kpo tɔ́ tɔn kpo ma ɖó linlin ɖokpo ɔ dó ǎ é wè jí , ye wɛ nyí : jezu wɛ nyí mawu à ? klisanwun lɛ ɖó na xoɖɛ sɛ́dó mali à ?"
"ðó kúnnuɖetɔ́ ɔ kplɔ́n anɔnugbe john tɔn gujarati wutu ɔ , é na xósin i sín biblu mɛ , bo sɔ́ akpomɛwema “ cette bonne nouvelle du royaume ” n’i ."
"nukɔnmɛ hwenu e john ɖò akpomɛwema ɔ xà wɛ é ɔ , é cí n’i ɖɔ azɔn nukɔntɔn ɔ nɛ é ɖò nugbǒ biblu tɔn ɔ sè wɛ nɛ ."
xomɛ sìn yɛhwenɔ ɔ bɔ é sɔ́ biblu ɖé nyì d’è bo d’axwá ɖɔ : “ satáan wɛ a huzu !
xlɛ́ mì lá ! ”
nǔ e yɛhwenɔ ɔ wà é cí kliwun nú john bɔ é ɖɔ n’i ɖɔ : “ afɔ ce ɖokpo lě sɔ́ na tɛ sinsɛn katolika tɔn mɛ gbeɖé ǎ . ”
mɔ̌ wɛ é ka bló nugbǒ !
"john jɛ biblu kplɔ́n xá kúnnuɖetɔ́ lɛ jí bo zunfan sinsɛn nugbǒ ɔ , lobo jɛ jehovah sɛ̀n jí ."
"é wá yá é ɔ , xwédo tɔn sín hagbɛ̌ ɖevo lɛ gègě wà nǔ ɖokpo ɔ ."
"égbé ɔ , wuntun ɔ kpò ɖò nùxlɛ́mɛlɔví aɖisixwé tɔn john tɔn e wu é gblewu dó sín xwè 60 mɔ̌ ɖíe é wu ."
"é nɔ flín xomɛnyínyɔ́ sín nǔwiwa enɛ e dɔn ɛ wá sinsɛn - biblo mímɛ́ ɔ mɛ é kpo awǎjijɛ kpo . — 2 kɔ . 6 : 4 , 6 ."
nùwalɔ jwifu lɛ tɔn tɛ ka zɔ́n bɔ jezu gbɛ́ nǔ xwíxwlé ?
"sɔgbe kpo mɔyizi sɛ́n ɔ kpo ɔ , nǔ xwíxwlé lɛ ɖó tɛn e jɛxa ye é ."
"é ɖò mɔ̌ có , nǔ xwíxwlé wá huzu nǔwiwa gbè bǐ gbè tɔn ɖé ɖò gbɛzán mɛ e nɔ gbɛ̀ ɖò jezu hwenu lɛ é tɔn mɛ , bɔ ye nɔ xwlé nǔ dó xó yetɔn lɛ bǐ jí bonu mɛ lɛ ni mɔ tɛn dó kú dó nǔ e ɖɔ wɛ ye ɖè é jí ganji ."
"linlin yetɔn wɛ nyí ɖɔ mɔ̌ wiwa na zɔ́n bɔ è na ɖeji dó xó e mɛɖé ɖɔ é wu , amɔ̌ , azɔn wè wɛ jezu gbɛ́ nǔ mɔhun ."
"é nyɔ́ wà ɔ , é ɖɔ : “ enyi xó mitɔn nyí ‘ ɛɛn ’ hǔn , ni nyí ‘ ɛɛn ’ , é ka nyí ‘ eeǒ ’ hǔn , ni nyí ‘ eeǒ ’ . ” — mat . 5 : 33 - 37 ; 23 : 16 - 22 ."
"sɔgbe xá theological dictionary of the new testament ɔ , “ linlin e jwifu lɛ ɖó , bo na xwlé nǔ dó dó zǒgbe xó ɖebǔ e ye ɖɔ lɛ é jí é ” syɛn tawun ; è sixu mɔ ɖò akpáxwé talmud tɔn ɖěɖee xlɛ́ nǔ xwíxwlé e è sixu kpɔ́n dó mɔ nǔ xwíxwlé e è na wà nǔ sɔgbe xá dandan lɛ é kpo ee è ma na wà nǔ sɔgbe xá dandan ǎ lɛ é kpo mɛ ."
jezu ɖokponɔ wɛ gbɛ́ nǔwiwa mɔhun lɛ ǎ .
"ði kpɔ́ndéwú ɔ , hwenuxó - wlantɔ́ jwifu flavious josephus ɖɔ dó gbɛ̌ta jwifu lɛ tɔn ɖé wu ɖɔ : “ ye nɔ nyì alɔ nú nǔ xwíxwlé , bo nɔ lin ɖɔ é nyla hú adingban ɖiɖó , ɖó ye nɔ ɖɔ ɖɔ nú nyikɔ mawu tɔn jɛn mɛɖé na xwlé cobɔ è na ɖi xó tɔn hǔn , adingbannɔ wɛ mɛ enɛ ɔ ko nyí . ”"
silaki ví ee nyí ɖokpo ɖò nùwlanwlan jwifu lɛ tɔn e mawu ma sɔ́ dó ayi mɛ nú mɛ ǎ lɛ é mɛ é ɖɔ xó mɔhun ( 23 : 11 ) : “ mɛ e nɔ ɖò [ nǔ xwlé ] wɛ hwebǐnu é nɔ dó asá sɛ́n hwɛhwɛ . ”
"enɛ wu ɔ , jezu gbɛ́ bo ɖɔ mɛɖé ni ma sɔ́ nǔ xwíxwlé dó mɔ nǔ vlɛkɛsɛ́ɛ ɖé na ó ."
"nú mǐ nɔ ɖɔ nugbǒ hwebǐnu ɔ , é sɔ́ na byɔ ɖɔ mǐ ni nɔ xwlé nǔ cobonu è na ɖi xó mǐtɔn lɛ ǎ ."
25 - 31 décembre 2017
3 jihan kpo awǎjijɛ kpo !
"nú togun jehovah tɔn ɔ , hwebǐnu wɛ hanjiji nyí akpáxwé taji ɖé ɖò sinsɛn - biblo mɛ ."
"é ɖò mɔ̌ có , è na vo bo jihan ɖò agbawungba sixu vɛwǔ nú mɛɖé lɛ ."
nɛ̌ mǐ ka sixu ɖu ɖò xɛsi e mǐ nɔ ɖi bo na zán gbè mǐtɔn dó jihan dó kpa susu nú jehovah é jí gbɔn ?
"xota elɔ ɖɔ xó dó hwɛjijɔ ɖagbe ɖěɖee wu mǐ na jihan kpo awǎjijɛ kpo lɛ é jí , bo lɛ́vɔ ɖè wě ɖé lɛ xá mǐ dó lee mǐ sixu bló gbɔn bɔ hangbe mǐtɔn na kpɔ́n te gbɔn é wu ."
1 - 7 janvier 2018
8 a ka nɔ hɔn yì sù jehovah à ?
8 - 14 janvier 2018
"13 nɔ ðɔhwɛ jlɔjlɔ , nɔ kú nǔblawu nú mɛ jehovah ðɔhun"
"ðò xota nukɔntɔn ɔ mɛ ɔ , kpɔ́n ali ɖěɖee nu hwɛhutɔ́ lɛ sixu hɔn yì sù jehovah ɖè ɖò égbé lɛ é ."
"ðò xota wegɔ ɔ mɛ ɔ , kpɔ́n lee kpɔ́ndéwú jehovah tɔn d’alɔ mǐ bɔ mǐ na sɔ́ hwɛ kɛ mɛ ɖevo lɛ , ɖó sísí nú gbɛ̀ bo lɛ́ wà nǔ jlɔjlɔ gbɔn é ."
"18 “ mɛ e nɔ na nǔ mɛ ɔ , è na na nǔ i bɔ é na sukpɔ́ ”"
15 - 21 janvier 2018
20 gbɛ̌ linlin gbɛ̀ ɔ tɔn lɛ
22 - 28 janvier 2018
25 ma lɔn nú nǔ ðebǔ xò ajɔ ɔ yí sín así towe ó
xota wè elɔ lɛ junjɔn wě e pɔlu ɖè xá klisanwun kolosi tɔn lɛ é jí .
"xota nukɔntɔn ɔ tinmɛ nǔ e mǐ na wà hwenu e mǐ sè linlin gbɛ̀ ɔ tɔn e sixu dɔn mɛ , alǒ , ɖu ɖò mɛ jí lɛ é é ."
xota wegɔ ɔ flín mǐ lee mǐ sixu nyì alɔ nú linlin ɖěɖee sixu xò nyɔna e sín akpá jehovah dó nú mǐ lɛ é yí gbɔn é .
30 nɛ̌ a ka sixu huzu sɔgbe xá agun towe yɔyɔ̌ ɔ gbɔn ?
jihan kpo awǎjijɛ kpo !
“ é nyɔ́ bɔ mǐ na jihan mlá mawu mǐtɔn . ” — ðɛh .
"han lɛ : 10 , 2"
"nɛ̌ a ka sixu ɖu ɖò afɔklɛ́nnú lɛ jí , bo jihan dó kpa susu nú jehovah dó ɖè lee nǔ cí nú we é xlɛ́ gbɔn ?"
huzuhuzu tɛ lɛ è ka bló ɖò hanwema yɔyɔ̌ ɔ mɛ ? nɛ̌ a ka sixu zán ganji hugǎn gbɔn ?
etɛ hanjiji ka nɔ zɔ́n bɔ mǐ nɔ wà ?
"hankpatɔ́ e mɛ gègě tuùn é ɖé ɖɔ : “ nú è ɖò xó ɖótó wɛ ɔ , é nɔ zɔ́n bɔ è nɔ lin tamɛ ."
"nú è ɖò nùxixo ɖótó wɛ ɔ , é nɔ zɔ́n bɔ è nɔ ɖè lee nǔ cí nú mɛ é xlɛ́ ."
linlin ɖagbe hugǎn tɛ lɛ ka sixu lɛ́ byɔ ayi mɛ nú mɛ hú ɖěɖee kpa susu nú tɔ́ mǐtɔn jixwé tɔn ɔ jehovah bo lɛ́ ɖè wanyiyi xlɛ́ ɛ é ?
"é sɔ́ nyí nǔkpacamɛ ɖé ǎ ɖɔ hanjiji nyí akpáxwé taji ɖé ɖò sinsɛn - biblo mímɛ́ ɔ mɛ , é sixu nyí hwenu e mǐɖokponɔ ɖò jiji wɛ é alǒ hwenu e mǐ ɖò jiji xá agun ɔ wɛ é ."
"2 , 3 . ( a ) linlin tɛ mɛɖé lɛ ka nɔ ɖó dó gbè zízé dó jǐ dó jihan ɖò agun mɛ wu ? ( b ) nùkanbyɔ tɛ lɛ jí mǐ ka na ɖɔ xó dó ?"
"2 amɔ̌ , linlin tɛ a ka nɔ ɖó dó gbè zízé dó jǐ bo jihan xá agun ɔ wu ?"
winnya nɔ hu we d’ewu wɛ à ?
"ðò aca ɖé lɛ mɛ ɔ , sunnu lɛ nɔ sixu vo bo nɔ jihan ɖò agbawungba ǎ ."
"linlin enɛ sixu wà nǔ dó agun ɔ bǐ wu , ɖò taji ɔ , enyi mɛ ɖěɖee nɔ kpé nukún dó nǔ wu lɛ é nɔ ba hwɛjijɔ bo nɔ gbɔ alɔ ɖó ɖ’emɛ alǒ bo nɔ ɖò nǔ ɖevo lɛ wà wɛ hwenu e agun ɔ ɖò han jì wɛ é ɔ nɛ . — ðɛh . 30 : 13 ."
"3 enyi mǐ mɔ tawun ɖɔ hanjiji nyí akpáxwé sinsɛn - biblo mǐtɔn tɔn ɔ , é ɖò wɛn ɖɔ mǐ kún na gbɔ han jì , alǒ , gɔn akpáxwé kplé mǐtɔn lɛ tɔn enɛ sín tɛnmɛ ó ."
"enɛ wu ɔ , mǐ mɛ ɖokpo ɖokpo ɖó na kanbyɔ mǐɖée ɖɔ : ‘ linlin tɛ un ka nɔ ɖó dó hanjiji ɖò kplé mǐtɔn lɛ jí wu ?"
nɛ̌ un ka sixu ɖu ɖò nǔxokpɔ́n ɖebǔ e sixu dó afɔgblɛ̌gblɛ̌ afɔ mɛ nú mì bɔ un na gɔn han jì kpo awǎjijɛ kpo é jí gbɔn ?
etɛ un ka sixu wà bo na ɖè nǔ e jí ɖɔ xó dó wɛ han ɔ ɖè é tɔ́n bǐ mlɛ́mlɛ́ ? ’
hanjiji nyí akpáxwé taji ðé ðò sinsɛn - biblo nugbǒ ɔ mɛ
nɛ̌ tuto ɖěɖee è bló nú hanjiji nú sinsɛn - biblo ɖò izlayɛli hwexónu tɔn é ka gbló ada sɔ ?
4 sín hwexónu wɛ jehovah sɛntɔ́ gbejinɔtɔ́ lɛ ko nɔ zán nùxixo dó kpa susu nú jehovah .
"é jɛxa ɖɔ è ni tuùn ɖɔ hwenu e izlayɛli - ví hwexónu tɔn lɛ ɖò jehovah sɛ̀n wɛ kpo gbejininɔ kpo é ɔ , hanjiji nyí nǔ taji ɖé ɖò sinsɛn - biblo yetɔn mɛ ."
"ði kpɔ́ndéwú ɔ , hwenu e axɔsu davidi ɖò tuto bló wɛ bonu è na wà sinsɛnzɔ́ ɖò tɛmpli ɔ mɛ é ɔ , é ɖè levíi ví 4 000 bonu ye na xò nǔ dó kpa mawu ."
gbɛtɔ́ 288 ‘ nyɔ́ han jì ganji dó kpa jehovah ’ ɖò ye mɛ enɛ lɛ mɛ . — 1 tan 23 : 5 ; 25 : 7 .
"5 ðò tɛmpli ɔ hunhun sín hwenu ɔ , nùxixo kpo hanjiji kpo wà nǔ taji ɖé ."
"tan ɔ ɖɔ : ‘ kpɛnkúntɔ́ lɛ kpo nùxotó lɛ kpo bǐ ɖò kpɔ́ , bo ɖò han jì dó kpa susu nú jehovah wɛ , bo ɖò nyikɔ tɔn sɔ́ sù wɛ . ye ɖò kpɛn kún wɛ , bo ɖò hǔn kpo nùxonú ɖevo lɛ kpo xò wɛ ; ye ɖò susu kpa nú jehovah wɛ . hwenɛnu ɔ , susu jehovah tɔn gɔ́ xwé ɔ . ’"
tinmɛ tuto hanjiji tɔn bunɔ e è bló hwenu e nɛɛmíi tokpɔngán ɔ kp’acɛ ɖò jeluzalɛmu é .
"6 hwenu e nɛɛmíi ɖò nu nú izlayɛli - ví gbejinɔtɔ́ lɛ bɔ ye ɖò dǒ jeluzalɛmu tɔn lɛ gbá wɛ é ɔ , é lɔ bló tuto nú levíi ví hanjitɔ́ lɛ , bɔ ye ɖó nùxonú kɔn nyì kpɔ́ ."
"hwenu e ye sɔ́ dǒ lɛ d’alɔ mɛ nú mawu é ɔ , tuto nùxixo tɔn bunɔ e ye bló é gɔ́ sò nú awǎjijɛ nǔwiwa ɔ tɔn tawun ."
"hwenɛnu ɔ , ye ɖó “ hanjigbɛ́ ɖaxó wè . ”"
"hanjigbɛ́ wè lɛ ɖi zɔnlin kpan ta fí vovo bo wá kpé yeɖée ɖò dǒ e sɛkpɔ tɛmpli ɔ é kpá , bo jɛ xó sú jí , bɔ è sixu sè sɛ́dó ɖò kaka zɔ ."
"( nɛɛ . 12 : 27 , 28 , 31 , 38 , 40 , 43 ) é ɖò wɛn ɖɔ xomɛ hun jehovah hwenu e é sè bɔ mɛsɛntɔ́ tɔn lɛ ɖò han jì kpo akpàkpà sɔ́ mɛ kpo dó kpa susu n’i wɛ é ."
nɛ̌ jezu ka xlɛ́ ɖɔ hanjiji nyí nǔ taji ɖò sinsɛn - biblo klisanwun tɔn mɛ gbɔn ?
"7 hwenu e è ɖó agun klisanwun tɔn ayǐ é ɔ , nùxixo kpó ɖò nǔ taji ɖé nyí wɛ ɖò sinsɛn - biblo nugbǒ ɔ mɛ ."
"ðò zǎn e nyí taji hugǎn ɖò hwenuxó gbɛtɔ́ tɔn mɛ é mɛ ɔ , jezu kpo mɛsɛ́dó tɔn lɛ kpo jihan hwenu e é ɖó aklunɔ sín nùɖuɖu ɔ ayǐ gudo é . — xà matie 26 : 30 ."
nɛ̌ klisanwun xwè kanweko nukɔntɔn ɔ tɔn lɛ ka zé kpɔ́ndéwú ɖé ɖ’ayǐ ɖò hanjiji ɖò sinsɛn - biblo lixo gbɔn ?
8 klisanwun xwè kanweko nukɔntɔn ɔ tɔn lɛ zé kpɔ́ninɔ bo kpa susu nú mawu dó han mɛ sín kpɔ́ndéwú ɖé ɖ’ayǐ .
"hwɛhwɛ ɔ , xwé mɛɖesunɔ tɔn e ma hwɛ́n nǔ kaka ɖé ǎ lɛ é gbè wɛ ye nɔ kplé ɖè bo na sɛ̀n mawu có , ye ka lɔn nú enɛ vɔ́da nú akpàkpà e nɔ sɔ́ ye dó hanjiji nú jehovah wu é ǎ ."
"mawu sɔ́ d’ayi mɛ nú mɛsɛ́dó pɔlu bɔ é ɖɔ nú nɔví tɔn klisanwun lɛ ɖɔ : “ mi nɔ ɖò nǔ kplɔ́n miɖée wɛ , bo nɔ lɛ́ ɖò wusyɛn dó lanmɛ nú miɖée wɛ gbɔn ɖɛhan lɛ , susu kpikpa nú mawu , gɔ́ nú han gbigbɔ tɔn lɛ jiji kpo nùsumɛnukúnmɛ kpo gblamɛ , bo nɔ ɖò han jì wɛ ɖò ayi mitɔn mɛ nú jehovah . ”"
( kolo . 3 : 16 ; nwt ) han ɖěɖee ɖò hanwema mǐtɔn mɛ lɛ é nyí “ han gbigbɔ tɔn lɛ [ bɔ è na jì ] kpo nùsumɛnukúnmɛ kpo . ”
"ye ɖò nùɖuɖu gbigbɔ tɔn ɖěɖee “ [ deví ] gbejinɔtɔ́ , ayiɖotenanɔ ” ɔ nɔ na mǐ lɛ é mɛ . — mat . 24 : 45 ."
ðu ðò nǔxokpɔ́n e kúnkplá hanjiji lɛ é jí
9 . ( a ) etɛ ka nɔ glɔ́n ali nú mɛɖé lɛ bɔ ye ma nɔ jihan kpo awǎjijɛ kpo ɖò kplé mǐtɔn lɛ kpo kpléɖókpɔ́ lɛ kpo jí ǎ ? ( b ) nɛ̌ mǐ ka ɖó na jihan nú jehovah gbɔn ? mɛ̌ mɛ̌ e ka ɖó na nɔ nukɔn na ?
"9 enyi a ma jɔ ɖò hankúnmɛ ǎ , alǒ è ma nɔ jihan gbɔn mɔ̌ ɖò xá towe mɛ ǎ ɔ ka ló ?"
"ðó nùnywɛ xwitixwiti sín nǔ e tíìn ɖò égbé lɛ é wu ɔ , a sixu ko nɔ ɖótó hanjitɔ́ azɔ̌tuùntɔ́ lɛ ."
"amɔ̌ , enyi a sɔ́ gbè towe jlɛ́ dó hangbe mɛ ɖěɖee nɔ jihan dó ɖè ayi ɖ’ayǐ nú gbɛ̀ ɔ lɛ é tɔn wu ɔ , winnya sixu nɔ hu we , alǒ , akpɔ̀ sixu nɔ ɖó we ."
"loɔ , enɛ ɖó na dó afɔgblɛ̌gblɛ̌ afɔ mɛ nú we ɖò azɔ̌ e a ɖó bo na jihan dó kpa susu nú jehovah é kɔn ǎ ."
"é nyɔ́ wà hǔn , sɔ́ hanwema towe d’aga , bo zé ta dó jǐ , lobo jihan kpo ayi towe bǐ kpo !"
( ɛsid . 3 : 11 ; xà ðɛhan 147 : 1 . )
"ðò kpléxɔ axɔsuɖuto ɔ tɔn gègě mɛ ɖò égbé ɔ , è nɔ xlɛ́ han lɛ sín xógbe lɛ ɖò televiziɔn jí bɔ enɛ sixu d’alɔ mǐ , bɔ mǐ na jihan d’aga ."
é lɛ́ nyí nǔ ɖagbe ɖɔ è sɔ́ han axɔsuɖuto ɔ tɔn lɛ jiji dó tito wemaxɔmɛ sinsɛnzɔ́ axɔsuɖuto ɔ tɔn mɛxo lɛ tɔn tɔn mɛ .
enɛ xlɛ́ ɖɔ é ɖò dandan ɖɔ mɛxo lɛ na nɔ nukɔn nú hanjiji ɖò agun ɔ mɛ .
"enyi xɛsi nɔ d’afɔgblɛ̌gblɛ̌ afɔ mɛ nú mǐ ɖò hanjiji kɔn ɔ , etɛ mǐ ka ɖó na nɔ flín ?"
10 nǔ ɖevo e nɔ zɔ́n bɔ mɛ gègě ma nɔ zé gbè d’aga bo jihan ǎ é wɛ nyí xɛsi .
é sixu nyí xɛsiɖiɖi ɖɔ mɛ lɛ na ɖ’ayi mɛ wu alǒ vlafo è nɔ lin ɖɔ hangbe mɛtɔn na cí ɖě nú ye .
"amɔ̌ , mǐ ɖó na hɛn dó ayi mɛ ɖɔ enyi mǐ ɖò xó ɖɔ wɛ ɔ , “ mǐ mɛ bǐ wɛ nɔ wà nǔ nyì dò gbɔn alɔkpa gègě mɛ . ”"
"( ja . 3 : 2 ) é ɖò mɔ̌ có , mǐ ka nɔ gɔn xó ɖɔ ǎ ."
"enɛ wu ɔ , etɛwu mǐ ka ɖó na lɔn , bɔ hangbe mǐtɔn e ma nyɔ́ ǎ é na zɔ́n bɔ mǐ na gɔn han jì dó kpa susu nú jehovah ?"
ðɔ alixlɛ́mɛ e na d’alɔ bɔ hanjiji mǐtɔn na kpɔ́n te é ɖé lɛ .
"amɔ̌ , mǐ hɛn ɔ mǐ na bló bɔ hanjiji mǐtɔn na kpɔ́n te gbɔn alixlɛ́mɛ taji elɔ lɛ xwixwedó gblamɛ . *"
12 a sixu kplɔ́n bo na nɔ jihan kpo hlɔnhlɔn kpo bo na nɔ lɛ́ sɔ́ gbè dó jǐ gbɔn agbɔ̌n yíyí ganji gblamɛ .
"lee kuláan nɔ na hlɔnhlɔn anpulu bɔ é nɔ tá gbɔn é ɔ , mɔ̌ wɛ agbɔ̌n nɔ na hlɔnhlɔn gbè mǐtɔn hwenu e mǐ ɖò xó ɖɔ wɛ alǒ ɖò han jì wɛ é gbɔn ."
"a ɖó na zé gbè towe dó jǐ tawun bo jihan lee a nɔ zé gbè dó jǐ bo ɖɔ xó gbɔn é ɖɔhun , alǒ , tlɛ zé dó jǐ hugǎn mɔ̌ ."
"( kpɔ́n alixlɛ́mɛ ɖěɖee ɖò mọaleyi sọn wehọmẹ lizọnyizọn yẹwhehọluduta tọn mẹ mɛ é , wexwɛ 181 - 184 ɖò xotalá “ deanana agbọ́ yíyí towe ganji ” glɔ . )"
"nugbǒ ɔ , nú biblu ɖò hanjiji dó kpa susu nú mawu xó ɖɔ wɛ ɔ , é nɔ byɔ jehovah sɛntɔ́ lɛ hweɖelɛnu ɖɔ ye ni ‘ súxó kpo awǎjijɛ kpo . ’ — ðɛh . 33 : 1 - 3 ."
tinmɛ lee mǐ sixu bló gbɔn bɔ hanjiji mǐtɔn na jinjɔn ayǐ ganji é .
"13 ðò sinsɛn - biblo xwédo tɔn alǒ nùkpinkplɔn mɛɖesunɔ tɔn hwenu hǔn , tɛ́n nǔ elɔ kpɔ́n : sɔ́ han e a yí wǎn na ɖò hanwema mǐtɔn mɛ é ɖokpo ."
"enɛ gudo hǔn , sɔ́ gbè dó jǐ gbɔn mɔ̌ , bo xà nukɛgbe han ɔ tɔn enɛ bǐ agbɔ̌n bǔ ."
"gudo mɛ ɔ , agbɔ̌n na ɖò gbè towe wu mɔ̌ , bɔ a na jì nukɛgbe enɛ ɔ ."
"( eza . 24 : 14 ) azǎn ɖò jijɛ wɛ ɔ , hlɔnhlɔn na wá hangbe towe wu bǐ , nǔ ɖagbe ɔ ka nɛ ."
ma lɔn nú ado alǒ winnya ni hu we dó enɛ wu ó .
14 . ( a ) nɛ̌ nu mǐtɔn hunhun ganji ka na d’alɔ mǐ ɖò hanjiji kɔn gbɔn ?
"( kpɔ́n gbàví “ blǒ bonu hanjiji towe ni kpɔ́n te d’eji . ” ) ( b ) enyi è na ɖu ɖò wuvɛ̌ ɖěɖee kúnkplá hangbe lɛ é jí ɔ , alixlɛ́mɛ tɛ lɛ a ka mɔ ɖɔ ye nyɔ́ zán ?"
"14 enyi a ma bló bonu tɛn nɔ nu towe mɛ ǎ ɔ , gbè towe sixu nyɔ́ han ǎ ."
"enɛ wu ɔ , alixlɛ́mɛ ɖevo wɛ nyí ɖɔ a ni nɔ hun nu towe ganji hú lee a nɔ bló gbɔn hwenu e a nɔ ɖò xó ɖɔ wɛ é ."
"alixlɛ́mɛ tawun tawun ɖěɖee ɖò mọaleyi , wexwɛ 184 , gbàví “ dùdù to nuhahun tangan delẹ ji ” mɛ é na d’alɔ we ɖò ali enɛ lɛ nu ."
blǒ bonu hanjiji towe ni kpɔ́n te d’eji
( kpɔ́n akpáxwé 11 - 14 )
nɔte ganji ɖò afɔ towe lɛ jí
yǐ agbɔ̌n ganji
hun nu towe bo kɛ vɛ̌go towe ganji
jihan dó kpa mawu sín ayi mɛ
15 . ( a ) nǔ tɛ è ka ɖɔ ɖɔ é na tɔ́n ɖò kplé xwewu xwewu tɔn 2016 tɔn hwenu ? ( b ) ðɔ linlin e wu è ɖè hanwema yɔyɔ̌ ɔ tɔ́n é ɖé lɛ .
"15 akpàkpà sɔ́ mɛ bǐ ɖò kplé xwewu xwewu tɔn watch tower bible and tract society of pennsylvania tɔn 2016 tɔn hwenu , hwenu e nɔví stephen lett e ɖò hagbɛ̌ alixlɛ́mɛtɔ́ ɔ mɛ é ɖɔ ɖɔ è na ɖè hanwema yɔyɔ̌ e xota tɔn nyí jihan nú jehovah kpo awǎjijɛ kpo é tɔ́n ɖò malin - malin mɛ , bɔ è na nɔ zán ɖò kplé lɛ jí é é ."
nɔví lett tinmɛ ɖɔ nǔ e wu è vɔ́ hanwema ɔ jlaɖó é wɛ nyí ɖɔ è na bló bɔ han lɛ na sɔgbe xá les saintes écritures . traduction du monde nouveau e è vɔ́ jlaɖó é .
"enɛ byɔ ɖɔ è na ɖè xókwin e è ma sɔ́ nɔ mɔ ɖò traduction du monde nouveau ɔ mɛ ǎ , ɖó è vɔ́ jlaɖó ɖò 2013 wutu lɛ é sín mɛ alǒ vɔ́ ye jlaɖó ."
"gɔ́ na ɔ , è sɔ́ han yɔyɔ̌ e ɖɔ xó dó wɛnɖagbejijlazɔ́ ɔ wu lɛ é kpo ɖěɖee xlɛ́ ɖɔ gbɛxixɔ ɔ sù nukún mǐtɔn mɛ lɛ é kpo gɔ́ na ."
"hú mɔ̌ ɔ , ɖó hanjiji nyí akpáxwé taji ɖé ɖò sinsɛn - biblo mǐtɔn mɛ wutu ɔ , hagbɛ̌ alixlɛ́mɛtɔ́ ɔ jló na bló hanwema e hwɛ́n nǔ hugǎn bɔ akpà tɔn sɔgbe xá traduction du monde nouveau e è jlaɖó é sín akpà é ɖé ."
huzuhuzu tɛ lɛ è ka bló ɖò hanwema yɔyɔ̌ ɔ mɛ ?
"16 bonu jihan nú jehovah kpo awǎjijɛ kpo ɔ na dó nyɔ́ zán hugǎn ɔ , è tò han lɛ sɔgbe xá xota lɛ ."
"ði kpɔ́ndéwú ɔ , han 12 nukɔntɔn lɛ ɖɔ xó dó jehovah wu , bɔ 8 e bɔ d’ewu lɛ é ɖɔ xó dó jezu kpo gbɛxixɔ ɔ kpo wu , mɔ̌ wɛ è tò ɖevo lɛ lɔ gbɔn ."
"alɔdlɛndonǔ xota lɛ tɔn ɖé tíìn , bo na nyɔ́ zán tawun , ɖi kpɔ́ndéwú ɔ , ɖò hwenu e è na ɖò xóɖiɖɔ nú mɛ lɛ bǐ sín han ɖé ba wɛ é ."
"17 bo na dó d’alɔ mɛ lɛ bǐ bonu ye na jihan sín ayixa mɛ ɔ , è vɔ́ xókwin ɖé lɛ jlaɖó , bonu è na dó sixu mɔ nǔ jɛ nǔ lɛ mɛ ganji ."
è vɔ́ han ɖé lɛ jlaɖó bɔ ye ɖɔ xó dó xota ɖěɖee kúnkplá kplé mǐtɔn lɛ kpo wɛnjijlazɔ́ mǐtɔn kpo é jí .
"ði kpɔ́ndéwú ɔ , han e xota tɔn nyí “ nunina jiwheyẹwhe tọn lẹ nọ na mí pekọ ” é ɔ , è vɔ́ blóɖó bɔ é wá huzu “ nɔ ðò mawuxó kplɔ́n mɛ lɛ wɛ . ”"
nɔ kplɔ́n hanjiji ɖò sinsɛn - biblo xwédo tɔn hwenu ( kpɔ́n akpáxwé 18 )
etɛwu mǐ ka ɖó na tɛ́n kpɔ́n bɔ han e ɖò hanwema mǐtɔn yɔyɔ̌ ɔ mɛ lɛ é na má mǐ ?
18 è kpa han e ɖò jihan nú jehovah kpo awǎjijɛ kpo mɛ lɛ é gègě bɔ ye cí ɖɛ ɖé ɖɔhun .
"han enɛ lɛ ɔ , a sixu jì ye dó ɖè lee nǔ cí nú hwiɖesu é xlɛ́ jehovah ."
han ɖevo lɛ na d’alɔ bɔ è ‘ na nɔ flɔ́ wanyiyi kpo ɖagbe wiwa kpo sín zo dó lanmɛ nú mǐ . ’
"( ebl . 10 : 24 ) é ɖò wɛn ɖɔ mǐ jló na bló bɔ nùxixo lɛ , hangbe lɛ kpo xókwin han mǐtɔn lɛ tɔn kpo na má mǐ ."
a sixu wà mɔ̌ gbɔn tó ɖiɖó han ɖěɖee è jì kpo nu kpo bɔ ye ɖò jw.org jí lɛ é gblamɛ .
"enyi a nɔ kplɔ́n han lɛ ɖò xwégbe hǔn , kplɔ́n bo na nɔ jì ye kpo gbè e jinjɔn ayǐ é ɖé kpo , kpodo ayi bǐ kpan . *"
nɛ̌ mɛ e ɖò agun ɔ mɛ lɛ é bǐ ka sixu ɖ’alɔ ɖò jehovah sinsɛn tlɔlɔ mɛ gbɔn ?
19 flín ɖɔ hanjiji nyí akpáxwé taji ɖé ɖò sinsɛn - biblo mǐtɔn mɛ .
ali taji ɖé wɛ enɛ nyí bɔ mǐ na gbɔn dó xlɛ́ jehovah ɖɔ mǐ yí wǎn n’i bɔ nǔ tɔn lɛ́ sù nukún mǐtɔn mɛ .
( xà ezayíi 12 : 5 . )
"enyi mǐ nɔ jihan kpo awǎjijɛ kpo ɔ , mǐ na lɛ́ dó wusyɛn lanmɛ nú mɛ ɖevo lɛ ɖɔ ye ni jihan kpo jiɖiɖe kpo ."
"nugbǒ ɔ , mɛ e ɖò agun ɔ mɛ lɛ é bǐ , mɛ winnyawinnya , mɛxomɔ lɛ kpo jlǒɖotɔ́ lɛ kpo sixu ɖ’alɔ ɖò jehovah sinsɛn tlɔlɔ enɛ mɛ ."
"enɛ wu ɔ , ma gɔn alɔ ɖó ɖò lee nǔ cí nú we é ɖiɖɔ dó han mɛ mɛ ó ."
"é nyɔ́ wà hǔn , setónú nú alixlɛ́mɛ elɔ e zawě bɔ mawu sɔ́ d’ayi mɛ nú ɖɛhanwlantɔ́ ɔ é : ‘ jihan nú jehovah ! ’"
"hǔn , bo jihan kpo awǎjijɛ kpo ! — ðɛh . 96 : 1 ."
"nú a na mɔ alixlɛ́mɛ ɖevo lɛ dó lee hangbe towe na kpɔ́n te d’eji gbɔn é wu hǔn , yì televiziɔn jw tɔn jí dó flansegbe mɛ , zǐn vidéo à la demande , bo zín depuis notre studio lobo ba xota “ david splane : préparons - nous à chanter les nouveaux cantiques ” ɖò discours glɔ ."
"bo na dó d’alɔ mǐ bonu mǐ na mɔ nukúnnú jɛ linlin hanjiji tɔn wu ɔ , è bló bɔ nùxixo cɛju wǒnɔ ɖé nɔ hun nǔ sín akpáxwé kpléɖókpɔ́ ɖaxó lɛ kpo kpléɖókpɔ́ lɛ kpo tɔn ɖokpo ɖokpo nu ."
è sɔnǔ nú tuto nùxixo tɔn enɛ lɛ ɖó alɔkpa ɖé bonu ye na sɔ́ ayi mǐtɔn ɖó nǔ e na dín lɛ é jí .
"enɛ wu ɔ , è dó wusyɛn lanmɛ nú mǐ ɖɔ mǐ ni nɔ jinjɔn ayǐ ɖò tɛn mǐtɔn lɛ mɛ , sín bǐbɛ̌mɛ nùxixo enɛ lɛ tɔn bo nɔ ɖótó ganji ."
a ka nɔ hɔn yì sù jehovah à ?
‘ jehovah nɔ hwlɛn mɛsɛntɔ́ tɔn lɛ gán ; é nɔ ɖó hwɛ nú mɛ e nɔ hɔn wá sù i lɛ ɖě ǎ . ’ — ðɛh .
34 : 23 .
"han lɛ : 8 , 54"
etɛ toxo bibɛtɛn tɔn sín tuto ðěðee è bló é ka kplɔ́n mǐ dó . . .
azɔ̌ e mɛxo agun tɔn lɛ nɔ wà dó d’alɔ mɛ e hu hwɛ syɛnsyɛn ɖé é bonu é ni mɔ éɖée mɛ é wu ?
nǔ titewungbe e è ɖó na wà bo na ɖu lè nùblawukúnúmɛ mawu tɔn tɔn é wu ?
lee jehovah nɔ sɔ́ hwɛ kɛ mɛ bǐ mlɛ́mlɛ́ gbɔn é wu ?
"ðó hwɛhuhu wutu ɔ , nɛ̌ nǔ ka nɔ cí nú gègě mɛsɛntɔ́ mawu tɔn gbejinɔtɔ́ lɛ tɔn ?"
“ gbɛ̀ ce blawu . ” ( hlɔ .
7 : 24 ) mɛsɛntɔ́ gbejinɔtɔ́ mawu tɔn gègě ko vɔ́ xó enɛ e mɛsɛ́dó pɔlu ɖɔ é ɖɔ .
"mǐ mɛ bǐ wɛ nɔ sè hwɛhuhu gú e mǐ ɖu é sín wuvɛ̌ , bɔ hwenu e nǔwiwa mǐtɔn lɛ ma ɖè jlǒ nùjɔnǔ tɔn e mǐ ɖó ɖɔ nǔ mǐtɔn ni nyɔ́ jehovah nukúnmɛ é xlɛ́ ǎ é ɔ , gbɛ̀ mǐtɔn sixu blawu nú mǐ ."
klisanwun e ko hu hwɛ syɛnsyɛn ɖé é ɖé tlɛ sixu mɔ ɖɔ mawu kún sixu sɔ́ hwɛ kɛ emi kpɔ́n ó .
2 . ( a ) nɛ̌ ðɛhan 34 : 23 ka xlɛ́ ɖɔ mɛsɛntɔ́ mawu tɔn lɛ kún ɖó na lin ɖɔ nùwanyido emitɔn lɛ ɖi bú emi ó gbɔn ? ( b ) etɛ mǐ ka na gbéjé kpɔ́n ɖò xota elɔ mɛ ?
( kpɔ́n gbàví “ nùkplɔnmɛ lɛ wɛ à alǒ nùɖé wɛ é nɔte na ? ” )
( xà ðɛhan 34 : 23 . )
etɛ jehovah hinhɔn yì sù ka byɔ ?
afɔ tɛ lɛ mǐ ka ɖó na ɖè cobɔ jehovah na kú nǔblawu nú mǐ bo sɔ́ hwɛ sɔ́ kɛ mǐ ?
mǐ na mɔ xósin nú nùkanbyɔ enɛ lɛ hwenu e mǐ na ɖò dò ba nú toxo bibɛtɛn tɔn sín tuto e è bló ɖò izlayɛli hwexónu tɔn wɛ é .
"nugbǒ wɛ ɖɔ akɔjijɛsɛ́n e è ɖyɔ ɖò pantekotu 33 h.m . tɔn é glɔ wɛ è bló tuto enɛ ɖè . amɔ̌ , flín ɖɔ jehovah gɔ́n wɛ sɛ́n ɔ gosin ."
"enɛ wu ɔ , toxo bibɛtɛn tɔn sín tuto e è bló é na d’alɔ mǐ bɔ mǐ na mɔ nukúnnú jɛ nukún e jehovah nɔ sɔ́ dó kpɔ́n hwɛhuhu , hwɛhutɔ́ lɛ kpo hwɛvɛ́númɛ kpo é mɛ ."
"jɛ nukɔn hwɛ̌ ɔ , mi nú mǐ ni kpɔ́n linlin e wu è ɖó toxo enɛ lɛ ayǐ é kpo azɔ̌ e ye nɔ wà lɛ é kpo ."
‘ mi cyan toxo e mɛ mi na nɔ hɔn hwla cí lɛ é ’
nɛ̌ izlayɛli - ví lɛ ka nɔ wà nǔ gbɔn hwenu e mɛɖé sɔ́ jlǒ dó hu mɛ é ?
3 jehovah nɔ sɔ́ nukún kpɛví dó kpɔ́n mɛhuhu xó lɛ ɖebǔ na ɖò izlayɛli hwexónu tɔn ǎ .
"mɛ e è sɔ́ jlǒ dó hu é sín hɛnnumɔ sunnu e sɛkpɔ ɛ hugǎn bɔ è nɔ ylɔ ɖɔ “ hlɔnbatɔ́ ” é mɔ mɛhutɔ́ ɔ hweɖebǔnu ɔ , é na hu i . ( kɛ́n ."
35 : 19 ) nǔwiwa enɛ nɔ cyɔn nǔ dó xomɛvɔnɔ e sín hun kɔn nyì ayǐ é .
"enɛ nɔ zɔ́n bɔ è nɔ cyɔn alɔ akpádídó yikúngban ɔ jí bɔ é nɔ blí ǎ , ɖó jehovah ɖegbe ɖɔ : “ mi ma hɛn tò e mɛ mi ɖè ɔ blí ó , ɖó nú è [ kɔn gbɛtɔ́ sín hun kɔn nyì ayǐ ] ɖò tò ɖé mɛ ɔ , tò ɔ nɔ nyí tò blíblí . ” — kɛ́n . 35 : 33 , 34 ."
nɛ̌ è ka nɔ wà nǔ gbɔn ɖò izlayɛli hwenu e mɛɖé ɖò manywɛ mɛ bo hu mɛ é ?
"4 amɔ̌ , nɛ̌ izlayɛli - ví lɛ ka nɔ wà nǔ gbɔn hwenu e mɛɖé ma tuùn ǎ bo hu mɛ é ?"
"nugbǒ wɛ ɖɔ manywɛ mɛ wɛ é ɖè bo wà mɔ̌ , loɔ , mɛhutɔ́ jɛn é lɔ nyí ɖó mɛ ɖevo sín hun kɔn nyì ayǐ dó alɔ tɔn kɔ ."
"( bǐb . 9 : 5 ) amɔ̌ , nùblawukúnúmɛ sín nǔ wɛ é nyí ɖɔ è na ɛ gbè bɔ é na hɔn nú hlɔnbatɔ́ ɔ bo na yì toxo bibɛtɛn tɔn ayizɛ́n lɛ ɖokpo mɛ ."
è na nya xɛ ɖò jǐ tɔn ɖò finɛ .
"mɛ e ɖò manywɛ mɛ bo hu mɛ é ɖó na nɔ toxo bibɛtɛn tɔn ɔ mɛ kaka jɛ hwenu e vɔsanúxwlémawutɔ́ ɖaxó ɔ na kú dó é . — kɛ́n . 35 : 15 , 28 ."
nɛ̌ toxo bibɛtɛn tɔn sín tito e è bló é ka d’alɔ mǐ bɔ mǐ tuùn jehovah hugǎn gbɔn ?
5 gbɛtɔ́ lɛ wɛ sɔnǔ nú toxo ɖěɖee nyí toxo bibɛtɛn tɔn lɛ é ǎ .
"jehovah ɖesu wɛ ɖegbe nú jozuwée ɖɔ : “ ðɔ nú izlayɛli - ví lɛ ɖɔ : ‘ toxo e mɛ mi hɛn ɔ , mi na nɔ hɔn hwla cí lɛ ɔ , mi cyan ye . ’ ”"
toxo enɛ lɛ nyí toxo ɖeɖóvo .
"( joz . 20 : 1 , 2 , 7 , 8 ) ðó jehovah ɖesu wɛ sɔ́ toxo enɛ lɛ ɖó vo nú nǔ bunɔ ɖé wutu ɔ , mǐ sixu kanbyɔ ɖɔ : nɛ̌ tuto enɛ ka d’alɔ mǐ bɔ mǐ mɔ nukúnnú jɛ nùblawukúnúmɛ jehovah tɔn wu hugǎn gbɔn ?"
etɛ é ka kplɔ́n mǐ dó lee mǐ sixu hɔn yì sù jehovah gbɔn ɖò égbé é wu ?
é “ na tín nǔ e é wà ɔ mɛ nú tomɛxo finɛ tɔn lɛ ”
"6 , 7 . ( a ) azɔ̌ tɛ ka nyí tomɛxo lɛ tɔn ɖò hwɛ mɛ e ɖò manywɛ mɛ bo hu mɛ é tɔn ɖiɖɔ mɛ ?"
( kpɔ́n ɖiɖe e ɖò bǐbɛ̌mɛ é . ) ( b ) etɛwu é ka nyí nùnywɛnú ɖɔ mɛ e ɖò manywɛ mɛ bo hu mɛ é ni yì mɛxo lɛ gɔ́n ?
"6 enyi mɛɖé ɖò manywɛ mɛ bo hu mɛ gudo tlolo ɔ , é ɖó na jɛ nukɔn bo “ na tín nǔ e é wà ɔ mɛ nú tomɛxo ” lɛ ɖò hɔntogbo toxo bibɛtɛn tɔn tɔn e mɛ é hɔn yì é jí ."
è ɖó na yí i ganji .
"( joz . 20 : 4 ) táan ɖé gudo ɔ , è na lɛ́ sɛ́ ɛ dó tomɛxo ɖěɖee ɖò toxo e mɛ é hu mɛ ɖè é gɔ́n , bɔ ye na ɖɔ hwɛ ɔ ."
hwenu e è na yí gbè ɖɔ manywɛ mɛ wɛ mɛ ɔ ɖè bo hu mɛ é jɛn é na lɛkɔ yì toxo bibɛtɛn tɔn ɔ mɛ .
7 etɛwu tomɛxo lɛ ka nɔ ɖó nu ɖò xó ɔ mɛ ?
"ye ɖó na hɛn togun izlayɛli tɔn ɔ ɖó mimɛ̌ jí , bo na lɛ́ d’alɔ mɛ e hu mɛ ɖò manywɛ mɛ é bɔ é na ɖu lè nùblawukúnúmɛ jehovah tɔn tɔn wutu ."
"akɔwé biblu tɔn ɖé wlan ɖɔ nú mɛ e hu mɛ ɖò manywɛ mɛ é dovɛ̌ nú tomɛxo lɛ gɔ́n yiyi ɔ , “ é jì nùɖé ɔ , é na sɔ́ kpan . ”"
"é ɖɔ gɔ́ na ɖɔ : “ è na kàn hun tɔn byɔ mɛɖebǔ ǎ , ɖó é wà nǔ sɔgbe xá tito xɛnyaɖomɛji tɔn e jehovah sɔnǔ na n’i é ǎ wutu . ”"
"alɔdo lɛ tíìn nú mɛ e hu mɛ ɖò manywɛ mɛ é , amɔ̌ , é ɖó na ba alɔdo mɔhunkɔtɔn bo yí gbè na ."
"enyi é ma hɔn yì toxo ɖěɖee jehovah ɖè ɖó vo lɛ é ɖokpo mɛ ǎ ɔ , hlɔnbatɔ́ ɔ na hu i bɔ nùɖé na jɛ ǎ ."
etɛwu klisanwun e ɖò hwɛ dó éɖée wɛ ɖó hwɛ syɛnsyɛn ɖé wu é ɖé ka ɖó na sɛkpɔ mɛxo lɛ bo ba alɔdo ?
"8 égbé ɔ , klisanwun e hu hwɛ syɛnsyɛn ɖé é ɖó na ba alɔdo mɛxo agun tɔn lɛ tɔn bá dó mɔ éɖée mɛ ."
etɛwu é ka ɖò taji sɔmɔ̌ ?
"nukɔntɔn ɔ , lee biblu ɖɔ gbɔn é ɔ , jehovah wɛ bló tuto bɔ mɛxo lɛ na nɔ kpé nukún dó hwɛhuhu syɛnsyɛn lɛ wu ."
"( ja . 5 : 14 - 16 ) wegɔ ɔ , tuto enɛ nɔ dó wusyɛn lanmɛ nú hwɛhutɔ́ ɖěɖee hwɛ yetɔn vɛ́ nú ye lɛ é , bɔ mawu nɔ kpó ɖò nukún kpé dó ye wu wɛ , bɔ ye nɔ nyì alɔ nú hwɛhuhu gbɛzinzan ."
"( gal . 6 : 1 ; ebl . 12 : 11 ) atɔngɔ ɔ , è sɔ́ azɔ̌ d’así nú mɛxo agun tɔn lɛ , bo lɛ́ kplɔ́n azɔ̌ ye , bonu ye na bló bɔ ayi hwɛhutɔ́ lɛ tɔn na j’ayǐ lobo na d’alɔ ye bɔ ye na vo sín wuvɛ̌ e sè wɛ ye ɖè é kpo hwɛ e dó yeɖée wɛ ye ɖè é kpo sí ."
jehovah ylɔ mɛxo enɛ lɛ ɖɔ “ fí e è nɔ bɛ̀ yɛ ɖè bo nɔ gló jɔhɔn é . ”
"( eza . 32 : 1 , 2 ) a ka yí gbè ɖɔ tuto enɛ ɖè nùblawukúnúmɛ mawu tɔn xlɛ́ à ?"
9 mɛsɛntɔ́ mawu tɔn gègě ko mɔ ɖɔ alɔdo mɛxo agun tɔn lɛ tɔn biba bo yí gbè na nɔ dó gbɔ nú mɛ .
"ði kpɔ́ndéwú ɔ , nɔví sunnu ɖé nɔ nyí daniel bo hu hwɛ syɛnsyɛn ɖé , amɔ̌ nú sun gègě ɔ , é xò nǔ kpɔ́n bo sɛkpɔ mɛxo agun tɔn lɛ ǎ ."
"é yí gbè ɖɔ : “ ee táan gègě wá yì gudo é ɔ , un lin ɖɔ mɛxo agun tɔn lɛ kún sɔ́ sixu wà nǔ ɖě dó d’alɔ mì ó ."
"amɔ̌ , un kpò ɖò nukún ɖó nǔ e un wà é sín xɔxɔ wɛ hwebǐnu ."
"bɔ enyi un ja ɖɛ xò sɛ́dó jehovah gbé ɔ , un lin ɖɔ un ɖó na nɔ byɔ hwɛsɔkɛ nǔ e un ko wà é tɔn jɛ nukɔn nú nǔ bǐ . ”"
"wǎgbɔ tɔn ɔ , daniel ba alɔdo mɛxo lɛ tɔn ."
"amɔ̌ , ee un wà mɔ̌ gudo é ɔ , é cí nú mì ɖɔ mɛɖé ɖè agban kpinkpɛn ɖé sín abɔ̌ ce lɛ ta ɖɔhun ."
"dìn ɔ , un mɔ ɖɔ un sixu sɛkpɔ jehovah bɔ nǔtí kún sɔ́ na sú ali dó mì ó . ”"
"égbé ɔ , daniel ko ɖó ayixa mímɛ́ ɖé , bɔ agaɖanu dìn ɔ , é nyí devizɔwatɔ́ sinsɛnzɔ́wiwa tɔn ."
é ðó na “ hɔn yì toxo e mɛ è nɔ hɔn hwla cí ɔ ðě mɛ ”
afɔ taji tɛ mɛ e hu mɛ ɖò manywɛ mɛ é ɖé ka ɖó na ɖè cobɔ è na kú nǔblawu n’i ?
10 mɛ e hu mɛ ɖò manywɛ mɛ é ɖó na ɖè afɔ e jɛxa é cobɔ è na kú nǔblawu n’i .
é ɖó na hɔn yì toxo bibɛtɛn tɔn e sɛkpɔ é mɛ .
( xà jozuwée 20 : 4 . )
mǐ sixu lin ɖɔ mɛ e hu mɛ ɖò manywɛ mɛ é na gbɛ́ ɖɔ emi kún na wà mɔ̌ ó ǎ ; nú é yawu ɖesu bo hɔn yì toxo ɔ mɛ bo cí finɛ ɔ kɛɖɛ jɛn é sixu gán !
é ɖó na savɔ̌ ɖé lɛ .
"é ɖó na jó azɔ̌ tɔn , vivo mɛ e é nɔ nɔ ɖò xwé tɔn gbè é , vo e é nɔ vo bo na nɔ yì tomɛ é dó kaka jɛ hwenu e vɔsanúxwlémawutɔ́ ɖaxó ɔ na kú é . * ( kɛ́n . 35 : 25 ) amɔ̌ , ɖagbe tɔn wɛ vɔsisa enɛ lɛ nyí ."
"enyi é tɔ́n sín toxo bibɛtɛn tɔn ɔ mɛ ɔ , é xlɛ́ ɖɔ mɛ e sín hun é kɔn nyì ayǐ é kún ɖi nǔtí n’i ó , bɔ gbɛ̀ éɖesunɔ tɔn na jɛ axɔ́ nu ."
afɔ tɛ lɛ klisanwun e hwɛ tɔn vɛ́ na é ɖé ka nɔ ɖè dó xlɛ́ ɖɔ emi kún mɔ nùblawukúnúmɛ mawu tɔn dó mɔ nǔ e emi ɖ’acɛ na é ó ?
"11 égbé ɔ , nǔnyanyawatɔ́ e hwɛ yetɔn vɛ́ nú ye lɛ é lɔ ɖó na wà nǔ tawun tawun ɖé lɛ cobo na ɖu nùblawukúnúmɛ mawu tɔn sín lè ."
"aluwɛ e mɛ mi nɔ ɔ , mi kpɔ́n lee é zɔ́n bɔ mi sɔ́ nǔ e jɛ ɔ dó ylɔ nùjɔnǔ sɔ́ é , bo kpɔ́n lee é huzu mi gbɔn , bɔ mi bí dó azɔ̌ wu , bo na dó jɛ ahwan miɖée jí é ."
"mi kpɔ́n lee mi mɔ akpɔ̀ sɔ é , bo kpɔ́n lee xɛsi ɖi mi dó mawu wu sɔ é . mi kpɔ́n lee mi ɖó jlǒ , bo na mɔ mǐ sɔ é ."
"mi kpɔ́n lee mi bí dó nǔ wu sɔ é , bo kpɔ́n lee mi ván kàn , bo na [ jla nùwanyido ɔ ɖó ] sɔ é . ” ( 2 kɔ . 7 : 10 , 11 ) afɔ nùjɔnǔ tɔn lɛ ɖiɖe dó jó gbɛzán hwɛhuhu tɔn dó nɔ xlɛ́ jehovah ɖɔ mǐ kún nyí vɛ̌donúnǔtɔ́ ó , bo nɔ lɛ́ xlɛ́ ɛ ɖɔ mǐ kún nɔ lin ɖɔ mǐ ɖ’acɛ nú nùblawukúnúmɛ tɔn ó ."
"nú klisanwun ɖé jló na kpó ɖò nùblawukúnúmɛ mawu tɔn sín lè ɖu wɛ ɔ , etɛ lɛ é ka ɖó na jó dó ?"
"12 enyi klisanwun ɖé na kpó ɖò lè nùblawukúnúmɛ mawu tɔn tɔn ɖu wɛ ɔ , etɛ lɛ é ka ɖó na jó dó ?"
é ɖó na ɖò gbesisɔmɛ bo na jó nǔ ɖebǔ e é tlɛ yí wǎn na bɔ ye ka sixu dɔn ɛ dó mɔ hwɛhuhu tɔn mɛ é dó .
"( mat . 18 : 8 , 9 ) enyi xɔ́ntɔn towe ɖé lɛ nɔ dɔn we bonu a na wà nǔ e ma nyɔ́ jehovah nukúnmɛ ǎ lɛ é ɔ , a ka na ɖó nǔ kancica e ɖò mi tɛntin é nu à ?"
"enyi a ɖò gǎn dó wɛ bo na nɔ jlɛ̌ jí ɖò ahan syɛnsyɛn nunu linu ɔ , a ka na sɔ́ jlǒ dó nyì alɔ nú ninɔmɛ e sixu dɔn we bɔ a na nu ahan zɛ xwé wu lɛ é à ?"
"enyi jlǒ nùblibliwiwa tɔn lɛ xò hun xá wɛ a ɖè ɔ , a ka ɖò alɔ nyì nú video , tɛn ɛntɛnɛti tɔn alǒ nǔwiwa ɖevo ɖěɖee sixu dɔn we yì linlin blíblí lɛ kɔn é wɛ à ?"
flín ɖɔ vɔ̌ ɖebǔ e mǐ na sá bo na dó kpó ɖò gbeji nú jehovah é kún na gú mǐ ó .
nǔ ɖebǔ sɔ́ nyla hú ɖɔ è ni mɔ ɖɔ é jó mɛ dó ǎ .
"ðò hwe ɖokpo ɔ nu ɔ , nǔ ɖebǔ sɔ́ tíìn bo na na mɛ awǎjijɛ hú è mɔ bɔ é ɖè “ wanyiyi ma ɖó dogbó ” tɔn xlɛ́ mɛ ǎ . — eza . 54 : 7 , 8 ."
“ ye na nyí bibɛtɛn ðé nú we ”
"tinmɛ nǔ e wu mɛ e hu mɛ ɖò manywɛ mɛ é ɖé sixu nɔ ayijayǐ mɛ , bo zán gbɛzán awǎjijɛ tɔn ɖé ɖò toxo bibɛtɛn tɔn ɔ mɛ é ."
13 hwenu e mɛ e hu mɛ ɖò manywɛ mɛ é ɖò toxo bibɛtɛn tɔn mɛ é jɛn é na ɖò ayijayǐ mɛ .
jehovah ɖɔ dó toxo enɛ lɛ wu ɖɔ : “ ye na nyí bibɛtɛn ɖé nú we . ”
"( joz . 20 : 2 , 3 , nwt ) jehovah byɔ ɖɔ è ni lɛ́ ɖó hwɛ nú mɛ e hu mɛ ɖò manywɛ mɛ é hweɖevonu ɖó xó ɖokpo ɔ wutu ǎ ; mɔ̌ jɛn é ma ka na gbè hlɔnbatɔ́ ɔ bonu é na byɔ toxo bibɛtɛn tɔn ɔ mɛ bo hu i ǎ é nɛ ."
"enɛ wu ɔ , mɛ e hu mɛ ɖò manywɛ mɛ é ɖó na ɖi xɛsi nú tódɔnnúmɛ gbeɖé ǎ ."
"hwenu e é na ɖò toxo ɔ mɛ é ɔ , é na ɖò ayijayǐ mɛ ɖò alɔcyɔnmɛji jehovah tɔn glɔ ."
enyi gankpa bibɛtɛn tɔn ɖé ǎ .
"ðò toxo ɔ mɛ ɔ , ali hun n’i bɔ é na w’azɔ̌ , d’alɔ mɛ ɖevo lɛ , lobo sɛ̀n jehovah ɖò fífá mɛ ."
"ɛɛn , é nyɔ́ bló ɖɔ é ni zán gbɛzán awǎjijɛ tɔn bɔ nǔ bǐ na ɖò yiyi n’i wɛ ganji !"
ðeji dó hwɛsɔkɛ mɛ jehovah tɔn wu ( kpɔ́n akpáxwé 14 - 16 )
jiɖiɖe tɛ klisanwun e hwɛ tɔn lɛ vɛ́ n’i é ɖé ka sixu ɖó ?
"14 mɛsɛntɔ́ mawu tɔn e ko hu hwɛ syɛnsyɛn bɔ hwɛ yetɔn ka vɛ́ nú ye é ɖé lɛ nɔ mɔ ɖɔ emi ɖò gankpa mɛ , ɖó hwɛhuhu yetɔn wu , ye tlɛ nɔ lin ɖɔ jehovah na nɔ kpɔ́n emi tɛgbɛ ɖi mɛ e kɔ hwɛhuhu ɖaxó ɖé ɖè é !"
"enyi nǔ cí mɔ̌ nú we hǔn , kɛnklɛn bo kudeji ɖɔ , nú jehovah sɔ́ hwɛ kɛ we ɔ , a sixu nɔ ayijayǐ mɛ ɖò nùblawukúnúmɛ tɔn mɛ !"
daniel e xó mǐ ko ɖɔ wá yì é mɔ ɖɔ nugbǒ wɛ nyí xó enɛ .
"hwenu e mɛxo lɛ ɖè é ɖ’ali jí bo d’alɔ ɛ bɔ é lɛ́ wá ɖó ayixa mímɛ́ ɖé gudo é ɔ , é ɖɔ : “ un mɔ ɖɔ agbɔ̌n ce sixu lɛ́ jɛ dò dìn ."
"ee è ɖeɖɛ xó ɔ ganji gudo é ɔ , un sɔ́ nɔ dóhwɛ nyiɖée ɖě ǎ ."
"nú jehovah sɔ́ hwɛ kɛ mɛ ɔ , xó bǐ nɔ fó ."
"hwenu e mɛ e hu mɛ ɖò manywɛ mɛ é ɖò toxo bibɛtɛn tɔn ɔ mɛ é ɔ , é sɔ́ byɔ ɖɔ é ni ɖò xɛsi ɖi nú hlɔnbatɔ́ ɔ wɛ ǎ ."
"ðò ali ɖokpo ɔ nu ɔ , hwenu e jehovah sɔ́ hwɛ kɛ mǐ é ɔ , é sɔ́ byɔ ɖɔ mǐ ni ɖò xɛsi ɖi wɛ ɖɔ é ɖò hwɛjijɔ ɖé ba wɛ bo na lɛ́ zé hwɛhuhu enɛ nyì atɛ jí , alǒ , bo na ɖó hwɛ nú mǐ ǎ . — xà ðɛhan 103 : 8 - 12 ."
"15 nugbǒ ɔ , mǐ tlɛ ɖó hwɛjijɔ ɖaxó e hugǎn ee izlayɛli - ví lɛ ɖó é bo na ɖeji dó nùblawukúnúmɛ jehovah tɔn wu ."
"ee pɔlu xlɛ́ lee é blawu n’i sɔ ɖɔ é ma nɔ kpéwú bo nɔ setónú nú jehovah mlɛ́mlɛ́ ǎ é gudo é ɔ , é tinmɛ ɖɔ : “ mi ni kpa susu nú mawu gbɔn jezu klisu aklunɔ mǐtɔn jí . ” ( hlɔ ."
"7 : 25 ) hun e pɔlu nɔ xò xá hwɛhuhu é kpo nǔ nyanya e é ko wà wá yì , bo ko lɛkɔ sín gudo lɛ é kpo ɖò finɛ có , é kanɖeji ɖɔ jehovah ko sɔ́ hwɛ kɛ emi gbɔn jezu gblamɛ ."
gbɛxɔnumɛtɔ́ mǐtɔn jezu ko klɔ́ ayixa mǐtɔn lɛ bo na mǐ fífá ayi mɛ tɔn .
"( ebl . 9 : 13 , 14 ) ðó é nyí vɔsanúxwlémawutɔ́ ðaxó mǐtɔn wutu ɔ , é “ hɛn ɔ , é na hwlɛn mɛ e gbɔn jǐ tɔn bo sɛkpɔ mawu lɛ é bǐ gán , bɔ nǔ bǐ na vɔ ɖ’ewu sín dìn kaka sɔyi , ɖó é ɖò gbɛ̀ tɛgbɛ , bo na nɔ savo nú mawu dó ta yetɔn mɛ . ”"
"( ebl . 7 : 24 , 25 ) enyi azɔ̌ e vɔsanúxwlémawutɔ́ ɖaxó ɔ nɔ wà é zɔ́n bɔ izlayɛli - ví lɛ ɖeji ɖɔ è na sɔ́ hwɛ yetɔn lɛ kɛ ye ɔ , kpɔ́n lee azɔ̌ e vɔsanúxwlémawutɔ́ ðaxó mǐtɔn jezu wà é ɖó na zɔ́n bɔ mǐ na kudeji ɖɔ “ mǐ na mɔ fɛ́nú ɖò finɛ , bonu é na d’alɔ mǐ ɖò nǔ e hudo mǐ lɛ é mɛ , ɖò hwetɔnnu ” sɔ é . — ebl . 4 : 15 , 16 ."
"16 bo na dó hɔn yì sù jehovah ɔ , a ɖó na ɖó nùɖiɖi ɖò vɔsisa jezu tɔn mɛ ."
ma yí gbè kpowun ɖɔ vɔsisa ɔ xɔ akwɛ bo d’alɔ gbɛtɔ́ gègě ó .
"loɔ , ɖǒ nùɖiɖi ɖɔ gbɛxixɔ ɔ kàn hwiɖesunɔ ."
"( ga . 2 : 20 , 21 ) ðǒ nùɖiɖi ɖɔ gbɛxixɔ ɔ wu wɛ è na sɔ́ hwɛ towe lɛ kɛ we ."
ðǒ nùɖiɖi ɖɔ gbɛxixɔ ɔ na we nukúnɖiɖo gbɛ̀ mavɔmavɔ tɔn .
"vɔsisa jezu tɔn ɔ , nùnina ɖé wɛ bɔ jehovah na we ."
17 toxo bibɛtɛn tɔn lɛ nyí xlɛ̌ nùblawukúnúmɛ jehovah tɔn tɔn .
"gbɔn tuto enɛ gblamɛ ɔ , enyi lee gbɛ̀ xɔ akwɛ gbɔn é kɛɖɛ jí wɛ mawu nɔ sɔ́ ayi ɖó ǎ , loɔ , é lɛ́ xlɛ́ lee mɛxo lɛ nɔ d’alɔ mǐ gbɔn é , nǔ e hwɛvɛ́númɛ nyí nugbǒ nugbǒ é kpo nǔ e wu mǐ sixu ɖeji dó hwɛsɔkɛ mɛ jehovah tɔn wu bǐ mlɛ́mlɛ́ é kpo ."
a ka nɔ hɔn yì sù jehovah à ?
fí ɖě sɔ́ ɖó ayijayǐ hú mɔ̌ ǎ !
"( ðɛh . 91 : 1 , 2 ) ðò xota e bɔ d’ewu é mɛ ɔ , mǐ na mɔ lee toxo bibɛtɛn tɔn lɛ sixu d’alɔ mǐ , bɔ mǐ na xwedó kpɔ́ndéwú hwɛjijɔ kpo nùblawukúnúmɛ kpo tɔn jehovah tɔn e hugǎn bǐ é gbɔn é ."
"sɔgbe xá wema alɔdlɛndonǔ tɔn jwifu lɛ tɔn lɛ ɔ , é sixu nyí ɖɔ mɛ e ɖò manywɛ mɛ bo hu mɛ é sín xwédo na yì gɔ́ n’i ɖò toxo bibɛtɛn tɔn ɔ mɛ ."
nùkplɔnmɛ lɛ wɛ à alǒ nùɖé wɛ é nɔte na ?
ðibla yì fifonu xwè kanweko 19gɔ́ ɔ tɔn ɔ atɔxwɛ dɔn ayi mɛtɔn wá tinmɛ nǔɖɔɖ’ayǐ tɔn e toxo bibɛtɛn tɔn lɛ ɖó é jí .
atɔxwɛ ( glɛnsigbe ) 1er septembre 1895 tɔn xlɛ́ ɖɔ : “ akpáxwé mɔyizi sɛ́n ɔ tɔn enɛ nɔte nú bibɛtɛn e hwɛhutɔ́ ɔ sixu mɔ ɖò klisu gɔ́n é tawun .
"nú è ba bibɛtɛn ɖò klisu gɔ́n gbɔn nùɖiɖi gblamɛ ɔ , é na cyɔn alɔ mɛ jí . ”"
"xwè kanweko gudo ɔ , atɔxwɛ xlɛ́ ɖɔ nǔ e toxo bibɛtɛn tɔn ɔ nɔte na é wɛ nyí “ tuto e mawu bló bo na cyɔn alɔ mǐ jí sín kú sí hwenu e mǐ na t’afɔ sɛ́n tɔn e kúnkplá nǔ mímɛ́ e hun nyí é jí é . ”"
"amɔ̌ , atɔxwɛ 15 mars 2015 tɔn tinmɛ nǔ e wu wema mǐtɔn agaɖanu tɔn lɛ ma sɔ́ nɔ ɖɔ ɖɔ nǔɖɔɖ’ayǐ ɖé nɔte nú nǔ lě gbɔn mɔ̌ ǎ é : “ fí e biblu xlɛ́ ɖè ɖɔ gbɛtɔ́ ɖé , nǔ e jɛ é ɖé alǒ nùɖé nɔte nú ɖevo ɖè é ɔ , mǐ nɔ yí gbè na ɖó mɔ̌ ."
"ðó biblu ma ɖɔ ɖɔ toxo bibɛtɛn tɔn lɛ nɔte nú nǔ ɖevo ǎ wutu ɔ , xota elɔ kpo ee bɔ d’ewu é kpo na tɛɖɛ̌ nùkplɔnmɛ ɖěɖee ɖò tuto enɛ mɛ nú klisanwun lɛ é jí ."
"nɔ ðɔhwɛ jlɔjlɔ , nɔ kú nǔblawu nú mɛ jehovah ðɔhun"
"“ mi ɖɔhwɛ jlɔjlɔ , mi yí wǎn nú miɖée , bo [ kú nǔblawu nú ] miɖée . ” — zak ."
7 : 9 .
"han lɛ : 125 , 88"
nɛ̌ mǐ ka sixu kú nǔblawu nú mɛ ɖevo lɛ jehovah ɖɔhun gbɔn hwenu e é byɔ ɖɔ mǐ ni sɔ́ hwɛ kɛ ye é ?
nɛ̌ mǐ ka nɔ xlɛ́ ɖɔ mǐ ɖó linlin e jehovah nɔ ɖó dó gbɛ̀ wu é gbɔn ?
nɛ̌ mɛxo lɛ ka ɖó na ɖè hwɛjijɔ mawu tɔn xlɛ́ gbɔn hwenu e ye ɖò nǔnyanyawatɔ́ ɖé sín hwɛ ɖɔ wɛ é ?
"1 , 2 . ( a ) nɛ̌ nǔ ka nɔ cí nú jezu dó sɛ́n mawu tɔn wu ? ( b ) nɛ̌ sɛnkplɔnmɛtɔ́ lɛ kpo falizyɛn lɛ kpo ka nɔ sló kɔ nú sɛ́n ɔ gbɔn ?"
jezu yí wǎn nú mɔyizi sɛ́n ɔ .
nǔxokpɔ́n ɖebǔ ɖ’emɛ ǎ !
"mɛ e nyí mɛ taji hugǎn ɖò jezu sín gbɛzán mɛ é gɔ́n wɛ sɛ́n ɔ gosin , é wɛ nyí tɔ́ tɔn jehovah ."
"wanyiyi ɖaxó e jezu ɖó nú sɛ́n mawu tɔn é tɔ́n ɖò nǔɖɔɖ’ayǐ elɔ e ɖò ðɛhan 40 : 9 mɛ é mɛ : “ mawu ce , jlǒ towe wiwa nɔ víví nú mì , sɛ́n towe ɖò ayi ce mɛ ganji . ”"
"gbɔn xó jezu tɔn lɛ kpo nǔwiwa tɔn lɛ kpo gblamɛ ɔ , é ɖexlɛ́ ɖɔ sɛ́n mawu tɔn kún ɖó blɔ̌ ó , bo ɖó lè lobo na lɛ́ jɛnu dandan . — mat . 5 : 17 - 19 ."
2 kpɔ́n lee é na ko blawu nú jezu sɔ hwenu e é mɔ bɔ sɛnkplɔnmɛtɔ́ lɛ kpo falizyɛn lɛ kpo nɔ sló kɔ nú sɛ́n tɔ́ tɔn tɔn é !
"ye nɔ tɛ́ dó nǔ kpɛví kpɛví e ɖò sɛ́n ɔ mɛ lɛ é wu , ɖó jezu ɖɔ dó ye wu ɖɔ : “ mi nɔ na maɖówǒ nǔhwɛ́nkún mitɔn lɛ tɔn mawu . ” etɛ ka nyla ɖ’emɛ ?"
é ɖɔ gɔ́ na ɖɔ : “ [ mi ] nɔ jó nǔ e ɖò taji ɖò mawusɛ́n mɛ lɛ dó .
"ye wɛ nyí : hwɛjijɔ , nùblawukúnúmɛ , gbejininɔ . ”"
"( mat . 23 : 23 ) jezu gbɔn vo nú falizyɛn ɖěɖee nɔ mɔ ɖɔ emi nyí mɛ ɖagbe hú mɛ ɖevo lɛ é , ɖó é tuùn linlin sɛ́n ɔ tɔn kpo jijɔ mawu tɔn e ɖò gbeɖiɖe ɖokpo ɖokpo mɛ é kpo ."
etɛ mǐ ka na ba dò na ɖò xota elɔ mɛ ?
3 mǐ mɛ klisanwun lɛ ɖò akɔjijɛsɛ́n ɔ glɔ ǎ .
"( hlɔ . 7 : 6 ) amɔ̌ , jehovah sɔ́ sɛ́n enɛ lɛ ɖ’ayǐ nú mǐ ɖò biblu mɛ ."
"é ba ɖɔ mǐ ni tɛ́ dó nǔ kpɛví kpɛví e ɖò sɛ́n ɔ mɛ lɛ é wu ǎ , loɔ , é ba ɖɔ mǐ ni ɖó ayi “ nǔ e ɖò taji . . . lɛ é ” wu bo zán ye , enɛ wɛ nyí nugbodòdó ɖěɖee jí gbeɖiɖe lɛ jinjɔn lɛ é ."
"ði kpɔ́ndéwú ɔ , nugbodòdó tɛ lɛ wu mǐ ka sixu ɖó ayi ɖò tuto e kúnkplá toxo bibɛtɛn tɔn lɛ é mɛ ?"
xota e wá yì é ɖɔ xó dó nǔ ɖěɖee mǐ sixu kplɔ́n dó afɔ tawun tawun e mɛ e hu mɛ ɖò manywɛ mɛ é sixu ɖè lɛ é wu .
"enɛ wu ɔ , xota elɔ na na xósin nú nùkanbyɔ atɔn : nɛ̌ toxo bibɛtɛn tɔn lɛ ka ɖè nùblawukúnúmɛ jehovah tɔn xlɛ́ gbɔn ?"
etɛ ye ka kplɔ́n mǐ dó linlin e é nɔ ɖó dó gbɛ̀ wu é wu ?
nɛ̌ ye ka ɖè hwɛjijɔ maɖóblɔ̌ tɔn xlɛ́ gbɔn ?
"ðò ninɔmɛ ɖokpo ɖokpo mɛ ɔ , ba ali e nu a sixu wà nǔ tɔ́ towe jixwé tɔn ɔ ɖɔhun ɖè lɛ é . — xà efɛzinu lɛ 5 : 1 ."
fí e toxo bibɛtɛn tɔn lɛ ðè é xlɛ́ nùblawukúnúmɛ mawu tɔn
"4 , 5 . ( a ) nɛ̌ toxo bibɛtɛn tɔn lɛ mɛ yiyi ka bɔkun sɔ ? etɛwu ? ( b ) etɛ enɛ ka kplɔ́n mǐ dó jehovah wu ?"
4 toxo bibɛtɛn tɔn ayizɛ́n lɛ mɛ yiyi vɛwǔ ǎ .
jehovah ɖegbe nú izlayɛli - ví lɛ ɖɔ ye ni má toxo lɛ aɖǔzɛji ɖó judɛ́ɛn tɔ̀ ɔ sín akpá wè lɛ xwé .
bonu mɛ e hu mɛ ɖò manywɛ mɛ é na dó sixu mɔ fí e na bɔkun b’ɛ na yawu hɔn yì é . ( kɛ́n .
"35 : 11 - 14 ) ali ɖěɖee yì toxo bibɛtɛn tɔn lɛ mɛ é ɔ , è hɛn ye ɖó ganji ."
"( sɛ́n . 19 : 3 ) sɔgbe xá aca jwifu lɛ tɔn ɔ , wuntun ɖé lɛ ɖò ali ɔ xò bo na xlɛ́ ali mɛ e hu mɛ ɖò manywɛ mɛ lɛ é yì toxo enɛ lɛ mɛ ."
"ðó toxo bibɛtɛn tɔn lɛ tíìn wutu ɔ , é ɖò dandan ɖɔ mɛ e hu mɛ ɖò manywɛ mɛ é ɖé ni hɔn yì tò ɖevo mɛ fí e é sixu jɛ nǔ ɖevo sɛ̀n jí ɖè é ǎ ."
5 lin tamɛ dó nǔ elɔ jí : jehovah e ɖegbe ɖɔ è ɖó na hu nǔnyanyawatɔ́ e hu mɛ kpo jlǒ kpo é ɖokpo ɔ lɛ́ hun ali nú mɛ e hu mɛ ɖò manywɛ mɛ é bɔ é na ɖu lè nùblawukúnúmɛ kpo alɔcyɔnmɛji kpo tɔn !
"biblu tinmɛtɔ́ ɖé wlan ɖɔ : “ nǔ lɛ bǐ ɖò wɛn bo bɔkun , é bɔkun bɔ è sixu jlɛ́ lɔ ǎ ."
wuvɛ̌sexámɛ sín nǔ wɛ nyí nǔ enɛ e mawu bló é . ”
"jehovah cí hwɛɖɔtɔ́ nùblawumakúnúmɛtɔ́ ɖé ɖɔhun , bonu akpàkpà nɔ ɖò sísɔ́ ɛ wɛ nú é na dɔn tó nú mɛsɛntɔ́ tɔn lɛ ǎ ."
"é nyɔ́ wà ɔ , “ [ nùblawukúnúmɛ ] mawu tɔn d’agba . ” — efɛ . 2 : 4 ."
nɛ̌ lee falizyɛn lɛ nɔ wà nǔ gbɔn é ka gbɔn vo nú nǔblawu e mawu nɔ kú nú mɛ é gbɔn ?
6 falizyɛn lɛ nɔ kú nǔblawu ɖě nú mɛ ǎ .
"ði kpɔ́ndéwú ɔ , sɔgbe xá aca yetɔn ɔ , ye nɔ jló na sɔ́ hwɛ ɖokpo ɔ kɛ mɛ hú azɔn atɔn ǎ ."
"jezu tɛɖɛ̌ lee ye nɔ wà nǔ xá mɛ e wà nǔ nyì dò dó ye lɛ é gbɔn é jí , bo na nùjlɛdonǔwu falizyɛn e ɖò ɖɛ xò wɛ é tɔn : “ un dokú nú we , ɖó un cí gbɛtɔ́ ɖě lɛ e nyí ajotɔ́ , mɛ nyanya , agalɛtɔ́ lɛ ɖɔhun ǎ . un ka lɛ́ dokú nú we , ɖó un cí tokwɛyitɔ́ elɔ ɖɔhun ǎ ” ; tokwɛyitɔ́ ɔ ka sɔ́ éɖée hwe , bo ɖò ɖɛ xò dó byɔ nùblawukúnúmɛ mawu tɔn wɛ ."
etɛwu falizyɛn lɛ ma ka nɔ jló ɖebǔ bo na kú nǔblawu nú mɛ ǎ ?
biblu ɖɔ ɖɔ ye “ nɔ keya nú mɛ ɖě lɛ ǎ . ” — luk . 18 : 9 - 14 .
"ali e yì toxo bibɛtɛn tɔn lɛ mɛ lɛ é ɖɔhun ɔ , a ka nɔ bló bonu mɛ lɛ ni nɔ vo bo nɔ byɔ hwɛsɔkɛ we à ?"
nyɔ̌ líyá ( kpɔ́n akpáxwé 4 - 8 )
"7 , 8 . ( a ) nú mɛɖé wà nǔ nyì dò dó we ɔ , nɛ̌ a ka sixu wà nǔ jehovah ɖɔhun gbɔn ? ( b ) etɛwu hwɛsɔkɛ mɛ ka nɔ tɛ́n mɛɖesɔhwe kpɔ́n ?"
"7 wà nǔ jehovah ɖɔhun , é ni ma nyí falizyɛn lɛ ɖɔhun ó ."
nɔ sè wuvɛ̌ xá mɛ .
( xà kolosinu lɛ 3 : 13 . )
ali e nu a sixu wà mɔ̌ ɖè é ɖokpo wɛ nyí ɖɔ a ni bló bonu é ni nɔ bɔkun nú mɛ lɛ nú ye na byɔ hwɛsɔkɛ we .
"( luk . 17 : 3 , 4 ) kanbyɔ hwiɖée ɖɔ : ‘ enyi mɛɖé na bo tlɛ wà nǔ nyì dò dó mì azɔn gègě ɔ , un ka nɔ sɔ́ hwɛ kɛ ɛ blewun à ?"
"akpàkpà ka nɔ sɔ́ mì bonu má bló nú fífá na lɛ́ nɔ mɛ e wà nǔ nyì dò dó mì , alǒ , d’akpɔ̀ nú mì é ɖé kpo nyì kpo tɛntin à ? ’"
8 hwɛsɔkɛ mɛ nɔ tɛ́n mɛɖesɔhwe kpɔ́n tawun .
"falizyɛn lɛ j’ayǐ nú tɛnkpɔn enɛ , ɖó ye nɔ kpɔ́n mɛ ɖevo lɛ dó mɔ mɛ e ma sɔ ga ye ǎ lɛ é ."
"amɔ̌ , mǐ mɛ klisanwun lɛ ɖó na nɔ sɔ́ mǐɖée hwe bo na mɔ ɖɔ “ mɛ ɖě lɛ hugǎn ” mǐ , bo ɖ’acɛ bɔ mǐ na sɔ́ hwɛ kɛ ye ."
( fili . 2 : 3 ) a ka na wà nǔ jehovah ɖɔhun bo dín nú tɛnkpɔn mɛɖesɔhwe tɔn ɔ à ?
"7 : 8 , 9 ."
‘ kú mɛðé tɔn ni ma nɔ kɔ towe ó ’
nɛ̌ jehovah ka bló bɔ izlayɛli - ví lɛ mɔ nǔ jɛ nǔ mímɛ́ e gbɛ̀ gbɛtɔ́ tɔn nyí é wu gbɔn ?
"( sɛ́n . 19 : 10 ) jehovah yí wǎn nú gbɛ̀ , bo gbɛ́ wǎn nú “ xomɛvɔnɔ huhu . ” ( nùx ."
6 : 16 - 19 ) mawu e nyí hwɛjijɔnɔ bo lɛ́ nyí mɛ mímɛ́ é sixu wɔn jì hun e è tlɛ kɔn nyì ayǐ ɖò manywɛ mɛ é wu ǎ .
nugbǒ wɛ ɖɔ è nɔ kú nǔblawu nú mɛ e hu mɛ ɖò manywɛ mɛ é .
"é ɖò mɔ̌ có , é ɖó na ɖɔ nǔ e é wà é ɖò tomɛxo lɛ nukɔn , bɔ enyi manywɛ mɛ jɛn é ɖè bo wà nǔ ɔ nugbǒ ɔ , é na nɔ toxo bibɛtɛn tɔn ɔ mɛ kaka jɛ hwenu e vɔsanúxwlémawutɔ́ ɖaxó ɔ na kú é ."
enɛ sixu byɔ ɖɔ é ni zán gbɛ̀ tɔn e kpò é bǐ ɖò dɔ̌n .
tuto enɛ xlɛ́ izlayɛli - ví lɛ bǐ bɔ ye mɔ nǔ jɛ lě dò gbɛ̀ gbɛtɔ́ tɔn nyí nǔ mímɛ́ sɔ́ é wu .
"bo na dó kpa susu nú gbɛnamɛtɔ́ yetɔn ɔ , ye ɖó na nyì alɔ nú nǔ ɖebǔ e ye wà alǒ gbɔ wiwa ɔ , é na sɔ́ gbɛ̀ nɔzo yetɔn tɔn ɖó axɔ́ nu é ."
"nɛ̌ sɛnkplɔnmɛtɔ́ lɛ kpo falizyɛn lɛ kpo ma ka nɔ keya nú gbɛ̀ ǎ , bɔ jezu ɖɔ gbɔn ?"
"10 sɛnkplɔnmɛtɔ́ lɛ kpo falizyɛn lɛ kpo cí jehovah ɖɔhun ǎ , ɖó yedɛɛ lɛ nɔ keya ɖě nú gbɛ̀ ǎ ."
"jezu ɖɔ nú ye ɖɔ : “ mi sɔ́ nùnywɛxwé sín cavi ɔ ; miɖesunɔ ɔ , mi byɔ mɛ ǎ ; mɛ e ka jló na byɔ mɛ lɛ ɔ , mi nɔ lɛ́ sú ali tɔn dó ye ! ”"
( luk . 11 : 52 ) ye wɛ ɖó na hun ali nú mɛ lɛ bɔ ye na ɖó mɔjɛmɛ xó mawu tɔn tɔn bo na lɛ́ d’alɔ ye bonu ye na ɖi zɔnlin gbɔn ali e nɔ kplá mɛ yì gbɛ̀ mavɔmavɔ mɛ é jí .
"amɔ̌ , ye lilɛ jɔ nú mɛ lɛ sín “ gbɛnamɛtɔ́ ” e nyí jezu é gudo , bo dɔn ye dó gbɛzinzan e sixu zɔ́n bɔ ye na dɔn bǐ mlɛ́mlɛ́ é mɛ ."
"( mɛ . 3 : 15 ) ðó sɛnkplɔnmɛtɔ́ lɛ kpo falizyɛn lɛ kpo nyí goyitɔ́ bo lɛ́ nyí cejɛnnabinɔ wutu ɔ , ye nɔ keya nú gbɛ̀ nɔzo yetɔn lɛ tɔn kpo ganjininɔ yetɔn kpo ǎ ."
kpɔ́n lee ye nylahun bo ma nɔ kú nǔblawu nú mɛ ǎ sɔ́ é !
11 . ( a ) nɛ̌ mɛsɛ́dó pɔlu ka xlɛ́ ɖɔ emi ɖó linlin mawu tɔn ɖɔhun dó gbɛ̀ wu gbɔn ? ( b ) etɛ ka sixu d’alɔ mǐ bɔ mǐ na ɖó linlin ɖokpo ɔ dó sinsɛnzɔ́ ɔ wu pɔlu ɖɔhun ?
"11 nɛ̌ mǐ ka sixu nyì alɔ nú nǔ wiwa sɛnkplɔnmɛtɔ́ lɛ kpo falizyɛn lɛ kpo ɖɔhun , bo wà nǔ jehovah ɖɔhun gbɔn ?"
mǐ ɖó na ɖó sísí nú gbɛ̀ bɔ é na lɛ́ xɔ akwɛ nú mǐ .
mɛsɛ́dó pɔlu wà mɔ̌ gbɔn kúnnuɖiɖe bǐ mlɛ́mlɛ́ gblamɛ .
"wǎgbɔ tɔn ɔ , é ɖɔ : ‘ enyi mɛɖé dɔn ɖò mi mɛ ɔ , é sɔ́ kàn mì ǎ [ alǒ , “ un mɛ́ sín hun gbɛtɔ́ lɛ bǐ tɔn mɛ ” ] . ’"
"amɔ̌ , enyi pɔlu táa wá dóhwɛ éɖée alǒ é ɖó na jla wɛn mɛ lɛ wu wɛ é nɔ jla ǎ ."
"é nyɔ́ wà ɔ , é yí wǎn nú mɛ lɛ bɔ gbɛ̀ yetɔn nɔ xɔ akwɛ ɖò nukún tɔn mɛ wɛ zɔ́n ."
"( 1 kɔ . 9 : 19 - 23 ) ðò ali ɖokpo ɔ nu ɔ , mǐ lɔ ɖó na dó gǎn bo sɔnǔ nú linlin e mawu nɔ ɖó dó gbɛ̀ wu é ."
"jehovah “ jló ɖɔ mɛ bǐ ni mɔ ali , bo lɛkɔ sín nǔnyanyawiwa gudo . ” ( 2 pi . 3 : 9 ) mɔ̌ wɛ é nyí nú hwi lɔ à ?"
"xomɛnyínyɔ́ kpo nùblawukúnúmɛ kpo na sísɛ́ we bɔ a na ɖókan dó sinsɛnzɔ́ ɔ wu hugǎn , bo na lɛ́ ɖó awǎjijɛ , hwenu e a na ɖò mɔ̌ wà wɛ é ."
etɛwu ayijayǐ xó ɔ ka ɖò taji nú togun mawu tɔn ?
12 mǐ nɔ lɛ́ ɖó linlin jehovah tɔn ɖɔhun dó gbɛ̀ wu gbɔn nǔsisɔ nú ayijayǐ núwiwa lɛ gblamɛ .
"mǐ ɖó na wà dɛ̌dɛ̌ hwenu e mǐ ɖò kɛkɛ alǒ mɔ̌to kun wɛ é , bo na lɛ́ hɔn nú nǔ e na dɔn awovinú wá lɛ é hwenu e mǐ ɖò azɔ̌ wà wɛ , xɔ gbá wɛ , nǔ jlaɖó wɛ , alǒ hwenu e mǐ xwè fí e mǐ nɔ sɛ̀n mawu ɖè é é ."
"azɔ̌ , akwɛ alǒ tuto mɛtɔn lɛ ɖó na ɖò taji hú ganjininɔ kpo gbɛ̀ mɛtɔn kpo gbeɖé ǎ ."
mawu hwɛjijɔnɔ mǐtɔn nɔ wà nǔ e jlɔ́ bo lɛ́ sɔgbe é hwebǐnu .
mǐ jló na wà nǔ éɖɔhun .
"ðò taji ɔ , mɛxo agun tɔn lɛ nɔ dó gǎn bo nɔ hɛn ganjininɔ ye kpo mɛ e ɖò azɔ̌ wà wɛ ɖò akpá yetɔn lɛ é kpo tɔn dó ayi mɛ . ( nùx ."
"22 : 3 ) enyi mɛxo ɖé flín sɛ́n kpo nugbodòdó kpo ɖěɖee kúnkplá ayijayǐ lɛ é we hǔn , yǐ gbè nú wěɖexámɛ tɔn ."
"( ga . 6 : 1 ) ðǒ linlin jehovah tɔn dó gbɛ̀ wu , bonu ‘ kú mɛɖé tɔn ni ma nɔ kɔ towe ó . ’"
‘ xwedó sɛ́n enɛ lɛ dó ðɔhwɛ ’
nɛ̌ tomɛxo izlayɛli tɔn lɛ ka sixu ɖè hwɛ jlɔjlɔ ɖiɖɔ jehovah tɔn xlɛ́ gbɔn ?
13 jehovah ɖegbe nú tomɛxo izlayɛli tɔn lɛ ɖɔ ye ni nɔ xwedó nugbodòdó tɔn hwɛɖiɖɔ tɔn lɛ .
"jɛ nukɔn hwɛ̌ ɔ , tomɛxo lɛ ɖó na kpɔ́n ɖɔ kúnnuɖenú lɛ sɔgbe à jí ."
"gɔ́ na ɔ , ye ɖó na gbéjé nǔ e sísɛ́ mɛhutɔ́ ɔ b’ɛ hu mɛ é , linlin tɔn kpo lee é ko nɔ zán gbɛ̀ gbɔn é kpo kpɔ́n céɖécéɖé , cobo wá gbeta ɔ kɔn ɖɔ è na kú nǔblawu n’i alǒ gbɔ ."
"bo na dó ɖè hwɛ jlɔjlɔ ɖiɖɔ mawu tɔn xlɛ́ ɔ , ye ɖó na kpɔ́n ɖɔ “ wangbɛnumɛnú ” kpo “ ayixa nyanya ” kpo sín nǔ wɛ é wà xá mɛ ɔ à jí ."
( xà kɛ́nsísɔ́ 35 : 20 - 24 . )
"enyi è sè kúnnuɖetɔ́ lɛ sín xó gudo ɔ , è ɖó na kpɔ́n ɖɔ é hwe bǐ ɔ , kúnnuɖetɔ́ wè sín kúnnuɖenú ka xlɛ́ ɖɔ mɛ ɔ hu mɛ ɖò manywɛ mɛ à jí . — kɛ́n . 35 : 30 ."
"14 dìn e kúnnuɖenú lɛ wá jɛ wě bǐ é ɔ , tomɛxo lɛ ɖó na gbéjé mɛ ɔ ɖesu kpɔ́n , enyi nǔ e é wà é kɛɖɛ wɛ ye na kpɔ́n ǎ ."
"ye ɖó na mɔ nǔ zɛ nǔ e ɖò wěnu é wu , bo kpɔ́n xó ɔ sín gɔngɔn mɛ ."
"taji bǐ ɔ , ye ɖó hudo gbigbɔ mímɛ́ jehovah tɔn tɔn , ɖó é wɛ na d’alɔ ye bɔ ye na ɖó nukúnnúmɔjɛnǔmɛ , bo kú nǔblawu nú mɛ lobo lɛ́ ɖɔhwɛ jlɔjlɔ . — tín . 34 : 6 , 7 ."
vogbingbɔn tɛ ka ɖò lee jezu nɔ kpɔ́n hwɛhutɔ́ lɛ gbɔn é kpo lee falizyɛn lɛ nɔ wà mɔ̌ gbɔn é kpo tɛntin ?
"15 falizyɛn lɛ nɔ sɔ́ ayi yetɔn ɖó nǔ e hwɛhutɔ́ ɖé wà é kɛɖɛ jí , é nyí dó nǔ e hwɛhutɔ́ ɔ nyí ɖò ayi mɛ é jí ǎ ."
"hwenu e falizyɛn lɛ mɔ jezu yì agɔ̌ ɖé tɛnmɛ ɖò matie xwé é ɔ , ye kanbyɔ ahwanvu tɔn lɛ ɖɔ : “ aniwutu wɛ mɛ̌si mitɔn nɔ ɖu nǔ xá tokwɛyitɔ́ lɛ kpodo hwɛhutɔ́ ɖevo lɛ kpo ? ”"
"jezu yí gbè nú ye ɖɔ : “ mɛ e ɖò ganji lɛ wɛ azɔngbletɔ́ nú hudo ǎ ; loɔ , mɛ e ɖò azɔn jɛ wɛ lɛ é wɛ nǔ tɔn hudo ."
"é nyɔ́ wà ɔ , kɔlilɛ sín hwɛ mɛtɔn lɛ gudo ɖò wɛn taji e dó wɛ jezu ɖè é mɛ ."
ye na ɖu nǔ kpowun wɛ zɔ́n bɔ ye wá matie xwé ǎ .
"é nyɔ́ wà ɔ , “ ye sukpɔ́ bo xwedó [ jezu ] . ”"
( mak . 2 : 15 ) é blawu ɖɔ falizyɛn lɛ gègě kún nɔ kpɔ́n mɛ lɛ lee jezu nɔ wà gbɔn é ó .
"falizyɛn lɛ gbɔn vo nú mawu e nyí mɛ jlɔjlɔ bo nɔ lɛ́ kú nǔblawu nú mɛ bɔ ye ɖɔ emi nɔ sɛ̀n é , ɖó ye nɔ mɔ nɔzo yetɔn lɛ dó mɔ hwɛhutɔ́ , bo nɔ ɖó hwɛ nú ye ɖɔ ye kún sɔ́ ɖó nukúnɖiɖo ɖě ó ."
etɛ lɛ wɛ wěɖegbɛ́ hwɛɖiɖɔ tɔn ɖé ɖó na dó gǎn bo ba dò na ?
"16 ðò égbé ɔ , mɛxo lɛ ɖó na kudeji ɖɔ emi wà nǔ jehovah e “ yí wǎn nú nǔ wà ɖó sɛ́nxwi jí ” é ɖɔhun ."
"enɛ gudo ɔ , ye na ɖeɖɛ xó ɔ sɔgbe xá alixlɛ́mɛ biblu tɔn lɛ . ( sɛ́n ."
"13 : 12 - 15 ) nú ye ɖò wěɖegbɛ́ hwɛɖiɖɔ tɔn ɖé mɛ ɔ , ye ɖó na ba dò nú nǔ tawun bo na kpɔ́n ɖɔ mɛ ɔ sín hwɛ vɛ́ n’i nugbǒ à jí ."
"enyi hwɛ vɛ́ nú mɛ alǒ é gɔn vívɛ́ nú mɛ ɔ , é nɔ jɛ wě hwebǐnu ǎ ."
"é nɔ byɔ ɖɔ è ni tuùn linlin mɛ ɔ tɔn , mɛ alɔkpa e é nyí é kpo nǔ e ɖò ayi tɔn mɛ lɛ é kpo ."
( nǔɖe . 3 : 3 ) hwɛhutɔ́ ɔ ɖó na xlɛ́ ɖɔ hwɛ tɔn lɛ vɛ́ n’i hwɛ̌ cobɔ è na kú nǔblawu n’i . *
nɛ̌ mɛxo agun tɔn lɛ ka sixu wà gbɔn bo tuùn ɖɔ hwɛ mɛɖé tɔn vɛ́ n’i nugbǒ nugbǒ ?
17 mɛxo lɛ sixu mɔ nǔ jɛ ayi mɛ lee jehovah kpo jezu kpo nɔ wà gbɔn é ǎ .
"enyi mɛxo agun tɔn ɖé wɛ nú we ɔ , nɛ̌ a ka sixu dó gǎn bo na tuùn ɖɔ hwɛ mɛɖé tɔn vɛ́ n’i nugbǒ gbɔn ?"
"nukɔntɔn ɔ , xoɖɛ bo byɔ nùnywɛ kpo nukúnnúmɔjɛnǔmɛ kpo ."
"( 1 axɔ . 3 : 9 ) wegɔ ɔ , ba dò nú xó mawu tɔn kpo wema deví gbejinɔtɔ́ ɔ tɔn lɛ kpo , bonu ye na d’alɔ we nú a na tuùn ‘ aluwɛ gbɛ̀ ɔ tɔn ’ ɖó vo nú “ aluwɛ e mawu nɔ dó wà azɔ̌ na ” b’ɛ nyí hwɛvɛ́númɛ nugbǒ ɔ é . ( 2 kɔ ."
"7 : 10 , 11 ) kpɔ́n lee biblu tín nǔ mɛ dó mɛ e hwɛ yetɔn vɛ́ nú ye nugbǒ lɛ é kpo mɛ ɖěɖee é ma vɛ́ na ǎ lɛ é kpo wu gbɔn é ."
"nɛ̌ biblu ka tinmɛ lee nǔ nɔ cí nú ye é , linlin yetɔn kpo nùwalɔ yetɔn lɛ kpo gbɔn ?"
"18 gudo mɛ ɔ , dǒ gǎn bo gbéjé mɛ ɔ ɖesu blebu kpɔ́n ."
"ðǒ ayi ninɔmɛ hwɛhutɔ́ ɔ tɔn , nǔ e nɔ sísɛ́ ɛ lɛ é kpo tagba e mɔ wɛ é ɖè lɛ é kpo wu ."
"biblu ɖɔ ɖ’ayǐ dó gǎn agun ɔ tɔn jezu wu ɖɔ : “ é nɔ kpɔ́n lee è ɖè ɔ dó ɖɔhwɛ xá mɛ ǎ , é ko sè xó ɖé kpowun ɔ , é nɔ zé dó ɖɔhwɛ ǎ ."
"( eza . 11 : 3 , 4 ) mi mɛ mɛxo lɛ nyí jezu sín lɛngbɔnyitɔ́ kpɛví lɛ , bɔ é na d’alɔ mi bɔ mi na ɖɔhwɛ éɖɔhun ."
"( mat . 18 : 18 - 20 ) é sù nukún mǐtɔn mɛ ɖɔ mǐ ɖó mɛxo ɖěɖee nɔ wlíbò nú mɛ , bo nɔ sɔ́ jlǒ dó wà mɔ̌ lɛ é ."
"gǎn e ye nɔ dó , bo nɔ lɛ́ xò nùblawukúnúmɛ kpo hwɛ jlɔjlɔ ɖiɖɔ kpo sín kàn ɖò agun mǐtɔn lɛ mɛ é nɔ víví nú mǐ kpɔ́n !"
19 mɔyizi sɛ́n ɔ ɖè “ nùnywɛ titewungbe kpo nugbǒ titewungbe kpo ” xlɛ́ dó jehovah kpo nugbodòdó jlɔjlɔ tɔn lɛ kpo wu .
"( hlɔ . 2 : 20 ) ði kpɔ́ndéwú ɔ , toxo bibɛtɛn tɔn ɔ kplɔ́n lee è nɔ “ ɖɔhwɛ jlɔjlɔ ” gbɔn é mɛxo lɛ , bɔ ye nɔ kplɔ́n lee mǐ na ‘ yí wǎn nú mǐɖée , bo kú nǔblawu nú mǐɖée ’ gbɔn é mǐ ."
( zak . 7 : 9 ) mǐ sɔ́ kpó ɖò sɛ́n ɔ glɔ ǎ .
"amɔ̌ , jehovah ko ɖyɔ ǎ , bɔ hwɛjijɔ kpo nùblawukúnúmɛ kpo lɛ́ kpó ɖò taji n’i ."
"wǔjɔmɛ ɖé wɛ é nyí ɖɔ mǐ ni sɛ̀n mawu ee sín akpajlɛ mɛ è bló mǐ ɖó , bɔ mǐ sixu wà nǔ éɖɔhun , bo lɛ́ ba bibɛtɛn ɖò glɔ tɔn é !"
"kpɔ́n “ kanbiọ lẹ sọn wehiatọ lẹ dè ” ɖò atɔxwɛ ( gungbe ) 15 septembre 2006 tɔn mɛ , wex . 30 ."
novembre 2017
xota nùkplɔnkplɔn tɔn lɛ nú : 25 décembre 2017 – 28 janvier 2018
nicaragua
nɔví nyɔnu klisanwun wè ɖò wɛn biblu tɔn jla ajɔ̌tɔ́ ɖé wɛ ɖò toxo tipitapa tɔn mɛ
28 642
42 298
88 308
"“ mɛ e nɔ na nǔ mɛ ɔ , è na na nǔ i bɔ é na sukpɔ́ ”"
sín hwexónu wɛ vɔsisa lɛ ko nyí nǔ taji ɖé ɖò sinsɛn - biblo nugbǒ ɔ mɛ .
"izlayɛli - ví lɛ nɔ savɔ̌ kanlin tɔn lɛ , bɔ è tuùn klisanwun lɛ ganji ɖɔ ye nɔ “ kpa susu nú mawu dó savɔ̌ n’i ” hwebǐnu ."
"amɔ̌ , vɔsisa ɖevo lɛ tíìn , bo nɔ nyɔ́ mawu nukúnmɛ ."
"( ebl . 13 : 15 , 16 ) vɔsisa enɛ lɛ nɔ na mɛ awǎjijɛ kpo nyɔna lɛ kpo lee kpɔ́ndéwú elɔ lɛ na xlɛ́ gbɔn é ."
"ana e nyí mawu sɛntɔ́ gbejinɔtɔ́ hwexónu tɔn ɖé é ɖò vǐ sunnu ɖé ba wɛ nukún myamya , amɔ̌ , é nyí wɛnsinɔ ."
"é xoɖɛ sɛ́dó jehovah bo d’akpá n’i ɖɔ nú é na emi vǐ sunnu ɖé ɔ , emi “ na sɔ́ vǐ ɔ ɖó vo [ n’i ] , bɔ é na nyí [ étɔn ] kúgbe gbɛgbe . ” ( 1 sam . 1 : 10 , 11 ) nugbǒ ɔ , ana wá mɔ xò bo jì vǐ sunnu ɖé , bɔ è nɔ ylɔ ɖɔ samuwɛli ."
"ee samuwɛli ɖè anɔ̌ gudo é ɔ , ana kplá ɛ yì goxɔ ɔ mɛ lee é ko d’akpá tɔn gbɔn é ."
jehovah dó nú ana ɖó gbigbɔ mɛɖée sísɔ́ dó savɔ̌ tɔn tɔn wu .
"è jɔwu i b’ɛ lɛ́ wá jì vǐ atɔ́ɔ́n , bɔ samuwɛli huzu gbeyiɖɔ ɖé kpo biblu wlantɔ́ ɖé kpo . — 1 sam . 2 : 21 ."
"ana kpo samuwɛli kpo ɖɔhun ɔ , è jɔwu klisanwun lɛ ɖò égbé , bonu ye na zán gbɛzán yetɔn nú sinsɛnzɔ́ gbɛɖotɔ́ yetɔn tɔn ."
"jezu d’akpá ɖɔ vɔ̌ ɖebǔ e mǐ sá bo dó sɛ̀n jehovah é ɔ , é na sú axɔ́ tɔn mǐ b’ɛ na túnflá . — mak . 10 : 28 - 30 ."
"ðò xwè kanweko nukɔntɔn ɔ mɛ ɔ , è tuùn klisanwun nyɔnu e è nɔ ylɔ ɖɔ dɔkasi é ganji , ɖó é nyí “ nyɔnu ɖagbewatɔ́ ɖé bo nɔ d’alɔ wamamɔnɔ lɛ ” wutu ."
"amɔ̌ , é blawu ɖɔ “ é bɛ́ azɔn , lobo kú ” bɔ agun ɔ bǐ byɔ aluwɛ mɛ ."
"hwenu e ahwanvu lɛ sè ɖɔ piyɛ́ɛ ɖò xá ɔ mɛ é ɔ , ye byɔ ɛ ɖɔ é ni kɛnklɛn bo wá tlolo ."
dǒ nukún awǎjijɛ e ye na ko ɖó é mɛ kpɔ́n hwenu e piyɛ́ɛ wá bo fɔ́n dɔkasi sín kú é ; azɔn nukɔntɔn e mɛsɛ́dó ɖé fɔ́n mɛ sín kú é nɛ !
( mɛ . 9 : 36 - 41 ) mawu wɔn vɔ̌ e dɔkasi sá lɛ é ǎ .
( ebl . 6 : 10 ) è wlan tan alɔhundonanǔmɛ tɔn tɔn dó xó mawu tɔn mɛ b’ɛ nyí kpɔ́ndéwú ɖagbe ɖé bɔ mǐ na xwedó .
"ðò ali ɖokpo ɔ nu ɔ , mɛsɛ́dó pɔlu zé kpɔ́ndéwú ɖagbe ɖé ɖ’ayǐ bo nɔ zán táan tɔn bo nɔ lɛ́ xlɛ́ ɖɔ nǔ mɛ lɛ tɔn ɖu ayi mɛ nú emi ."
"ee pɔlu ɖò nǔ wlan sɛ́dó nɔví kɔlɛnti tɔn lɛ wɛ é ɔ , é ɖɔ : “ nyɛ ɔ , é na hun xomɛ nú mì ɖɔ má zán nǔ e un ɖó ɔ bǐ , bo zán nyɛɖesunɔ dó dó alɔ mi na . ” ( 2 kɔ . 12 : 15 ) nǔ e pɔlu mɔ kpɔ́n é zɔ́n bɔ é mɔ ɖɔ è sɔ́ mɛɖée dó savɔ̌ dó takún mɛ ɖevo lɛ tɔn mɛ ɔ , é kún nyí awǎjijɛ kɛɖɛ wɛ é nɔ hɛn wá nú mɛ ó , loɔ , taji bǐ ɔ wɛ nyí ɖɔ è nɔ mɔ nyɔna jehovah tɔn , bɔ nǔ mɛtɔn nɔ lɛ́ nyɔ́ nukún tɔn mɛ . — mɛ . 20 : 24 , 35 ."
"é ɖò gaàn ɖɔ enyi mǐ zán hwenu mǐtɔn kpo hlɔnhlɔn mǐtɔn kpo , bo dó xò nukɔnyiyi nǔ axɔsuɖuto ɔ tɔn lɛ tɔn sín kàn , bo lɛ́ nɔ gudo nú nùɖitɔ́ hàtɔ́ mǐtɔn lɛ ɔ , é nɔ víví nú jehovah ."
"amɔ̌ , ali ɖevo lɛ ka lɛ́ ɖè bɔ mǐ sixu gbɔn dó nɔ gudo nú axɔsuɖuto jijlazɔ́ ɔ à ?"
ɛɛn !
"gɔ́ nú tagba jijɛ wanyiyi tɔn mǐtɔn lɛ ɔ , mǐ sixu kpa mawu gbɔn nǔ e mǐ na na kpo jlǒ kpo lɛ é gblamɛ ."
"è nɔ zán ye dó nɔ gudo nú nukɔnyiyi wɛnɖagbejijlazɔ́ e wà wɛ è ɖè gbɔn gbɛ̀ ɔ bǐ mɛ , b’ɛ nɔ byɔ ɖɔ è ni d’alɔ mɛsɛ́dó lɛ , kpo mɛ ɖevo ɖěɖee ɖò sinsɛnzɔ́ hwebǐnu tɔn bunɔ ɖé mɛ lɛ é kpo é ."
"gɔ́ na ɔ , è nɔ lɛ́ zán dó sɔnǔ nú wema lɛ kpo video lɛ kpo , bo nɔ lɛ́ zán dó lilɛ ye dó gbè ɖevo lɛ mɛ , è nɔ zán dó d’alɔ mɛ ɖò fí e adla j’ayǐ ɖè lɛ é , bɔ é nɔ lɛ́ d’alɔ bɔ è nɔ gbá kpléxɔ axɔsuɖuto ɔ tɔn yɔyɔ̌ lɛ ."
"mǐ sixu ɖeji ɖɔ “ mɛ e nɔ na nǔ mɛ ɔ , è na na nǔ i bɔ é na sukpɔ́ . ”"
"gɔ́ na ɔ , nú mǐ na nǔ xɔ akwɛ mǐtɔn lɛ jehovah ɔ , susu kpa n’i wɛ mǐ ɖè nɛ . — nùx . 3 : 9 ; 11 : 25 ."
lee mɛɖé lɛ nɔ na nùnina dó azɔ̌ e wà wɛ è ðe gbɔn gbɛ̀ ɔ bǐ mɛ é tamɛ gbɔn é
"lee é nyí gbɔn ɖò mɛsɛ́dó pɔlu hwenu é ɔ , mɛ gègě ɖò égbé bo nɔ “ ɖè akwɛ ɖó vo , ” alǒ nɔ bló tuto akwɛ ɖé tɔn bo nɔ sɔ́ dó gbàví nùnina tɔn agun ɔ tɔn e jí è wlan “ azɔ̌ e mǐ nɔ wà gbɔn gbɛ̀ ɔ bǐ mɛ é ” ɖó é mɛ . ( 1 kɔ . 16 : 2 ) sun ɖokpo ɖokpo mɛ ɔ , agun lɛ nɔ sɛ́ nùnina enɛ lɛ dó azɔ̌xɔsa kúnnuɖetɔ́ jehovah tɔn lɛ tɔn e nɔ ɖɔ nǔ dó ali enɛ nu , dó tò e ɖò alaxɔ ɔ sín acɛ mɛ lɛ é takúnmɛ é ."
"a hɛn ɔ , a na lɛ́ sɛ́ nùnina lɛ dó tutoblonunu sɛ́n tɔn e kúnnuɖetɔ́ jehovah tɔn lɛ nɔ zán ɖò tò towe mɛ é ɖé tlɔlɔ ."
"bonu a na tuùn tutoblonunu sɛ́n tɔn e kúnnuɖetɔ́ jehovah tɔn lɛ nɔ zán hugǎn ɖò tò towe mɛ é sín nyikɔ hǔn , kɛnklɛn bo kanbyɔ alaxɔ ."
"sɔgbe kpo lee nǔ lɛ nɔ yì gbɔn ɖò tò towe mɛ é kpo ɔ , nùnina alɔkpa e a sixu sɛ́dó tlɔlɔ lɛ é ɖé lɛ ɖíe :"
"è hɛn ɔ , è na zán kati akwɛsɛxwetɛn tɔn e è nɔ zán dó sɛ́ akwɛ dó mɛ ɖevo , dó sú axɔ́ alǒ dó xɔ nǔ na é dó na nùnina ."
"è hɛn ɔ , è na na akwɛ , acɔ́banú e v’axi lɛ é , alǒ nǔɖokan mɛɖesunɔ tɔn ɖevo e xɔ akwɛ lɛ é ."
"gbɔn vo nú akwɛ kpo nǔɖokan mɛɖesunɔ tɔn lɛ kpo nina ɔ , è hɛn ɔ , è na lɛ́ zán wlɛnwín ɖevo lɛ dó nɔ gudo nú azɔ̌ axɔsuɖuto ɔ tɔn na gbɔn gbɛ̀ ɔ bǐ mɛ ."
"enyi wlɛnwín lɛ ɖebǔ wɛ na bo jló we bonu a na zán hǔn , kɛnklɛn bo tó kàn nǔ byɔ alaxɔ e nɔ kpé nukún dó tò towe wu é hwɛ̌ , bo na mɔ tɛn dó tuùn wlɛnwín e è sixu zán lɛ é ."
assurance kpo tuto biblo bá na gbɔjɛ ðaxó sín akwɛ mɛtɔn ðě kpo : è sixu na akwɛ e è nɔ kplé ɖ’ayǐ nú nǔgbomɛzángbe é ( assurance vie ) alǒ nú gbɔjɛ ɖaxó mɛ byɔbyɔ / agbazazɔ́ jijodó hwenu é bo sɛ́dó artjb .
"akwɛ e ðò akwɛsɛxwetɛn lɛ é : mɛɖé sixu bló tuto bo ɖɔ ɖɔ ɖò kú emitɔn gudo hǔn , è ni nɔ sú akwɛ emitɔn e ɖò akwɛsɛxwetɛn é artjb , sɔgbe kpo nǔ e akwɛsɛxwetɛn ɔ byɔ ɖò mɛ sí lɛ é kpo ."
"xɔ kpo ayikúngban kpo : è hɛn ɔ , è na na xɔ kpo ayikúngban kpo e è sixu sà lɛ é sín nùnina artjb vlafo gbɔn nùnina tlɔlɔ ɖé gblamɛ , abǐ mɛɖé sixu na ayikúngban e jí xɔ ɖè bɔ gbɛtɔ́ ɖ’emɛ é sín nùnina , amɔ̌ , mɛ ɔ ɖó na xlɛ́ ɖɔ emi na nɔ nɔ xɔ ɔ mɛ kaka jɛ kú emitɔn ."
"nú a jló na mɔ tinmɛ ɖevo lɛ hǔn , yì jw.org jí bo zín “ nǎ nùnina ɖé nú azɔ̌ e mǐ nɔ wà gbɔn gbɛ̀ ɔ bǐ mɛ é , ” é nɔ ɖò ɖibla yì vivɔnu ɖò akpáxwé lɛ ɖebǔ jí ."
gbɛ̌ linlin gbɛ̀ ɔ tɔn lɛ
"“ mi cɔ́ miɖée , bonu mɛɖé ma zé mɛblɛ́blɛ́xó , xómaɖixó , nùnywɛ gbɛtɔ́ tɔn dó dó gɛdɛ mi ó . ” — kolo ."
2 : 8 .
"han lɛ : 38 , 31"
etɛ ka nyí xósin towe ?
nɛ̌ nùkplɔnmɛ e ɖò xota elɔ mɛ lɛ é ka d’alɔ we gbɔn ?
wěɖexámɛ tɛ mɛsɛ́dó pɔlu ka wlan sɛ́dó klisanwun hàtɔ́ tɔn lɛ ?
"é ðò wɛn ɖɔ hwenu e mɛsɛ́dó pɔlu tɔ́n sín gankpa mɛ azɔn nukɔntɔn ɔ ɖò hlɔma é , alǒ ɖò 60 - 61 h.m . tɔn mɔ̌ wɛ é wlan wema elɔ sɛ́dó klisanwun kolosi tɔn lɛ . é ɖɔ nǔ e wutu “ nukúnnúmɔjɛnǔmɛ e [ gbigbɔ ] nɔ na mɛ ɔ ” ɖiɖó dó nyí nǔ taji é nú ye ."
"( kolo . 1 : 9 ) pɔlu ɖɔ gɔ́ na ɖɔ : “ un ɖɔ xó nú mi gbɔn mɔ̌ , bonu mɛɖé ma ɖɔ xó víví dó blɛ́ mì na ó ."
"( kolo . 2 : 4 , 8 ) pɔlu yì nukɔn bo tinmɛ nǔ e wu linlin e gbakpé lɛ é ɖé lɛ ma sɔgbe ǎ é , kpo nǔ e wu linlin gbɛ̀ ɔ tɔn sixu dɔn gbɛtɔ́ hwɛhutɔ́ lɛ é kpo ."
"ði kpɔ́ndéwú ɔ , é sixu zɔ́n bɔ mɛɖé na lin ɖɔ emi ɖó nùnywɛ hú mɛ ɖevo lɛ bo lɛ́ hugǎn ye ."
"linlin e wu é wlan wema ɔ é wɛ nyí ɖɔ é na d’alɔ nɔví lɛ , bɔ ye na gbɛ́ linlin gbɛ̀ ɔ tɔn kpo nùwalɔ masɔgbe lɛ kpo . — kolo . 2 : 16 , 17 , 23 ."
etɛwu mǐ ka na ɖɔ xó dó linlin gbɛ̀ ɔ tɔn lɛ sín kpɔ́ndéwú ɖé lɛ jí ?
"2 linlin gbɛ̀ ɔ tɔn lɛ nɔ xò alixlɛ́mɛ jehovah tɔn lɛ nyì kɛ́n , bɔ lee é nɔ wà nǔ dó mɛ wu gbɔn é sixu vɔ́da nú nùɖiɖi mǐtɔn kpɛɖé kpɛɖé ."
"égbé ɔ , mǐ bǐ wu wɛ linlin gbɛ̀ ɔ tɔn lɛ sixu wà nǔ dó ."
"è nɔ sɔ́ ye sù ɖò televiziɔn kpo ɛntɛnɛti kpo jí , bo nɔ lɛ́ wà mɔ̌ ɖò azɔ̌ mǐtɔn lɛ jí alǒ wemaxɔ lɛ mɛ ."
"ðò xota elɔ mɛ ɔ , mǐ na gbéjé nǔ e mǐ sixu wà bo sú ali dó linlin mɔhun lɛ , bonu ye ni ma wà nǔ dó linlin mǐtɔn wu ó é kpɔ́n ."
mǐ na ɖɔ xó dó linlin gbɛ̀ ɔ tɔn lɛ sín kpɔ́ndéwú atɔ́ɔ́n kpo lee mǐ sixu gbɛ́ ye gbɔn é kpo jí .
mǐ ka ðó na ði nǔ nú mawu wɛ à ?
linlin tɛ ka nɔ dɔn mɛ gègě ? aniwu ?
"3 “ un na bo ma ɖi nǔ nú mawu ǎ ɔ , un na nyí mɛ ɖagbe . ”"
"ðò tò gègě mɛ ɔ , è nɔ yawu sè bɔ mɛ lɛ nɔ ɖɔ ɖɔ emi kún ɖi nǔ nú mawu ó ; ye nɔ sɔ́ yeɖée dó ɖó mɛ e ma nyí sinsɛnnɔ ǎ é ."
"ye sixu nɔ ma ko ba dò na kpɔ́n ganji ɖɔ mawu tíìn à jí , amɔ̌ , ye yí wǎn nú linlin e ɖɔ ɖɔ è ni vo bo wà nǔ e jló mɛ é é ."
( xà ðɛhan 10 : 4 . )
"mɛ ɖevo lɛ sixu mɔ ɖɔ emi nyí nùnywɛtɔ́ bo nɔ ɖɔ : “ un na bo ma ɖi nǔ nú mawu ǎ ɔ , un na ɖó nugbodòdó nyiɖesunɔ tɔn lɛ . ”"
nɛ̌ mǐ ka sixu zɔ́n tamɛ lin mɛ e nɔ ɖɔ ɖɔ gbɛɖotɔ́ ɖé kún tíìn ó é ɖé gbɔn ?
4 ðɔ e nùmaɖitɔ́ lɛ nɔ ɖɔ ɖɔ gbɛɖotɔ́ ɖě kún tíìn ó é ka junjɔn linlin e sɔgbe é ɖé jí à ?
"enyi mɛɖé kpɛn dó nùnywɛ xwitixwiti sín akpáxwé , bo na ba dò na kpɔ́n ɖɔ gbɛ̀ ɔ dǎ wɛ è dá à jí ɔ , blewun jɛn tinmɛ vovo e é na mɔ lɛ é na bú i ."
"loɔ , xósin jɔ xósin ɔ ka vɛwǔ ɖebǔ ǎ ."
"enyi xɔ ɖé ma nɔ tíìn nú éɖée kpowun ǎ hǔn , nǔɖògbɛ lɛ tɔn zun kwínkwín ma kwín nɛ ."
"nuvikún ɖěɖee tlɛ hwe hugǎn ɖò ayikúngban ɔ jí lɛ é gɛ́dɛ́ hugǎn xɔ ɖebǔ , ɖó ye sixu wà nǔ e xɔ ɖebǔ ma sixu wà ǎ é , é wɛ nyí ɖɔ ye nɔ jɔ ɖevo lɛ ."
nuvikún enɛ lɛ ɖó nǔwukpikpé bo nɔ sɛ̀ nǔ ɖěɖee sín hudo ye ɖó bo na jɔ ɖevo lɛ bo na lɛ́ jó nǔwukpikpé enɛ dó nú ye é xwè .
fitɛ nǔwukpikpé e nuvikún enɛ lɛ ɖó é ka gosin ?
"biblu na xósin elɔ : “ è mɔ xɔ ɖé ɖò te hǔn , mɛɖé jɛn gbá ; mawu wɛ ka nyí mɛ e bló nǔ bǐ é . ” — ebl . 3 : 4 ."
"etɛ mǐ ka sixu ɖɔ dó linlin e mɛ lɛ nɔ ɖó ɖɔ è na bo ma ɖi nǔ nú mawu ǎ ɔ , è sixu tuùn nǔ e nyí ɖagbe é wu ?"
"5 nɛ̌ mǐ ka sixu ɖɔ xó dó linlin e mɛ lɛ nɔ ɖó ɖɔ è na bo ma ɖi nǔ nú mawu ǎ ɔ , è na tuùn nǔ e nyí ɖagbe é wu gbɔn ?"
xó mawu tɔn yí gbè ɖɔ nùmaɖitɔ́ lɛ sixu ɖó jijɔ ɖagbe ɖé lɛ . ( hlɔ .
"2 : 14 , 15 ) ði kpɔ́ndéwú ɔ , ye sixu nɔ ɖó sísí nú mɛjitɔ́ yetɔn lɛ bo lɛ́ yí wǎn nú ye ."
"amɔ̌ , nɛ̌ mɛ e gbɛ́ ɖɔ emi kún na yí gbè ɖɔ gbɛɖotɔ́ mǐtɔn wanyiyinɔ ɔ na nugbodòdó ɖagbe kpo nyanya kpo tɔn lɛ é ó ka sixu ɖó nugbodòdó walɔ ɖagbe tɔn e sɔgbe lɛ é gbɔn ?"
"( eza . 33 : 22 ) égbé ɔ , gbɛtɔ́ e nɔ lin tamɛ lɛ é gègě na yí gbè ɖɔ ninɔmɛ blawu e mɛ gbɛ̀ ɔ ɖè é xlɛ́ ɖɔ gbɛtɔ́ ɖó hudo alɔdo mawu tɔn tɔn ."
( xà jelemíi 10 : 23 . )
"enɛ wu ɔ , mǐ ɖó na lin gbeɖé ɖɔ gbɛtɔ́ e ma ɖi nǔ nú mawu ǎ , bo ma ka lɛ́ zunfan nugbodòdó tɔn lɛ ǎ é ɖé na tuùn nǔ e nyí ɖagbe é bǐ mlɛ́mlɛ́ ǎ . — ðɛh . 146 : 3 ."
mǐ ka ðó hudo sinsɛn tɔn wɛ à ?
linlin tɛ mɛ gègě ka nɔ ɖó dó sinsɛn wu ?
"6 “ sinsɛn mɛvo ɔ , è sixu ɖó awǎjijɛ . ”"
"kpɔ́ndéwú linlin gbɛ̀ ɔ tɔn tɔn enɛ nɔ dɔn mɛ gègě , ɖó ye nɔ mɔ ɖɔ sinsɛn nɔ blɛ́ mɛ , bo kún sɔgbe ó ."
"gɔ́ na ɔ , sinsɛn gègě nɔ lɛkɔ nú gbɛtɔ́ lɛ sín mawu gudo , ɖó nùkplɔnmɛ zomɛ̀ tɔn , maɖówǒ cyancyan alǒ toxóɖiɖɔ wu ."
"nǔ enɛ lɛ wɛ zɔ́n bɔ mɛ gègě nɔ mɔ ɖɔ sinsɛn mɛvo ɔ , emi sixu ɖó awǎjijɛ ."
"mɛ mɔhun lɛ sixu ɖɔ : “ nǔ gbigbɔ tɔn lɛ nɔ jló mì , amɔ̌ , un jló na byɔ sinsɛn ɖě mɛ ǎ . ”"
nɛ̌ sinsɛn nugbǒ ɔ ka nɔ xò awǎjijɛ kàn gbɔn ?
7 nugbǒ jɛn ka wɛ dóó ɖɔ gbɛtɔ́ sixu ɖó awǎjijɛ sinsɛn mɛvo à ?
"nugbǒ wɛ ɖɔ sinsɛn nùvú mɛvo ɔ , mɛɖé sixu ɖó awǎjijɛ , amɔ̌ , kancica ɖé jɛn è ɖó na ɖó xá jehovah e nyí “ mawu awǎjijɛnɔ ɔ ” é cobo na ɖó awǎjijɛ jɔ awǎjijɛ . ( 1 tim . 1 : 11 , nwt ) nǔ e mawu nɔ wà lɛ é bǐ wɛ nɔ nyí lè nú mɛ ɖevo lɛ ."
mɛsɛntɔ́ tɔn lɛ nɔ ɖó awǎjijɛ ɖó ye nɔ sɔ́ ayi ɖó alɔdido mɛ ɖevo lɛ jí .
"( mɛ . 20 : 35 ) ði kpɔ́ndéwú ɔ , ɖǒ ayi lee sinsɛn nugbǒ ɔ nɔ xò awǎjijɛ kàn ɖò xwédo mɛ gbɔn é wu ."
"é nɔ kplɔ́n mɛ ɖɔ è ni wlí yɛ̌yi nú mɛ e è da é , bo lɛ́ ɖó sísí n’i , è ni sɔ́ alɔwliwli sín akpádídó dó ylɔ ɖɔ nǔ mímɛ́ , è ni nyì alɔ nú afɔdogbě alǒ xó ɖiɖó xá nyɔnu ɖevo , è ni kplɔ́n vǐ mɛtɔn lɛ ganji , bo lɛ́ ɖè wanyiyi adodwé xlɛ́ ."
"enɛ nɔ zɔ́n bɔ sinsɛn - biblo mɔhun nɔ dɔn gbɛtɔ́ lɛ ɖó bǔ ɖò agun awǎjijɛnɔ lɛ kpo kplékplé nɔví lɛ tɔn awǎjijɛnɔ ɖé kpo mɛ . — xà ezayíi 65 : 13 , 14 ."
"nɛ̌ mǐ ka sixu zán luki 11 : 28 dó zɔ́n tamɛ lin mɛ lɛ dó nùkanbyɔ elɔ jí gbɔn , etɛ ka nɔ zɔ́n bɔ gbɛtɔ́ nɔ ɖó awǎjijɛ ?"
8 nɛ̌ mǐ ka sixu gbéjé linlin gbɛ̀ ɔ tɔn e ɖɔ ɖɔ mawu sinsɛn mɛvo ɔ awǎjijɛ na tíìn é kpɔ́n gbɔn ?
lin tamɛ dó nùkanbyɔ elɔ jí : etɛ ka nɔ zɔ́n bɔ gbɛtɔ́ nɔ ɖó awǎjijɛ ?
"mɛɖé lɛ nɔ mɔ awǎjijɛ ɖò azɔ̌ ɖé , lɔnyiji - fɔnkan yihundida ɖé alǒ ayiɖeɖayi ɖé mɛ ."
mɛ ɖevo lɛ nɔ mɔ awǎjijɛ ɖò nukúnkpikpe dó xwédo alǒ xɔ́ntɔn lɛ wu mɛ .
"nǔ enɛ lɛ bǐ sixu hɛn awǎjijɛ wá , amɔ̌ , linlin taji e na hɛn awǎjijɛ mavɔmavɔ wá é ɖé wu wɛ è dá mǐ ."
"mǐ cí kanlin lɛ ɖɔhun ǎ , ɖó mǐdɛɛ lɛ hɛn ɔ , mǐ na tuùn gbɛɖotɔ́ mǐtɔn bo sɛ̀n ɛ kpo gbejininɔ kpo ."
è dá mǐ ɖó alɔkpa ɖé bɔ mǐ na mɔ awǎjijɛ ɖò mɔ̌ wiwa mɛ .
( xà luki 11 : 28 . )
"ði kpɔ́ndéwú ɔ , kplékplé ɖó kpɔ́ bo sɛ̀n jehovah nɔ víví nú mawu sɛntɔ́ nugbǒ lɛ bɔ ye nɔ mɔ wusyɛn dó lanmɛ nú mɛ gègě ɖ’emɛ . ( ðɛh ."
"133 : 1 ) ye nɔ lɛ́ ɖu vivǐ kplékplé nɔví lɛ tɔn e ɖò bǔ é ɖé tɔn , gbɛzán ɖagbe ɖé tɔn kpo nukúnɖiɖo e ɖó awǎjijɛ é ɖé tɔn kpo ."
mǐ ka ðó hudo nugbodòdó walɔ ðagbe tɔn lɛ tɔn wɛ à ?
9 . ( a ) linlin tɛ mɛ gègě ka nɔ ɖó dó xóɖóxámɛ wu ɖò gbɛ̀ ɔ mɛ ? ( b ) etɛwu mawuxówema ɔ ka gbɛ́ ɖɔ è ma ɖóxó xá mɛ e è ma wlí alɔ xá ǎ é ó ?
9 “ etɛwu è ka na gbɛ́ ɖɔ è ni ma ɖóxó xá mɛ e è ma wlí alɔ xá ǎ é ó ? ”
mɛ lɛ sixu ɖɔ nú mǐ ɖɔ : “ è ɖó na ɖu gbɛ̀ .
etɛwu è ka na gbɛ́ ɖɔ è ni ma ɖóxó xá mɛ e è ma wlí alɔ xá ǎ é ó ? ”
linlin e ɖɔ ɖɔ klisanwun ɖé ɖó na yí gbè nú nùblibliwiwa é sɔgbe ǎ .
ðó mawuxówema ɔ gbɛ́ nùblibliwiwa . * ( xà 1 tɛsalonikinu lɛ 4 : 3 - 8 . )
sɛ́n mawu tɔn e yí gbè nú xóɖóxámɛ ɖò sunnu kpo nyɔnu kpo e wlí alɔ xá yeɖée é kɛɖɛ tɛntin é nyí akpáxwé tuto alɔwliwli tɔn tɔn .
"mawu na sɛ́n lɛ mǐ , ɖó é yí wǎn nú mǐ wutu ."
sɛ́n enɛ lɛ ka nyí lè nú mǐ .
mawu yí gbè nú jlǒ sísɔ́ dó gbà sɛ́n tɔn ǎ . — ebl . 13 : 4 .
nɛ̌ klisanwun ɖé ka sixu ɖó wǔ zɔ bǐ sésé nú nùblibliwiwa gbɔn ?
10 xó mawu tɔn kplɔ́n lee mǐ na ɖó wǔ zɔ bǐ sésé nú nùblibliwiwa gbɔn é mǐ .
ali taji e nu mǐ sixu wà mɔ̌ ɖè é ɖokpo wɛ nyí ɖɔ mǐ ni cɔ́ nǔ ɖěɖee mǐ nɔ kpɔ́n lɛ é .
"jezu ɖɔ : “ mɛɖé kpɔ́n nyɔnu ɖé bo ɖò linlin wɛ na ɖóxó xá ɛ ɔ , é ko lɛ̀ aga xá nyɔnu enɛ ɖò ayi mɛ xóxó ."
"( mat . 5 : 28 , 29 ) enɛ wu ɔ , klisanwun ɖé ɖó na nyì alɔ nú fɔtóo nùblibliwiwa tɔn lɛ kpinkpɔn alǒ tóɖíɖó nùxixo ɖěɖee sín xógbe sɔ́ nùblibliwiwa sù lɛ é ."
"( kolo . 3 : 5 ) gɔ́ na ɔ , mǐ ɖó na cɔ́ nǔ e jí mǐ nɔ lin tamɛ dó lɛ é kpo nǔ e jí mǐ nɔ ɖɔ xó dó lɛ é kpo . — efɛ ."
5 : 3 - 5 .
mǐ ka ðó na nya agbazazɔ́ e kpé kwɛ é ðé sín gbě wɛ à ?
etɛwu agbazazɔ́ e kpé kwɛ é ɖé gbé nyinya ka sixu dɔn mɛ ?
11 “ agbazazɔ́ e kpé kwɛ é ɖé gbé nyinya wɛ na zɔ́n bɔ è na ɖó awǎjijɛ . ”
mɛ gègě nɔ dó wusyɛn lanmɛ nú mǐ ɖɔ mǐ ni nya agbazazɔ́ e kpé kwɛ é ɖé sín gbě .
"agbazazɔ́ mɔhun sixu wá zɔ́n bɔ mǐ na nyí mɛjɔmɛ , ɖó acɛ , bo lɛ́ jɛ dɔkun ."
"ðó mɛ gègě nɔ nya agbazazɔ́ e kpé kwɛ é sín gbě ɖò gbɛzán yetɔn mɛ wutu ɔ , klisanwun ɖé sixu wá ɖó linlin ɖokpo ɔ ."
agbazazɔ́ e kpé kwɛ é ɖé wɛ nɔ zɔ́n bɔ è nɔ ɖó awǎjijɛ à ?
"12 nugbǒ jɛn ka wɛ ɖɔ agbazazɔ́ e kpé kwɛ , bo na zɔ́n bɔ è na ɖó acɛ alǒ nyí mɛ nukúnɖeji ɖé é ɖé gbé nyinya ka na zɔ́n bɔ è na ɖó awǎjijɛ kaka sɔyi à ?"
"flín ɖɔ jlǒ e satáan ɖó bo na ɖ’acɛ dó mɛ ɖevo lɛ jí , bɔ ye na nɔ lɛ́ xɔ susu n’i é kpa ɛ , amɔ̌ , xomɛsin wɛ é wá dɔn wá n’i , bɔ é lɛ́ ɖó awǎjijɛ ɖě ǎ ."
"( mat . 4 : 8 , 9 ; nǔɖe . 12 : 12 ) awǎjijɛ e nɔ tɔ́n sín agbazazɔ́ e kpé kwɛ é ɖé mɛ é sɔ nǔtí ɖò awǎjijɛ e na nɔ ayǐ sɔyi , bɔ è nɔ mɔ ɖò alɔdido mɛ ɖevo lɛ bonu ye na ɖu vivǐ nùnywɛ mawu tɔn tɔn , bo na dó sixu wá mɔ gbɛ̀ mavɔmavɔ mɛ é kpá ǎ ."
"gɔ́ na ɔ , agbahwlɛnhwlɛn wɛ gbigbɔ gbɛ̀ elɔ tɔn nɔ vlɔ́n kàn na ."
"é nɔ sísɛ́ gbɛtɔ́ lɛ bɔ ye nɔ zin yeɖée dɛ́ , nɔ fɔ́n wuhwinhwan dó jǐ , bɔ ɖò vivɔnu ɔ , è nɔ wá mɔ ɖɔ “ wezun kán ɖò jɔhɔn gudo kpowun wɛ . ” — nùt . 4 : 4 ."
"13 . ( a ) linlin tɛ mǐ ka ɖó na ɖó dó agbazazɔ́ e kpé kwɛ é gbé nyinya wu ? ( b ) sɔgbe xá wema e mɛsɛ́dó pɔlu wlan sɛ́dó tɛsalonikinu lɛ é ɔ , etɛ ka na ɛ awǎjijɛ ɖaxó ?"
"13 nugbǒ wɛ ɖɔ mǐ na ba dandan sín nǔ lɛ , nǔ ɖě ka lɛ́ nyla ɖò azɔ̌ e è yí wǎn na é biba mɛ ǎ ."
"amɔ̌ , agbazazɔ́ mǐtɔn ɖó na nyí nǔ taji hugǎn nú mǐ ɖò gbɛzán mǐtɔn mɛ ǎ ."
"( mat . 6 : 24 ) enyi mǐ sɔ́ ayi ɖó jehovah sinsɛn kpo xó tɔn kplɔnkplɔn mɛ lɛ kpo jí jɛ nukɔn ɔ , mǐ nɔ mɔ awǎjijɛ e è ma sixu jlɛ́ ǎ é ."
mɛsɛ́dó pɔlu ɖó awǎjijɛ mɔhun .
"tlolo hwɛ̌ ɖò gbɛzán tɔn mɛ ɔ , é nya azɔ̌ ɖagbe ɖé gbé ɖò sinsɛn jwifu lɛ tɔn mɛ , amɔ̌ , hwenu e é wá jɛ nǔ kplɔ́n mɛ lɛ jí bonu ye na huzu ahwanvu é , kpo hwenu e é mɔ bɔ ye yí gbè nú wɛn mawu tɔn , bo huzu gbɛzán yetɔn é kpo wɛ é wá ɖó awǎjijɛ ."
azɔ̌ ɖevo ɖebǔ sɔ́ sixu na awǎjijɛ mɔhun mɛ ǎ .
awǎjijɛ e na nɔ ayǐ sɔyi é nɔ tɔ́n sín alɔdido mɛ ɖevo lɛ bonu ye na ɖu vivǐ nùnywɛ mawu tɔn tɔn mɛ ( kpɔ́n akpáxwé 12gɔ́ ɔ kpo 13gɔ́ ɔ kpo )
mǐ ka sixu ðeðɛ tagba gbɛtɔ́ lɛ tɔn lɛ à ?
etɛwu linlin e ɖɔ ɖɔ gbɛtɔ́ hɛn ɔ é na ɖeɖɛ tagba éɖesunɔ tɔn lɛ é ka sixu dɔn mɛ ?
"14 “ gbɛtɔ́ lɛ hɛn ɔ , ye na ɖeɖɛ tagba yeɖesunɔ tɔn lɛ . ”"
linlin gbɛ̀ ɔ tɔn enɛ sixu dɔn mɛ gègě .
"mɔ̌ jɛn é nyí nugbǒ hǔn , é xlɛ́ ɖɔ gbɛtɔ́ kún ɖó hudo alixlɛ́mɛ mawu tɔn tɔn ó , bɔ nùɖé jló mɛɖé ɔ , mɛ ɔ na wà ."
"gɔ́ na ɔ , linlin e ɖɔ ɖɔ gbɛtɔ́ hɛn ɔ é na ɖeɖɛ tagba éɖesunɔ tɔn lɛ é sixu ɖu ɖò mɛ jí blewun , ɖó sɔgbe xá nǔlinlɛn ɖé lɛ ɔ , ahwan , dakaxixo , azɔn kpo hɛ̌n kpo fɔ́n bo ɖò ɖiɖekpo wɛ ."
"gbeɖiɖó ɖé ɖɔ : “ hwɛjijɔ e wu gbɛ̀ ɔ fɔ́n bo ɖò te kpɔ́n d’eji wɛ é wɛ nyí ɖɔ gbɛtɔ́ lɛ wá gbeta ɔ kɔn , bo na bló bɔ gbɛ̀ ɔ na nyí fí ɖagbe ɖé . ”"
xó mɔhun lɛ xlɛ́ ɖɔ gbɛtɔ́ wá mɔ nukúnnú jɛ tagba ɖěɖee ɖò nǔ wà dó mɛ wu wɛ sín hwenu línlín ɖíe e mɛ wɛ à ?
"bo na dó na xósin enɛ ɔ , mǐ ni gbéjé tagba enɛ lɛ kpɔ́n hlɛ́nhlɛ́n ."
nǔ tɛ lɛ ka xlɛ́ ɖɔ tagba gbɛtɔ́ lɛ tɔn lɛ fɔ́n bo nyla d’eji bǐ ?
"15 ahwan : sɔgbe xá nǔlinlɛn ɖé ɔ , wɛkɛ hwan wè lɛ hu gbɛtɔ́ livi 60 alǒ hú mɔ̌ ."
"sín hwenu e wɛkɛ hwan wegɔ ɔ fó é ɔ , gbɛtɔ́ lɛ ko kplɔ́n bo na nyì alɔ nú ahwan ǎ ."
"nǔlinlɛn ɖé ɖɔ ɖɔ gbɛtɔ́ livi 12,4 wɛ sɛ̀ tɛn ɖò 2015 kɔ́kɔ́ɖɔ́kɔ́ ."
"adakaxixo : adakaxixo alɔkpa ɖé lɛ ɖekpo ɖò fí ɖé lɛ có , ɖevo lɛ ɖi dakaxixo gbɔn ɛntɛnɛti jí , dakaxixo ɖò xwédo mɛ kpo wɔ̌n xixo gbɛ̀ wu kpo fɔ́n bo lɛ́ wá jɛji bǐ ."
"gɔ́ na ɔ , mɛ gègě mɔ ɖɔ nùɖuɖonǔmɛ lɛ́vɔ syɛn d’eji gbɔn gbɛ̀ ɔ bǐ mɛ ."
gbɛtɔ́ sixu kpéwú bo ɖè adakaxixo síìn ǎ .
azɔn : è ko ɖu ɖò azɔn ɖé lɛ jí .
"amɔ̌ , gbeɖiɖó 2013 tɔn ɖé ɖɔ ɖɔ xwewu xwewu ɔ , gbɛtɔ́ e ma ko ɖó xwè 60 ǎ é livi tɛnnɛ nɔ kú ɖó hǔnzɔn , taglomɛzɔn , kansɛ́ɛzɔn , agbɔ̌nzɔn kpo aɖɔ̌vívízɔn kpo wu ."
"hɛ̌n : sɔgbe kpo akwɛsɛxwetɛn gbɛ̀ ɔ tɔn kpo ɔ , mɛ ɖěɖee ɖò hɛ̌n mɛ tawun ɖò aflika kɔ́kɔ́ɖɔ́kɔ́ é gosin livi 280 ɖò 1990 , bo yì livi 330 ɖò 2012 ."
16 . ( a ) etɛwu axɔsuɖuto mawu tɔn kɛɖɛ jɛn ka sixu kpéwú bo ɖeɖɛ tagba gbɛtɔ́ lɛ tɔn lɛ ? ( b ) nyɔna tɛ lɛ xó ezayíi kpo ɖɛhanwlantɔ́ ɖé kpo ka ɖɔ ɖ’ayǐ ?
16 gbɛtɔ́ cejɛnnabinɔ lɛ sín alɔ mɛ wɛ tuto akwɛ mimɔ kpo toxóɖiɖɔ tɔn kpo égbé tɔn ɔ ɖè .
"é ɖò wɛn ɖɔ mɛ enɛ lɛ kún sixu ɖè ahwan , adakaxixo , azɔn kpo hɛ̌n kpo síìn ó ; axɔsuɖuto mawu tɔn kɛɖɛ jɛn kpéwú ."
mǐ ni kpɔ́n nǔ e jehovah na wà nú gbɛtɔ́ lɛ é .
"ahwan : axɔsuɖuto mawu tɔn na ɖè nǔ e nɔ zɔ́n tawun bɔ ahwan nɔ tíìn lɛ é síìn , ye wɛ nyí cejɛnnabi , nùɖuɖonǔmɛ , wǎn yíyí nú tò mɛtɔn , sinsɛn nùvú kpo satáan ɖesu mɛtún ɔ kpo . ( ðɛh ."
"46 : 9 , 10 ) adakaxixo : axɔsuɖuto mawu tɔn ko ɖò gbɛtɔ́ livi mɔkpan kplɔ́n wɛ bonu ye na yí wǎn nú yeɖée bo lɛ́ ɖeji dó yeɖée wu , lee acɛkpikpa ɖebǔ ma sixu bló gbɔn ǎ é ."
( eza . 11 : 9 ) azɔn : jehovah na dó nú togun tɔn bo na na ɛ lanmɛ syɛn hunsin ɖagbe .
"( eza . 35 : 5 , 6 ) hɛ̌n : jehovah na ɖè hɛ̌n síìn , bo na na nyɔna gbigbɔ tɔn kpo agbaza tɔn kpo togun tɔn , nyɔna enɛ hugǎn dɔkun tawun . — ðɛh . 72 : 12 , 13 ."
“ mi na tuùn lee mi na nɔ na xósin mɛ ðokpo ðokpo gbɔn é ”
nɛ̌ a ka sixu gbɛ́ linlin gbɛ̀ ɔ tɔn lɛ gbɔn ?
"17 enyi a sè linlin gbɛ̀ ɔ tɔn lɛ ɖě , bonu é cí ɖɔ é ɖò ya dó nú nùɖiɖi towe wɛ ɖɔhun hǔn , ba dò nú nǔ e xó mawu tɔn ɖɔ dó xó ɔ jí é , bo lɛ́ ɖɔ xó d’eji xá nùɖitɔ́ hàtɔ́ e ko mɔ nǔ kpɔ́n é ɖé ."
lin tamɛ dó nǔ e wu linlin ɔ sixu dɔn mɛ é kpo lee a sixu gbɛ́ gbɔn é kpo jí .
"nugbǒ ɔ , mǐ bǐ sixu cyɔn alɔ mǐɖée jí sín linlin gbɛ̀ ɔ tɔn lɛ sí gbɔn wě elɔ e pɔlu ɖè xá agun kolosi tɔn é xwixwedó gblamɛ : “ mi zán gbɛ̀ mitɔn kpo nùnywɛ kpo xá mɛ e ma ɖò agun klisu tɔn mɛ ǎ lɛ . . . mi na tuùn lee mi na nɔ na xósin mɛ ɖokpo ɖokpo gbɔn é . ” — kolo . 4 : 5 , 6 ."
"mɛ gègě nɔ tuùn ɖɔ jaan 7 : 53 – 8 : 11 e è nɔ mɔ ɖò biblu ɖé lɛ mɛ é ɔ , é kún ɖò nùwlanwlan dòdó e mawu sɔ́ dó ayi mɛ nú mɛ lɛ é mɛ ó ǎ ."
mɛɖé lɛ nɔ zɔ́n dó akpáxwé enɛ jí bo nɔ ɖɔ ɖɔ mɛ e ma nyí hwɛhutɔ́ ǎ é jɛn sixu mɔ hwɛ nú mɛ e dó afɔ gbě alǒ ɖóxó xá nyɔnu e ma nyí asì tɔn ǎ é .
ma lɔn nú nǔ ðebǔ xò ajɔ ɔ yí sín así towe ó
“ ma lɔn nú mɛɖebǔ . . . xò ajɔ ɔ yí sín así towe ó . ” — kolo .
"2 : 18 , nwt ."
"han lɛ : 122 , 139"
nɛ̌ mǐ ka sixu cɔ́ mǐɖée bɔ jlǒ nùblibliwiwa tɔn ma na wà nǔ dó mǐ wu ǎ gbɔn ?
nɛ̌ wanyiyi kpo xomɛnyínyɔ́ kpo po ka sixu cyɔn alɔ mǐ jí bɔ mǐ ma na ba ajɔ ɔ kpò ǎ gbɔn ?
"1 , 2 . ( a ) ajɔ tɛ ɖó nukún wɛ mɛsɛntɔ́ mawu tɔn lɛ ka ɖè ? ( b ) etɛ ka na d’alɔ mǐ bɔ mǐ na sɔ́ ayi mǐtɔn ɖó ajɔ ɔ jí ?"
"mɛsɛ́dó pɔlu ɖɔhun ɔ , klisanwun yí ami dó ɖè égbé tɔn lɛ ɖó nukúnɖiɖo xɔ akwɛ ɖé , é wɛ nyí ɖɔ ye na mɔ ‘ ajɔ e mawu ylɔ ye sín jixwé ’ ɖɔ ye na yí é ."
"( fili . 3 : 14 ) ye ɖò nukún ɖó wɛ bo na w’azɔ̌ xá jezu klisu ɖò axɔsuɖuto tɔn jixwé tɔn ɔ mɛ , bo na lɛ́ ɖ’alɔ ɖò blòbló bonu gbɛtɔ́ lɛ na huzu mɛ maɖóblɔ̌ mɛ ."
( nǔɖe . 20 : 6 ) nùjiwǔ ɖé wɛ mawu ylɔ mɛ enɛ lɛ bɔ ye na nya .
lɛngbɔ̌ ɖevo lɛ ɖó nukúnɖiɖo ɖevo .
ye ɖò nukún ɖó wɛ bo na mɔ ajɔ gbɛ̀ mavɔmavɔ tɔn yí ɖò ayikúngban jí ; nukúnɖiɖo awǎjijɛ tɔn ɖé wɛ enɛ nyí ! — 2 pi . 3 : 13 .
"2 bonu pɔlu na dó d’alɔ klisanwun yí ami dó ɖè hàtɔ́ tɔn lɛ bonu ye na nɔ gbeji bo mɔ ajɔ ɔ yí ɔ , é dó wusyɛn lanmɛ nú ye ɖɔ : “ nǔ e nyí [ jixwé ] tɔn lɛ ni nɔ mya nukún nú mi . ”"
( kolo . 3 : 2 ) ye ɖó na sɔ́ ayi ɖó nukúnɖiɖo xɔ akwɛ e ye ɖó bo na mɔ ajɔ jixwé tɔn yetɔn yí é jí .
"( kolo . 1 : 4 , 5 ) nugbǒ ɔ , nú mɛsɛntɔ́ jehovah tɔn lɛ nɔ lin tamɛ dó nyɔna ɖěɖee é sɔ́ ɖó nukɔn nú ye é jí ɔ , é na d’alɔ ye bɔ ye na sɔ́ ayi yetɔn ɖó ajɔ ɔ jí , é na bo nyí jixwé tɔn , alǒ ayikúngban jí tɔn wɛ ɔ nɛ . — 1 kɔ . 9 : 24 ."
awovinú tɛ lɛ wu pɔlu ka gb’akpá nú klisanwun hàtɔ́ tɔn lɛ dó ?
3 pɔlu lɛ́ gb’akpá nú klisanwun hàtɔ́ lɛ dó awovinú e sixu xò ajɔ ɔ yí sín ye sí lɛ é wu .
"ði kpɔ́ndéwú ɔ , é wlan nǔ sɛ́dó agun kolosi tɔn dó klisanwun adingbannɔ ɖěɖee nɔ tɛ́n kpɔ́n bonu nǔ yetɔn na nyɔ́ mawu nukúnmɛ gbɔn sɛ́n ɔ xwixwedó gblamɛ , bɔ é ma nyí gbɔn nǔ ɖiɖi nú klisu gblamɛ ǎ é wu ."
( kolo . 2 : 16 - 18 ) pɔlu lɛ́ ɖɔ xó dó awovinú ɖěɖee ɖò ayǐ kaka jɛ azǎn mǐtɔn gbè dìn bo sixu xò ajɔ ɔ yí sín mǐ sí lɛ é wu .
"ði kpɔ́ndéwú ɔ , é tinmɛ lee è sixu hɔn nú jlǒ nùblibliwiwa tɔn lɛ , ɖeɖɛ tagba e ɖò mǐ kpo nùɖitɔ́ hàtɔ́ lɛ kpo tɛntin é bo lɛ́ ɖí xwi xá tagba xwédo tɔn lɛ gbɔn é ."
wě e é ɖè xá mɛ dó xó enɛ lɛ wu é lɛ́ xɔ akwɛ nú mǐ ɖò égbé .
"enɛ wu ɔ , mi nú mǐ ni gbéjé ɖé lɛ ɖò akpá e pɔlu gbò nú mɛ kpo wanyiyi kpo b’ɛ ɖò wema e é wlan sɛ́dó kolosinu lɛ é mɛ é kpɔ́n ."
sú kún dó nú jlǒ nùblibliwiwa tɔn lɛ
etɛwu jlǒ nùblibliwiwa tɔn ka sixu xò ajɔ ɔ yí sín mǐ sí ?
"4 ee pɔlu flín nukúnɖiɖo jiwǔ e nɔví tɔn lɛ ɖó é ye gudo é ɔ , é wlan ɖɔ : “ hǔn , mi bo sú nǔ e nyí ayikúngban jí tɔn ɖò ayi mitɔn mɛ lɛ sín kún dó ; nǔ enɛ lɛ wɛ nyí : agalilɛ , nùblibliwiwa , jlǒ agbaza tɔn lɛ , linlin nyanya lɛ kpo nukúnkɛ́ndídó kpo . ”"
"( kolo . 3 : 5 ) jlǒ nùblibliwiwa tɔn lɛ sixu syɛn tawun , bo xò dɔkun gbigbɔ tɔn lɛ yí sín mǐ sí ."
"nɔví sunnu e jó éɖée dó bɔ jlǒ nùblibliwiwa tɔn dɔn ɛ bú é ɖé ɖɔ xó elɔ hwenu e é lɛkɔ wá agun ɔ mɛ gudo é : “ hlɔnhlɔn e ɖò dindɔn mì wɛ é syɛn sɔmɔ̌ bɔ un kpéwú bo lɛkɔ ǎ , kaka bɔ hwenu wá dín . ”"
"5 é ɖò taji tawun ɖɔ mǐ ni ɖò acéjí hwenu e ninɔmɛ ɖěɖee sixu tɛ́n mǐ kpɔ́n , bɔ mǐ na t’afɔ nugbodòdó walɔ ɖagbe tɔn jehovah tɔn lɛ jí é kpannukɔn mǐ é ."
"ði kpɔ́ndéwú ɔ , nùnywɛnú wɛ é na nyí nú sunnu kpo nyɔnu kpo e byɔ xɔ́ntɔn mɛ lɛ é ɖɔ ye ni ɖó dogbó lɛ nú yeɖée dó ninɔmɛ ɖé lɛ wu ɖi alɔ sísá dó yeɖée wu , si kíkí nú yeɖée alǒ yeɖokponɔ ninɔ . ( nùx ."
"22 : 3 ) ninɔmɛ e na dɔn awovinú wá ɖò walɔ lixo lɛ é sixu lɛ́ wá hwenu e klisanwun ɖé yì tomɛ ɖó azɔ̌ tɔn wu , alǒ , hwenu e klisanwun ɖé ɖò azɔ̌ wà xá mɛ e kpo é kpo ma ɖó mɛ̌ ɖokpo ɔ ǎ é ɖé wɛ é . ( nùx ."
"2 : 10 - 12 , 16 ) nú a mɔ hwiɖée ɖò ninɔmɛ mɔhun ɖé mɛ hǔn , ɖè hwiɖée xlɛ́ ɖi kúnnuɖetɔ́ jehovah tɔn ɖé , wà nǔ ɖò ali e sɔgbe é nu , bo flín ɖɔ alɔlwɛ ɖúɖú sixu dɔn we dó kɔ́blumanya mɛ ."
mǐ na lɛ́ cɔ́ mǐɖée hwenu e wǔ kú mǐ alǒ mǐ ɖò mǐɖokponɔ é .
"ðò ninɔmɛ enɛ lɛ mɛ ɔ , mǐ sixu ɖò mɛ e na xlɛ́ ɖɔ nǔ mǐtɔn ɖu ayi mɛ n’i é ba wɛ ."
mǐ tlɛ sixu ɖò mɛ e na tuùn lee nǔ cí nú mǐ é ba wɛ kaka bo na yí gbè nú mɛɖebǔ kpowun .
"nú mǐ ɖò ayiɖeɖayi mǐtɔn lɛ cyan wɛ ɔ , etɛ mǐ ka ɖó na hɛn dó ayi mɛ ?"
"6 nú mǐ na sú kún dó nú jlǒ nùblibliwiwa tɔn lɛ ɔ , mǐ ɖó na nyì alɔ nú ayiɖeɖayi blíblí lɛ ."
azɔ̌xwé e nɔ sɔnǔ nú ayiɖeɖayi ɖò égbé lɛ é gègě cí sodɔmu kpo gomɔ́ɔ kpo hwexónu tɔn ɖɔhun .
( ju . 7 ) gǎn azɔ̌xwé enɛ lɛ tɔn nɔ sɔ́ linlin yetɔn lɛ ɖó ajo bo nɔ xlɛ́ nùblibliwiwa ɖi nǔ e sɔgbe bo ma nɔ dɔn nǔ nyanya ɖé wá ǎ é .
mǐ ɖó na cyan ayiɖeɖayi e ma na zɔ́n bonu mǐ na gɔn ayi sɔ́ ɖó ajɔ gbɛ̀ tɔn ɔ jí ǎ lɛ é . — nùx .
4 : 23 .
“ sɔ́ ” wanyiyi kpo xomɛnyínyɔ́ kpo “ dó awu ðɔhun ”
tagba tɛ lɛ ka sixu kpannukɔn mǐ ɖò agun klisanwun tɔn mɛ ?
7 mǐ bǐ wɛ yí gbè ɖɔ agun klisanwun tɔn e mɛ mǐ ɖè é nyí nyɔna ɖé .
xó mawu tɔn kplɔnkplɔn ɖò kplé mǐtɔn lɛ jí kpo gudo e mǐ nɔ sɔ́ xomɛnyínyɔ́ kpo wanyiyi kpo dó nɔ nú mǐɖée é kpo nɔ d’alɔ mǐ bɔ mǐ nɔ sɔ́ ayi mǐtɔn ɖó ajɔ ɔ jí .
"é ɖò mɔ̌ có , ɖò hweɖelɛnu ɔ , nukúnnú ma mɔ jɛ mɛɖée mɛ sixu dɔn hwɛgbe ɖé lɛ wá hagbɛ̌ agun ɔ tɔn lɛ tɛntin ."
"nú mǐ ma kpéwú bo ɖu ɖò tagba mɔhun lɛ jí ǎ ɔ , é bɔwǔ bɔ mǐ na hɛn mɛ dó xomɛ . — xà 1 piyɛ́ɛ 3 : 8 , 9 ."
"8 , 9 . ( a ) jijɔ tɛ lɛ ɖiɖó ka na d’alɔ mǐ , bɔ mǐ na mɔ ajɔ ɔ ? ( b ) etɛ ka sixu d’alɔ mǐ bɔ hwenu e klisanwun hàtɔ́ ɖé na dó xomɛsin xomɛ nú mǐ é ɔ , fífá e ɖò mǐ tɛntin é ma na bú ǎ ?"
8 nɛ̌ mǐ ka sixu nyì alɔ nú mɛhɛndóxomɛ bɔ é ma na xò ajɔ ɔ yí sín mǐ sí ǎ gbɔn ?
"pɔlu dó wusyɛn lanmɛ nú kolosinu lɛ ɖɔ : “ mɛɖeɖóvo mawu tɔn wɛ mi nyí . mɛ vívɛ́ná mawu tɔn wɛ mi nyí , bɔ é sɔ́ mi , bonu mi na nyí étɔn ."
"mi sɔ́ wanyiyi gbá dó nǔ enɛ lɛ bǐ jí ; ɖó wanyiyi ɔ wɛ nɔ dɔn nǔ enɛ lɛ bǐ cá , bɔ ye nɔ nɔ bǔ ganji . ” — kolo . 3 : 12 - 14 ."
9 wanyiyi kpo xomɛnyínyɔ́ kpo sixu d’alɔ mǐ bɔ mǐ na sɔ́ hwɛ kɛ mǐɖée .
"ði kpɔ́ndéwú ɔ , enyi xó e klisanwun hàtɔ́ ɖé ɖɔ alǒ nǔ e é wà nú mǐ é vɛ́ nú mǐ ɔ , mǐ sixu tɛ́n kpɔ́n bo flín ninɔmɛ e mɛ mǐ lɔ ma ɖɔ xó kpo xomɛnyínyɔ́ kpo alǒ ma wà nǔ kpo xomɛnyínyɔ́ kpo ɖè ǎ lɛ é ."
wanyiyi kpo xomɛnyínyɔ́ kpo e nɔví sunnu kpo nɔví nyɔnu lɛ kpo nɔ ɖexlɛ́ bo nɔ mɔ nǔ zɛ nùwanyido mǐtɔn lɛ wu é nɔ sù nukún mǐtɔn mɛ à cé ?
nu mǐtɔn hwe kpɛ́ ɖɔ klisu ɖè xomɛnyínyɔ́ xlɛ́ bo bló bɔ mawu sɛntɔ́ nugbǒ lɛ ɖò bǔ .
"( kolo . 3 : 15 ) mǐ bǐ yí wǎn nú mawu ɖokpo ɔ , nɔ jla wɛn ɖokpo ɔ , bɔ wuvɛ̌ e mǐ nɔ mɔ lɛ é gègě nɔ ɖibla nyí ɖokpo ɔ ."
"amɔ̌ , ɖó mǐ nɔ sɔ́ xomɛnyínyɔ́ kpo wanyiyi kpo dó sɔ́ hwɛ kɛ mǐɖée wutu ɔ , mǐ nɔ gɔ́ sò nú bǔninɔ klisanwun tɔn mǐtɔn bo nɔ sɔ́ ayi mǐtɔn ɖó ajɔ gbɛ̀ tɔn ɔ jí ."
"10 , 11 . ( a ) etɛwu wuhwinhwan ka nyla ? ( b ) nɛ̌ mǐ ma ka na jó wuhwinhwan dó bɔ é na xò ajɔ mǐtɔn yí ǎ gbɔn ?"
10 kpɔ́ndéwú akpágbánúmɛ tɔn e ɖò biblu mɛ lɛ é flín mǐ ɖɔ wuhwinhwan sixu xò ajɔ ɔ yí sín mǐ sí .
"ði kpɔ́ndéwú ɔ , kanyɛ́ɛ hwanwǔ nɔví tɔn abɛli bo hu i ."
"kolée , datani kpo abilamu kpo hwanwǔ mɔyizi bo klán gbè xá ɛ ."
axɔsu sawulu lɔ hwanwǔ davidi ɖó nukɔnyiyi tɔn wu bo tɛ́n kpɔ́n bo na hu i .
"xó elɔ e xó mawu tɔn ɖɔ é na kpaca mɛ ǎ : “ fí e wuhwinhwan ɖè , bɔ agbahwlɛ́nxámɛ sín ayixa ɖè ɔ , nǔ hannyahannya wiwa kpo nǔnyanyawiwa tɛnmɛ tɛnmɛ bǐ kpo lɔ ɖò finɛ . ” — ja . 3 : 16 ."
xó mawu tɔn ɖɔ : “ wanyiyi nɔ kú hǔn ; é nɔ nyɔ́ xomɛ ; é nɔ jló mɛ nú ǎ . ” ( 1 kɔ .
"13 : 4 ) bonu wuhwinhwan ma na dó dó ɖɔ dò ɖò ayi mǐtɔn mɛ ǎ ɔ , mǐ ɖó na tɛ́n kpɔ́n bo na nɔ kpɔ́n nǔ lɛ lee mawu nɔ kpɔ́n gbɔn é , bo na nɔ kpɔ́n nɔví sunnu mǐtɔn lɛ kpo nɔví nyɔnu mǐtɔn lɛ kpo dó mɔ wǔjɔnú agbaza ɖokpo ɔ tɔn ."
"enɛ na d’alɔ mǐ bɔ mǐ na ɖè wanyiyi xlɛ́ sɔgbe xá wěɖexámɛ elɔ : “ enyi è ka wlí yɛ̌yi nú ɖokpo ɔ , ɖě lɛ bǐ wɛ nɔ j’awǎ xá ɛ . ” ( 1 kɔ . 12 : 16 - 18 , 26 ) mɔ̌ mɛ ɔ , mǐ nɔ hwanwǔ ǎ , loɔ , mǐ nɔ j’awǎ hwenu e mɛ ɖevo lɛ mɔ nyɔna lɛ é ."
mǐ ni kpɔ́n kpɔ́ndéwú jonatáan e nyí axɔsu sawulu sín vǐ é tɔn .
é hwanwǔ hwenu e è sɔ́ davidi b’ɛ na jɛ sawulu tɛnmɛ é ǎ .
"é nyɔ́ wà ɔ , é dó wusyɛn lanmɛ nú davidi ."
( 1 sam . 23 : 16 - 18 ) mǐ ka na nyɔ́ xomɛ bo yí wǎn nú mɛ jonatáan ɖɔhun à ?
xwédo towe blebu ni mɔ ajɔ ɔ yí
wěɖexámɛ biblu tɔn tɛ xwixwedó ka na d’alɔ xwédo ɖé blebu bɔ é na mɔ ajɔ ɔ yí ?
"12 nugbodòdó biblu tɔn lɛ zinzan sixu hɛn fífá kpo awǎjijɛ kpo wá xwédo ɖé mɛ , bo na lɛ́ d’alɔ xwédo ɔ b’ɛ na mɔ ajɔ ɔ yí ."
wě e jinjɔn biblu jí bo kúnkplá xwédo lɛ é tɛ pɔlu ka ɖè xá klisanwun e ɖò kolosi lɛ é ?
"é ɖɔ : “ nyɔnu lɛ mi , mi ni hwíhwɛ́ miɖée ɖó asú mitɔn lɛ glɔ , lee é jɛxa ɖɔ è ni bló gbɔn ɖò bǔ e mi ɖè xá aklunɔ ɔ mɛ é ."
"vǐ lɛ mi , mi setónú nú mɛjitɔ́ mitɔn lɛ ɖò nǔ bǐ mɛ , ɖó nǔ e nɔ nyɔ́ aklunɔ nukúnmɛ é nɛ ."
"( kolo . 3 : 18 - 21 ) é ɖò wɛn ɖɔ mǐ na yí gbè ɖɔ wěɖexámɛ pɔlu tɔn enɛ kpó ɖò lè hɛn wá nú asú lɛ , asì lɛ kpo vǐ lɛ kpo wɛ ."
13 nú a nyí asì ɖé bo mɔ ɖɔ asú towe e nyí nùmaɖitɔ́ é kún nɔ wà nǔ xá we lee é jɛxa gbɔn é ó ɔ ka ló ?
"enyi é na bo tlɛ nyí ɖɔ linlin towe wɛ nɔ wá yì ta , bɔ é nɔ bló nǔ e ba wɛ a ɖè é ɔ , a ka lin ɖɔ enɛ na dɔn ɛ wá nugbǒ ɔ mɛ à ?"
é na vɛwǔ .
"amɔ̌ , enyi a nɔ ɖè sísí xlɛ́ tatɔ́ e asú towe nyí é ɔ , a sixu gɔ́ sò nú fífá e ɖò xwédo ɔ mɛ é , a na kpa susu nú jehovah , bɔ é tlɛ sixu nyɔ́ bló lɔ ɖɔ asú towe na wá nugbǒ ɔ mɛ , bɔ mi mɛ wè lɛ bǐ sixu mɔ ajɔ ɔ yí . — xà 1 piyɛ́ɛ 3 : 1 , 2 ."
14 nú a nyí asú ɖé bo mɔ ɖɔ asì towe e nyí nùmaɖitɔ́ é kún nɔ sí we ó ɔ ka ló ?
a ka lin ɖɔ xósusu dó jǐ tɔn dó xlɛ́ ɖɔ emi wɛ nyí gǎn ɔ na zɔ́n bɔ é na sí we d’eji wɛ à ?
"mawu ɖò nukún ɖó wɛ ɖò así towe ɖɔ a ni zán tatɔ́ e a nyí é kpo wanyiyi kpo , bo xwedó kpɔ́ndéwú jezu tɔn ."
( efɛ . 5 : 23 ) jezu zán tatɔ́ e é nyí nú agun tɔn é kpo wanyiyi kpo kpodo suúlu kpan .
"( luk . 9 : 46 - 48 ) gbɔn kpɔ́ndéwú jezu tɔn xwixwedó gblamɛ ɔ , asú ɖé sixu dɔn asì tɔn wá nugbǒ ɔ mɛ ."
nɛ̌ asú klisanwun ɖé ka na ɖè wanyiyi e é ɖó nú asì tɔn é xlɛ́ gbɔn ?
15 è ɖɔ nú asú lɛ ɖɔ : “ mi yí wǎn nú asì mitɔn lɛ ; mi ma nyla hun dó ye ó . ”
"( kolo . 3 : 19 ) asú e yí wǎn nú asì tɔn é nɔ wlí yɛ̌yi n’i , bo nɔ ɖótó linlin tɔn lɛ , bo nɔ bló bɔ é nɔ ɖeji ɖɔ nǔ e é ɖɔ é xɔ akwɛ ɖò nukún emitɔn mɛ ."
"( 1 pi . 3 : 7 ) nugbǒ wɛ ɖɔ asú ɔ sixu wà nǔ e asì tɔn byɔ lɛ é hwebǐnu ǎ , amɔ̌ , nú é na wá gbeta e ɖò jlɛ̌ jí hugǎn é ɖé kɔn ɔ , é na nyɔ́ ɖɔ é ni nɔ kàn linlin tɔn byɔ . ( nùx ."
"15 : 22 ) asú e yí wǎn nú asì tɔn é ɖé nɔ byɔ ɛ ɖɔ é ni sí emi ǎ , loɔ , nǔwiwa tɔn lɛ wɛ nɔ zɔ́n bɔ asì tɔn nɔ sí i ."
é nyɔ́ bló tawun ɖɔ asú e yí wǎn nú asì tɔn kpo vǐ tɔn lɛ kpo é ɖé ni ɖó xwédo e mɛ è nɔ sɛ̀n jehovah kpo awǎjijɛ kpo ɖè é ɖé lobo lɛ́ mɔ ajɔ ɔ yí .
nɛ̌ mǐ ka sixu bló gbɔn bɔ tagba xwédo tɔn lɛ ma na xò ajɔ ɔ yí ǎ gbɔn ?
( kpɔ́n akpáxwé 13 - 15 )
"mɛ winnyawinnya lɛ mi , mi ma lɔn nú nǔ ðebǔ xò ajɔ ɔ yí sín mi sí ó !"
"nú mɛ winnyawinnya ɖé wɛ nú we ɔ , nɛ̌ a ka sixu bló gbɔn bɔ mɛjitɔ́ towe lɛ sín akpɔ̀ ma na ɖó we zɛ xwé wu ǎ ?"
"16 nú a nyí mɛ winnyawinnya ɖé , bo nɔ mɔ ɖɔ mɛjitɔ́ towe e nyí klisanwun lɛ é kún nɔ mɔ nukúnnú jɛ xó towe lɛ mɛ ó , lobo nɔ lɛ́ dó sɛ́n nú we dín ɔ ka ló ?"
akpɔ̀ e ɖò ɖiɖó we wɛ é tlɛ sixu zɔ́n bɔ a na xò nǔ kpɔ́n ɖɔ jehovah sinsɛn jɛn ka nyí gbɛzán e nyɔ́ hugǎn é à jí .
"nú a na tɛn akpɔ̀ e ɖò ɖiɖó we wɛ é bonu é zɔ́n nú a jó gbè ɖò jehovah sinsɛn kɔn ɔ , blewun jɛn a na wá mɔ ɖɔ mɛɖebǔ kún nɔ kpé nukún dó wutu towe ganji hú mɛjitɔ́ towe e nɔ sí mawu lɛ é kpo agun ɔ kpo ó ."
"17 enyi mɛjitɔ́ towe lɛ ma nɔ ɖè we dó ali jí gbeɖé ǎ ɔ , nɛ̌ a ka na wà gbɔn bo tuùn ɖɔ ye ɖò nukún kpé dó wutu towe wɛ ganji ?"
( ebl . 12 : 8 ) alǒ bɔya lee mɛjitɔ́ towe lɛ nɔ kplɔ́n we gbɔn é wɛ nɔ ɖó akpɔ̀ nú we .
"má nú akpɔ̀ ɖó we dó lee ye nɔ kplɔ́n we gbɔn é wu ó , loɔ , tɛ́n kpɔ́n bo tuùn hwɛjijɔ e wu ye nɔ wà nǔ xá we gbɔn mɔ̌ é ."
"enɛ wu ɔ , cí xwii bo wà nǔ e wu a kpé é bǐ bo ma jɛ xó mɔ ɖɔ dó ye wu jí ó ."
xó mawu tɔn ɖɔ : “ mɛ e tuùn nǔ ɔ nɔ ɖɔ xó dín ǎ ; mɛ e sín ayi ɖò te ɔ nɔ yì agbɔ̌n jí . ”
"( nùx . 17 : 27 ) tɛ́n kpɔ́n bo huzu gbɛtɔ́ e zin bo nɔ yí wě e è ɖè xá ɛ é ganji , lobo nɔ ɖu lè tɔn bo ma nɔ sɔ́ ayi ɖó lee è ɖè wě ɔ xá ɛ gbɔn é wu dín ǎ é . ( nùx ."
"1 : 8 ) mɛjitɔ́ nùɖitɔ́ e yí wǎn nú jehovah nugbǒ lɛ é ɖiɖó ɔ , nyɔna ɖé wɛ ."
é ɖò wɛn ɖɔ ye jló na d’alɔ we bonu a ni mɔ ajɔ gbɛ̀ tɔn ɔ yí .
etɛwu a ka kanɖeji bo na sɔ́ ayi towe ɖó ajɔ ɔ jí ?
"18 é jiwǔ ɖɔ mǐ ni dó nukún ajɔ e ɖò nukɔn nú mǐ é mɛ kpɔ́n , bɔya mǐ na mɔ gbɛ̀ jɔmakú ɖò jixwé alǒ nɔ gbɛ̀ kaka sɔyi ɖò palaɖisi mɛ ɖò ayikúngban jí ."
nukúnɖiɖo ɖejid’ewu e jinjɔn akpá e gbɛɖotɔ́ mǐtɔn ɖesu dó é jí é wɛ .
mawu ɖɔ dó palaɖisi ayikúngban jí tɔn ɔ wu ɖɔ : ‘ jehovah tuùntuùn na gɔ́ ayikúngban ɔ . ’
( eza . 11 : 9 ) mawu na kplɔ́n nǔ mɛ e na nɔ gbɛ̀ ɖò ayikúngban ɔ jí hwenɛnu lɛ é bǐ .
é ɖò wɛn ɖɔ è ɖó na dó gǎn bo mɔ ajɔ enɛ yí .
"enɛ wu ɔ , sɔ́ ayi towe ɖó akpá e jehovah dó é jí bo ma jó nǔ ɖebǔ dó bonu é ni xò yí sín así towe ó !"
nɛ̌ a ka sixu huzu sɔgbe xá agun towe yɔyɔ̌ ɔ gbɔn ?
allen * ɖɔ : “ ado nɔ hu mì hwenu e un ja fí é .
un tuùn nú un na zun xɔ́ntɔn lɛ alǒ mɛ lɛ na yí mì ǎ . ”
"enyi a ko sɛ̀ tɛn yì agun ɖevo mɛ ɔ , ado sixu hu hwi lɔ ."
etɛ ka sixu d’alɔ we bɔ a na huzu sɔgbe xá ninɔmɛ yɔyɔ̌ ɔ ?
"enyi huzuhuzu lɛ syɛn hugǎn nǔ e a ɖó nukún é ɔ , etɛ a ka sixu wà ?"
"enyi hwɛ ma sɛ̀ tɛn ɖě ǎ , bonu xá towe mɛ wɛ è wá ɔ , nɛ̌ a ka sixu bló gbɔn bɔ huzuhuzu lɛ biblo na bɔkun nú mɛ yɔyɔ̌ e wá é ?"
nɛ̌ a ka sixu huzu sɔgbe xá ninɔmɛ towe bo na lɛ́ yì nukɔn gbɔn ?
"cobonu è na hɔn atín ɖé ɔ , ɖɔ tɔn lɛ gègě wɛ è nɔ sɛ́n bonu tɛnsisɛ na tɔn na dó bɔkun ."
"enyi è tun ɖó fí ɖevo ɔ , é nɔ yawu jɛ ɖɔ ɖevo lɛ dó dò jí ."
"mɔ̌ ɖokpo ɔ , tɛnsisɛ yì agun ɖevo mɛ sixu zɔ́n bɔ a mɔ wuvɛ̌ ɖé lɛ ."
"ðò agun towe xóxó ɔ mɛ ɔ , enyi mǐ na ɖɔ ɔ , a ko dó ɖɔ ɖé lɛ dò hwenu e a tɛ́n kpɔ́n bo zun xɔ́ntɔn lɛ bo lɛ́ ɖó aca jehovah sinsɛn tɔn ɖagbe ɖé é ."
"dìn ɔ , a ɖó na dó ɖɔ yɔyɔ̌ ɖevo lɛ dò bo na mɔ tɛn dó yì nukɔn ɖò fí yɔyɔ̌ e a yì é ."
etɛ ka na d’alɔ we bɔ a na wà mɔ̌ ?
nugbodòdó biblu tɔn lɛ zinzan wɛ .
mǐ ni kpɔ́n ɖé lɛ .
"mɛ e nɔ xà xó mawu tɔn gbè bǐ gbè é “ cí atín e è tun nyì tɔ̀ tó ɔ ɖɔhun : hwetɔnnu sù ɔ , é nɔ sɛ́n , ama tɔn lɛ nɔ ɖò zìnzɔ́n jí tɛgbɛ ."
nǔ e é nɔ wà ɔ bǐ nɔ nyɔ́ n’i . ” — ðɛh .
"1 : 1 - 3 . lee atín ɖé sín ɖɔ lɛ nɔ dɔn sìn sín ayikúngban lanmɛ ɖò gbesisɔmɛ , bo na dó kpó ɖò ganji gbɔn é ɔ , mɔ̌ jɛn klisanwun ɖé ɖó hudo nùɖuɖu e ɖò xó mawu tɔn mɛ é tɔn bo na dó ɖó hlɔnhlɔn ganji ɖò gbigbɔ lixo ."
"enɛ wu ɔ , kpò ɖò biblu xà wɛ ayihɔngbe ayihɔngbe , bo nɔ yì kplé agun tɔn lɛ ɖò gbesisɔmɛ ."
ma jó aca ɖagbe sinsɛn - biblo xwédo tɔn kpo nǔ kplɔnkplɔn mɛɖesunɔ tɔn tɔn kpo dó ó .
a na lɛ́ ɖó hudo nǔ ɖěɖee a wà dó ɖó kancica ɖagbe ɖé xá jehovah lɛ é tɔn ɖò fí yɔyɔ̌ e a yì é .
"“ mɛ e nɔ na sìn mɛ ɔ , è na na é lɔmɔ̌ , bɔ é na nu bo ɖi kɔ . ” — nùx . 11 : 25 ."
"a na mɔ hlɔnhlɔn bo na yawu huzu sɔgbe xá ninɔmɛ towe yɔyɔ̌ ɔ , enyi a nɔ ɖó alɔ ɖò sinsɛnzɔ́ ɔ mɛ mlɛ́mlɛ́ ɔ nɛ ."
kevin e nyí mɛxo agun tɔn ɖé é ɖɔ : “ nǔ e d’alɔ nyì kpo asì ce kpo tawun é wɛ nyí gbexosin - alijitɔ́ alɔgɔtɔ́ tɔn sín azɔ̌ e mǐ bɛ́ tlolo e mǐ wá agun yɔyɔ̌ ɔ mɛ é .
"mǐ yawu tuùn nɔví lɛ , gbexosin - alijitɔ́ lɛ kpo fí e ɖò acɛ agun ɔ tɔn mɛ lɛ é kpo . ”"
"roger e sɛ̀ tɛn yì fí e ɖó kilomɛtlu 1 600 jɛji dó fí e é nɔ nɔ ɖ’ayǐ é ɖɔ : “ ali ɖagbe hugǎn e nu è na má dó agun ɖé ɖè é wɛ nyí ɖɔ è ni nɔ ɖ’alɔ ɖò sinsɛnzɔ́ ɔ mɛ hwɛhwɛ , lee é nyɔ́ bló gbɔn é ."
"gɔ́ na ɔ , nǔ mɛxo agun tɔn lɛ ni tuùn ɖɔ a ɖò gbesisɔmɛ bo na d’alɔ ɖò ali ɖebǔ nu , vlafo gbɔn kpléxɔ axɔsuɖuto ɔ tɔn hinhɛn ɖó mimɛ̌ jí , tɛnmɛ kpinkpɔn nú mɛ ɖò akpáxwé kplé ɔ tɔn ɖé hwenu , alǒ gbeyiyi bo na nɔ zé mɛɖé wá kplé lɛ gblamɛ ."
"enyi nɔví sunnu lɛ kpo nɔví nyɔnu lɛ kpo mɔ bɔ mɛ yɔyɔ̌ ɖé ɖó gbigbɔ mɛɖée sísɔ́ dó savɔ̌ tɔn ɔ , é na bɔkun bɔ ye na zun xɔ́ntɔn xá ɛ . ”"
“ mi ni ɖó wanyiyi ɖaxó nú miɖée . ” — 2 kɔ . 6 : 13 .
tɛ́n kpɔ́n bo gbló ada nú wanyiyi nɔví nɔví tɔn towe .
"ee melissa kpo xwédo tɔn kpo sɛ̀ tɛn yì agun yɔyɔ̌ ɖé mɛ gudo é ɔ , ye sɔ́ ayi dó xɔ́ntɔn yɔyɔ̌ lɛ zunzun jí ."
é ɖɔ : “ mǐ nɔ gbɔn kpléxɔ axɔsuɖuto ɔ tɔn mɛ jɛ nukɔn nú kplé lɛ kpo kplé lɛ sín fifo kpo .
"enɛ nɔ zɔ́n bɔ mǐ nɔ ɖɔ xó ɖó kpɔ́ , b’ɛ nɔ nyí gbè kpowun wɛ mǐ nɔ dó ye ǎ . ”"
enɛ lɛ́ d’alɔ xwédo ɔ bɔ ye yawu tuùn mɛ gègě sín nyikɔ .
"gɔ́ na ɔ , ye gbló ada nú wanyiyi yetɔn , gbɔn jonɔ mɛ lɛ tɔn yíyí gblamɛ , bɔ enɛ nɔ zɔ́n bɔ kancica e ɖò tɛntin yetɔn é nɔ syɛn ."
"é ɖɔ gɔ́ na ɖɔ : “ mǐ nɔ na animɛlóo mǐtɔn mɛ lɛ bo nɔ yí ye lɔ tɔn , bo na dó sixu wá mɔ mǐɖée bo wà nǔ gbigbɔ tɔn lɛ kpo nǔ ɖevo lɛ kpo ɖó kpɔ́ . ”"
"enyi xóɖiɖɔ xá mɛ yɔyɔ̌ lɛ nɔ vɛwǔ nú we ɔ , a sixu bɛ́ dɛ̌dɛ̌ ."
"ði kpɔ́ndéwú ɔ , nɔ ko nǔ ɖò nu kpá , nú é tlɛ vɛwǔ nú we ɖò bǐbɛ̌mɛ ɔ nɛ ."
nǔkiko yɛ́ɛ na zɔ́n bɔ mɛ ɖevo lɛ na sɛkpɔ we .
"nugbǒ ɔ , “ è ko nǔ dó mɛ ɔ , xomɛ nɔ hun mɛ . ” ( nùx ."
15 : 30 ) rachel e sɛ̀ tɛn yì zɔ tawun nú fí e é sù ɖè é ɖɔ : “ un nyí mɛɖé bo nɔ kú winnya .
"hweɖelɛnu ɔ , un nɔ dó gǎn tawun bá dó ɖɔ xó xá nɔví sunnu lɛ kpo nɔví nyɔnu lɛ kpo ɖò agun ce yɔyɔ̌ ɔ mɛ ."
un nɔ ba mɛ e na jinjɔn kpléxɔ axɔsuɖuto ɔ tɔn mɛ xwii bo ma na ɖò xó ɖɔ nú mɛɖé wɛ ǎ é .
mɛ enɛ sixu nɔ kú winnya nyì ɖɔhun . ”
etɛwu a ma ka na ɖɔ ɖɔ emi na nɔ ɖɔ xó xá mɛ yɔyɔ̌ ɖé jɛ nukɔn nú kplé lɛ alǒ ɖò kplé lɛ gudo ǎ ?
"ðò alɔ ɖevo mɛ ɔ , akpàkpà sixu sɔ́ we bonu a na mɔ mɛ yɔyɔ̌ lɛ ɖò aklunɔzán gbla nukɔntɔn lɛ mɛ ."
"amɔ̌ , hwenu ɖò yiyi wɛ ɔ , akpàkpà sɔ́ mɛ enɛ sixu wá bú ."
"hwenɛnu ɔ , a ɖó na kpó ɖò gǎn dó wɛ bo na zun xɔ́ntɔn yɔyɔ̌ lɛ ."
"enyi è hɔn atín lɛ bo bɛ́ yì fí ɖevo ɔ , ye nɔ mɔ wuvɛ̌ ɖé lɛ , amɔ̌ , è tun ye gudo ɔ , ye nɔ dó ɖɔ ɖevo lɛ dò"
dɛ̌dɛ̌ wɛ a na huzu sɔgbe xá ninɔmɛ ɔ
"é nɔ byɔ hwenu ɖò atín ɖé lɛ sí hú atín ɖevo lɛ , cobɔ ye na dó ɖɔ dò ganji ɖò fí yɔyɔ̌ ɖevo ."
"ðò ali ɖokpo ɔ nu ɔ , mɛ bǐ wɛ nɔ huzu sɔgbe xá ninɔmɛ agun yɔyɔ̌ e mɛ ye wá é tɔn gbɔn alɔkpa ɖokpo ɔ ǎ ."
"nú a sɛ̀ tɛn b’ɛ ko nɔ zaan , bɔ a lɛ́ kpó ɖò gǎn dó wɛ bo na huzu sɔgbe xá ninɔmɛ towe yɔyɔ̌ ɔ ɔ , nugbodòdó biblu tɔn elɔ lɛ zinzan sixu d’alɔ we :"
"ðó nú awakanmɛ ma kú mǐ ǎ , bonu hwetɔnnu wá sù ɔ , mǐ na mɔ ajɔ tɔn yí . ” — ga . 6 : 9 ."
"yǐ gbè ɖɔ hwenu gègě na wá yì hú lee a lin gbɔn é , cobɔ a na huzu sɔgbe xá ninɔmɛ ɔ ."
"ði kpɔ́ndéwú ɔ , mɛsɛ́dó e yí kúnnuɖewema galadi tɔn lɛ é gègě nɔ nɔ fí e è ɖè ye sɛ́dó é nú xwè gègě , cobo nɔ lɛkɔ wá yì kpɔ́n tò yetɔn ɖesu mɛ ."
"mɔ̌ wiwa nɔ d’alɔ ye bɔ kancica e ɖò ye kpo nɔví e ɖò xá ɔ mɛ lɛ é kpo tɛntin é nɔ syɛn , bɔ ye nɔ lɛ́ huzu sɔgbe xá aca yɔyɔ̌ ɔ ."
alejandro e ko sɛ̀ tɛn azɔn mɔkpan é tuùn ɖɔ huzuhuzu ɔ kún nyí kplakpla sín nǔ ó .
"é ɖɔ : “ ee mǐ sɛ̀ tɛn gudo tɔn dìn é ɔ , asì ce ɖɔ , ‘ xɔ́ntɔn ce lɛ bǐ wɛ ɖò agun mǐtɔn xóxó ɔ mɛ ! ’ ”"
"é flín i ɖɔ nǔ ɖokpo ɔ wɛ é ɖɔ ɖò xwè wè ɖíe , ee ye sɛ̀ tɛn é ."
"“ ma nɔ kanbyɔ ɖɔ : ‘ etɛwu gbɛ̀ ɖ’ayǐ tɔn ka nyɔ́ hú gbɛ̀ dìn tɔn ’ ó , ɖó mɛ e nyɔ̌nùí ɔ nɔ kàn nǔ mɔhun byɔ ǎ . ” — nùt . 7 : 10 ."
nyì alɔ nú agun towe yɔyɔ̌ ɔ sísɔ́ jlɛ́ dó agun towe xóxó ɔ wu .
"ði kpɔ́ndéwú ɔ , nɔví ɖěɖee ɖò agun towe yɔyɔ̌ ɔ mɛ lɛ é sixu nɔ kú winnya alǒ nɔ gbà wǔ dó mɛ mɛ hú ye mɛ ɖěɖee ɖò agun xóxó ɔ mɛ é ."
sɔ́ ayi ɖó jijɔ yetɔn ɖagbe lɛ jí lee a na ba ɖɔ ye ni sɔ́ ɖó towe lɛ jí gbɔn é .
"mɛ e sɛ̀ tɛn jɛ fí ɖé yɔyɔ̌ lɛ é ɔ , é nɔ kpaca ye mɛ ɖé lɛ bɔ ye nɔ kanbyɔ yeɖée ɖɔ , ‘ un ka yí wǎn nú “ nɔví . . . ɖò nùɖiɖi mɛ lɛ [ bǐ ] ” dóó à ? ’ — 1 pi . 2 : 17 ."
"“ mi [ nɔ ] byɔ nǔ mawu , é na na mi . ” — luk . 11 : 9 ."
kpò ɖò ɖɛ xò dó byɔ alɔdo wɛ .
david e nyí mɛxo agun tɔn ɖé é ɖɔ : “ ma ɖò tintɛnkpɔn wɛ bo lin ɖɔ emiɖesu na kpéwú bo dɛ ɖ’enu ó .
"alɔdo jehovah tɔn mɛvo ɔ , nǔ gègě tíìn bɔ mǐ sixu wà ǎ ."
nɔ xoɖɛ dó takún tɔn mɛ ! ”
rachel e xó mǐ ɖɔ wá yì é yí gbè nú xó mɔhun .
"é ɖɔ : “ nú nyì kpo asú ce kpo mɔ ɖɔ mǐ kún nyí akpáxwé agun yɔyɔ̌ ɔ tɔn ó ɔ , mǐ nɔ xoɖɛ sɛ́dó jehovah dó enɛ tamɛ , bo nɔ ɖɔ n’i ɖɔ : ‘ nú mǐ ɖò nùɖé wà wɛ vlafo bɔ é zɔ́n bonu mɛ ɖevo lɛ ma nɔ sɛkpɔ mǐ ǎ hǔn , kɛnklɛn bló bonu mǐ ni tuùn . ’"
"enɛ gudo ɔ , mǐ nɔ dó gǎn bo nɔ zán hwenu sukpɔ́ xá nɔví sunnu lɛ kpo nɔví nyɔnu lɛ kpo . ”"
"mɛjitɔ́ lɛ emi , nú é ɖò wuvɛ̌ nú vǐ mitɔn lɛ wɛ bonu ye na huzu sɔgbe xá ninɔmɛ ɔ hǔn , mi nɔ zán hwenu dó xoɖɛ xá ye dó enɛ tamɛ ."
mi d’alɔ ye bonu ye ni zun xɔ́ntɔn yɔyɔ̌ lɛ gbɔn ayiɖeɖayi e na hɛn mɛ lidǒ lɛ é sín tuto biblo gblamɛ .
d’alɔ mɛ yɔyɔ̌ lɛ bonu ye ni mɔ ðɔ è yí emi
etɛ a ka sixu wà dó d’alɔ mɛ yɔyɔ̌ e sɛ̀ tɛn wá agun towe mɛ lɛ é ?
dǒ gǎn bo nyí xɔ́ntɔn nùjɔnǔ tɔn nú ye tlolo e a mɔ ye é .
"bonu a na kpéwú hǔn , kanbyɔ hwiɖée ɖɔ enyi mɛ yɔyɔ̌ wɛ emi nyí bo yì fí ɖé ɔ , nɛ̌ emi ka na ba ɖɔ è ni wà nǔ xá emi gbɔn à jí , bo wà gbɔn mɔ̌ pɛ́ɛ́ xá ye ."
"( mat . 7 : 12 ) mɛ yɔyɔ̌ lɛ ka sixu wá sinsɛn - biblo xwédo tɔn towe domɛ , alǒ , kpɔ́n televiziɔn jw tɔn sín tuto sunmɛ sunmɛ tɔn ɔ xá we à ?"
a ka sixu ɖɔ nú ye bonu mi na tɔ́n ɖó kpɔ́ ɖò sinsɛnzɔ́ ɔ mɛ à ?
"nú a nɔ ylɔ ye bonu mi nɔ ɖu nǔ klewun ɖé ɖó kpɔ́ ɔ , ye na flín lee a nɔ yí mɛ gbɔn é tɛgbɛ ."
alɔ tawun tawun ɖevo tɛ lɛ a ka sixu lɛ́ dó mɛ yɔyɔ̌ lɛ ?
"carlos ɖɔ : “ hwenu e mǐ wá agun mǐtɔn yɔyɔ̌ ɔ mɛ é ɔ , nɔví nyɔnu ɖé na mǐ wema fí e è nɔ xwlé axi ɖè bɔ akwɛ tɔn nɔ kpɔ́n te lɛ é tɔn ."
enɛ d’alɔ mǐ tawun . ”
"mɛ ɖěɖee gosin fí e ninɔmɛ ayǐ mɛ tɔn gbɔn vo ɖè lɛ é ɔ , enyi è xlɛ́ lee è nɔ sɔnǔ gbɔn ɖò yǒzo hwenu , jɔhɔn hwenu alǒ ɖò jǐ hwenu é ye ɔ , é sixu sù nukún yetɔn mɛ tawun ."
"a sixu lɛ́ d’alɔ ye bɔ sinsɛnzɔ́ yetɔn na bí alɔ nú ye d’eji , gbɔn tan xá ɔ mɛ tɔn kpikpi nú ye , alǒ , nǔ e mɛ lɛ ɖi nǔ na ɖò sinsɛn linu é tintinmɛ nú ye gblamɛ ."
tagba jijɛ bo bló huzuhuzu lɛ nyí nǔ yayǎ ǎ
allen e xó mǐ ɖɔ ɖò bǐbɛ̌mɛ é ko ɖò agun tɔn yɔyɔ̌ ɔ mɛ sín xwè ɖokpo jɛji ɖíe .
é ɖɔ : “ nyiɖesu wɛ nɔ dó gǎn bo nɔ tuùn nɔví sunnu lɛ kpo nɔví nyɔnu lɛ kpo jɛ nukɔn .
"amɔ̌ dìn ɔ , ye nɔ mɔ ɖɔ emi cí xwédo ɖé ɖɔhun hugǎn , bɔ é nɔ víví nú mì . ”"
allen wá mɔ ɖɔ tɛnsisɛ kún zɔ́n bonu emi ba xɔ́ntɔn emitɔn ɖě kpò ó .
"é nyɔ́ wà ɔ , é mɔ mɛ yɔyɔ̌ ɖěɖee na nyí xɔ́ntɔn tɔn kaka sɔyi lɛ é ."
nɛ̌ mɛxo lɛ ka sixu d’alɔ gbɔn ?
"mɛxo lɛ jló ɖɔ a ni ɖu vivǐ agun towe yɔyɔ̌ ɔ tɔn , bo ɖò gbesisɔmɛ bo na d’alɔ we ."
wěɖegbɛ́ sinsɛnzɔ́ tɔn agun ɔ tɔn ɖó na yawu ɖɔ gbɛ̌ta kúnnuɖegbe tɔn e mɛ a na nɔ é nú we .
é ɖò wɛn ɖɔ wěgbojinɔtɔ́ ɔ na kàn nùɖé lɛ byɔ dó agun towe xóxó ɔ wu bo na dó sixu yí káti wɛnjlatɔ́ agun tɔn tɔn towe alǒ mitɔn .
"enyi é sixu bló mɛbakpɔ́n lɛngbɔnyitɔ́ tɔn nú xwédo towe ɔ , é na lɛ́ nyɔ́ ."
"mɛxo lɛ ɖó na tuùn animɛlóo e jí ye na ylɔ we ɖè hwenu e ajijimɛ sín nǔ ɖé na jɛ é , bɔ enyi adla ɖé wá j’ayǐ vlafo ɔ , ye na mɔ tɛn dó tuùn fí e a ɖè é ."
"enyi mɛxo lɛ lɛ́ gbéjé kpɔ́n ɖɔ káti dpa towe sɔgbe à jí ɔ , é na lɛ́ nyɔ́ ."
29 janvier 2018 – 4 février 2018
3 “ un tuùn ðɔ é na fɔ́n ”
5 - 11 février 2018
8 ‘ un ðò nukún ðó mawu wɛ ’
nǔ e jɛ ɖò hwexónu lɛ é tɛ ka na ganjɛwu klisanwun lɛ bɔ ye kudeji ɖɔ fínfɔ́n sín kú na tíìn ?
nɛ̌ nǔ enɛ lɛ e jɛ é kpo nǔ e jí gbejinɔtɔ́ hwexónu tɔn ɖevo lɛ kú dó é kpo ka sixu bló bɔ nukúnɖiɖo towe syɛn d’eji gbɔn ?
13 a ka flín à ?
14 nǔ e nǔxatɔ́ lɛ kanbyɔ lɛ é
12 - 18 février 2018
"18 mɛjitɔ́ lɛ mi , mi d’alɔ vǐ mitɔn lɛ nú ye ni ðó ‘ nùnywɛ e nɔ kplá mɛ , bɔ è nɔ mɔ hwlɛngán é ’"
19 - 25 février 2018
"23 mɛ winnyawinnya lɛ emi , “ mi wà azɔ̌ . . . nú hwlɛngán mitɔn ”"
"ðò mɛ afatɔ́n donu mɔkpan e nɔ bló baptɛm xwewu xwewu lɛ é mɛ ɔ , mɛ e sín xwè ɖò 9 jɛ 19 vlamɛ lɛ é wɛ nyí gègě yetɔn ."
"mɛjitɔ́ lɛ emi , nɛ̌ mi ka sixu d’alɔ vǐ mitɔn lɛ , bonu ye na sɔgbe nú baptɛm gbɔn ?"
"nɛ̌ mi mɛ mɛ winnyawinnya ɖěɖee ko bló baptɛm lɛ é kpo mi mɛ ɖěɖee ɖò linlin na wà mɔ̌ wɛ lɛ é kpo ka sixu bló gbɔn , bɔ kancica e ɖò mi kpo jehovah kpo tɛntin é na syɛn d’eji ?"
28 tan gbɛzán tɔn : un jó nǔ lɛ dó nyì gudo bo xwedó aklunɔ ɔ
32 alɔdlɛndonǔ xota lɛ tɔn nú atɔxwɛ 2017 tɔn
“ un tuùn ðɔ é na fɔ́n ”
“ xɔ́ntɔn mǐtɔn lazáa ɖò amlɔ dɔ́ wɛ ; un na yì fɔ́n ɛ . ” — jaan 11 : 11 .
"han lɛ : 142 , 129"
etɛ ka sixu na mǐ ganjɛwu ɖɔ fínfɔ́n sín kú na tíìn ɖò sɔgudo ?
etɛ mata ka ɖó jiɖe ɖɔ è na wá wà nú nɔví sunnu tɔn ?
mata e nyí xɔ́ntɔn vívɛ́ jezu tɔn bo lɛ́ nyí ahwanvu tɔn é ɖò aluwɛ mɛ .
lazáa e nyí nɔví sunnu tɔn é kú .
nùɖé ka sixu ɖè aluwɛ e mɛ é ɖè é kpò à ?
ɛɛn .
jezu na ɛ ganjɛwu ɖɔ : “ nɔví towe na fɔ́n . ”
"enɛ sixu ɖè wuvɛ̌ e mɛ mata ɖè é bǐ síìn ǎ ; é ɖò mɔ̌ có , é yí gbè nú ganjɛwu enɛ e jezu na ɛ é ."
"é ɖɔ : “ un tuùn ɖɔ é na fɔ́n ɖò fínfɔ́n sín kú mɛkúkú lɛ tɔn hwenu , ɖò azǎn gudogudo tɔn ɔ gbè . ”"
( jaan 11 : 20 - 24 ) é ɖeji ɖɔ nǔ mɔhun na jɛ ɖò sɔgudo .
"enɛ gudo ɔ , jezu bló nùjiwǔ ɖé ."
"ðò azǎn enɛ ɖokpo ɔ gbè ɔ , é fɔ́n lazáa sín kú ."
etɛwu a ka jló na ɖó ganjɛwu e mata ɖó é ?
"2 mǐ ɖó hwɛjijɔ ɖě , bo na ɖó nukún ɖɔ jezu alǒ tɔ́ tɔn na bló nùjiwǔ mɔhun nú mǐ égbé dìn ǎ ."
"amɔ̌ , a ka ɖeji mata ɖɔhun ɖɔ è na fɔ́n mɛvívɛ́ towe lɛ sín kú ɖò sɔgudo à ?"
"vlafo é sixu nyí asú towe alǒ asì towe , nɔ towe , tɔ́ towe , gǎn’paa alǒ gǎn’maa towe ."
"alǒ , a ɖò aluwɛ mɛ ɖó vǐ kú nú we wutu ."
"akpàkpà ɖò sísɔ́ we wɛ bɔ a na zunfan mɛvívɛ́ towe enɛ , ɖɔ xó xá ɛ lobo lɛ́ ko nǔ dó è ."
"awǎjijɛnú wɛ é nyí ɖɔ mata ɖɔhun ɔ , a ɖó hwɛjijɔ ɖagbe lɛ bo na ɖɔ : ‘ un tuùn ɖɔ mɛvívɛ́ ce na fɔ́n ɖò fínfɔ́n sín kú mɛkúkú lɛ tɔn hwenu . ’"
"amɔ̌ , é na nyɔ́ ɖɔ klisanwun ɖokpo ɖokpo ni lin tamɛ dó nǔ e wu é dó nyí ganjɛwu nùjɔnǔ tɔn ɖé é wu ."
nɛ̌ nùjiwǔ ɖěɖee jezu bló hwenu kpɛɖé jɛ nukɔn nú kú lazáa tɔn é ka dó hlɔnhlɔn hlɔnhlɔn jí nú ganjɛwu e mata ɖó é gbɔn ?
"3 ðó mata nɔ nɔ jeluzalɛmu kpá wutu ɔ , hwenu e jezu fɔ́n vǐ sunnu asúkúsi ɖé tɔn ɖò ɖibla yì nayinu ɖò galilée é ɔ , é sixu nɔ ma mɔ ."
"amɔ̌ , é ɖò wɛn ɖɔ é na ko sè nǔ e jɛ é ."
mɔ̌ jɛn é sixu ko lɛ́ sè vǐ nyɔnu jayilɔsi tɔn e jezu fɔ́n sín kú é sín xó .
mɛ ɖěɖee ɖò nyɔnuví ɔ sín xwégbe lɛ é “ tuùn ɖɔ vǐ ɔ ko kú . ”
"amɔ̌ , jezu hɛn vǐ kúkú ɔ sín alɔ , bo ɖɔ : “ site ! ”"
bɔ é site tɛn tɔn mɛ .
"( luk . 7 : 11 - 17 ; 8 : 41 , 42 , 49 - 55 ) mata kpo nɔví nyɔnu tɔn mali kpo tuùn céɖécéɖé ɖɔ jezu hɛn ɔ é na gbɔ azɔn ."
"enɛ wɛ zɔ́n bɔ ye ɖɔ ɖɔ nú jezu wɛ ɖò finɛ ɔ , lazáa kún na kú ó ."
"dìn e jezu sín xɔ́ntɔn vívɛ́ kú é ɔ , nɛ̌ étɔn ka na wá nyí gbɔn ?"
"ðǒ ayi wu ɖɔ mata ɖɔ dó lazáa wu ɖɔ é na fɔ́n wá gbɛ̀ ɖò sɔgudo , “ ɖò azǎn gudogudo tɔn ɔ gbè . ”"
etɛwu é ka ganjɛ xó enɛ wu ?
etɛwu mǐ ka sixu ɖeji ɖɔ fínfɔ́n sín kú na tíìn ɖò sɔgudo bɔ mɛvívɛ́ mǐtɔn lɛ sixu nɔ mɛ e na fɔ́n lɛ é mɛ ?
4 hwɛjijɔ ɖagbe lɛ tíìn nú ganjɛwu enɛ e a ɖó é .
"hwenu e mǐ na ɖò hwɛjijɔ enɛ lɛ ɖé lɛ jí gbɔn wɛ é ɔ , mǐ sixu mɔ nùɖé lɛ ɖò xó mawu tɔn mɛ bɔ è nɔ yawu lin ɖɔ nǔ enɛ lɛ ɖó kancica xá nukúnɖiɖo nùjɔnǔ tɔn e a ɖó ɖɔ emi na lɛ́ wá mɔ mɛvívɛ́ emitɔn lɛ é ǎ ."
nǔ ðěðee jɛ bo na nukúnðiðo mɛ lɛ é !
etɛ ka gɔ́ sò nú ganjɛwu e mata ɖó ɖɔ lazáa na fɔ́n sín kú é ?
5 ð’ayi wu ɖɔ mata kún ɖɔ ‘ un ɖó nukún ɖɔ nɔví ce na fɔ́n ’ ó .
mata ɖó ganjɛwu enɛ ɖó nùjiwǔ ɖěɖee é sixu ko sè ɖɔ ye jɛ hwɛ̌ cobɔ jezu tlɛ wá bɛ́ sinsɛnzɔ́ tɔn é wu .
é sè nùjiwǔ enɛ lɛ xó hwenu e é ɖò winnyawinnya mɛ é ɖò xwé tɔn gbè alǒ ɖò kplɔ́ngbasá ɔ .
enɛ sixu flín mǐ tan e ɖò mawuxówema ɔ mɛ lɛ é atɔn .
nùjiwǔ tɛ xó é ka ɖò wɛn ɖɔ mata sè ?
6 hwenu e mawu na hlɔnhlɔn gbeyiɖɔ elíi bɔ é na bló nùjiwǔ lɛ é wɛ è fɔ́n mɛ sín kú azɔn nukɔntɔn ɔ .
"ðò salɛputa ɔ , asúkúsi wamamɔnɔ ɖé yí jonɔ gbeyiɖɔ ɔ tɔn ɖò toxo fenisíi tɔn e ɖò xutó é mɛ ."
"enɛ gudo ɔ , mawu bló nùjiwǔ bɔ linfinká nawe ɔ tɔn kpo amigo tɔn kpo jɛ vɔ̌ ǎ , bɔ enɛ zɔ́n bɔ é kpo vǐ tɔn kpo nɔ gbɛ̀ . ( 1 axɔ ."
"17 : 8 - 16 ) é yá é ɔ , vǐ tɔn bɛ́ azɔn bo kú ."
elíi wá alɔ dó è gbé .
elíi mlɔ́ vǐ ɔ jí bo xoɖɛ ɖɔ : “ mawu ce kɛnklɛn bo fɔ́n vǐ elɔ wá gbɛ̀ . ”
bɔ nǔ nyí mɔ̌ nugbǒ !
fínfɔ́n sín kú nukɔntɔn e xó è ɖɔ ɖò biblu mɛ é nɛ .
( xà 1 axɔsu lɛ 17 : 17 - 24 . )
é ɖò wɛn ɖɔ mata sè nùjiwǔ nukúnɖeji enɛ e jɛ é .
"7 , 8 . ( a ) ðɔ nǔ e elizée wà dó ɖè wuvɛ̌ nawe ɖé tɔn kpò é . ( b ) etɛ nùjiwǔ elizée tɔn ka ɖexlɛ́ dó jehovah wu ?"
7 gbeyiɖɔ elizée e jɛ elíi sín tɛnmɛ é wɛ bló nùjiwǔ mɛ fínfɔ́n sín kú tɔn wegɔ e xó mawuxówema ɔ ɖɔ é .
izlayɛli - ví nyɔnu nukúnɖeji cunɛmunu ɖé yí jonɔ elizée tɔn bɔ nǔ bǐ vɔ ɖ’ewu .
mawu gbɔn gbeyiɖɔ ɔ jí bo d’ajɔ nyɔnu enɛ e ma jì vǐ ɖě ǎ é kpo asú tɔn e ko nyí mɛxo é kpo bɔ ye jì vǐ sunnu ɖokpo .
"xwè ɖé lɛ gudo ɔ , vǐ ɔ kú ."
dǒ nukún mɛ bo kpɔ́n lee vǐnɔ ɔ na ko flú bǐ gbɔn é .
gehazíi kpéwú bo fɔ́n vǐ ɔ wá gbɛ̀ ǎ .
4 : 8 - 31 . 8 elizée xoɖɛ dó cyɔ ɔ jí ɖò cunɛmu finɛ .
( xà 2 axɔsu lɛ 4 : 32 - 37 . )
"é sixu ko flín ɖɛ e ana e ma mɔ vǐ jì ɖò bǐbɛ̌mɛ ǎ , bo ka wá jì ɖò gudo mɛ é xò hwenu e é kplá samuwɛli bɔ é na yì wà sinsɛnzɔ́ ɖò goxɔ ɔ mɛ é é : ‘ jehovah ɖó acɛ bo na sɔ́ mɛ dó dò gɔngɔn mɛ ɖò kúxwé ; é wɛ lɛ́ ɖó acɛ bo na fɔ́n mɛ sín kú . ’ ( 1 sam . 2 : 6 ) é ɖò wɛn ɖɔ mawu wɛ fɔ́n vǐ ɔ tlɔlɔ ɖò cunɛmu , bo dó xlɛ́ nǔwukpikpé e é ɖó bo na fɔ́n mɛ sín kú é ."
tinmɛ lee elizée ɖ’alɔ ɖò tan fínfɔ́n sín kú tɔn atɔngɔ e xó biblu ɖɔ é mɛ gbɔn é .
"9 amɔ̌ , nùjiwǔ gudo tɔn e jɛ gbɔn elizée gblamɛ é nɛ ǎ ."
"é wà gbeyiɖɔzɔ́ tɔn nú xwè 50 jɛji , bɔ enɛ gudo ɔ , é ‘ jɛ azɔn e kplá ɛ yì kú ɔ . ’"
"nukɔnmɛ hwenu e cyɔ elizée tɔn ko huzu xú kɛɖɛ é ɔ , kɛntɔ́ lɛ sín gbɛ̌ta ɖé wá tò ɔ mɛ ."
izlayɛli - ví ɖé lɛ sɔ́ dawe ɖé sín cyɔ bo xwè ɖiɖi gbé hwe ɔ nu .
"ee ye ɖò hinhɔn nú kɛntɔ́ yetɔn lɛ wɛ é ɔ , ye sɔ́ dawe ɔ sín cyɔ nyì dó yɔdo e mɛ xú elizée tɔn lɛ ɖè é ."
"mǐ xà ɖɔ : “ ee cyɔ ɔ jɛ elizée sín xú wu é ɔ , cyɔ ɔ fɔ́n lobo site . ” ( 2 axɔ . 13 : 14 , 20 , 21 ) lin tamɛ dó ɖagbe e tan fínfɔ́n sín kú tɔn enɛ lɛ na ko wà nú mata é jí ."
mawu ɖ’acɛ dó kú jí bǐ mlɛ́mlɛ́ .
lɛ̌ lin tamɛ dó ɖagbe e ye sixu wà nú hwi lɔ é jí .
é ɖò wɛn ɖɔ ye na bló bɔ a na kudeji ɖɔ hlɔnhlɔn mawu tɔn d’agba bo kún ɖó dogbó ó .
tan fínfɔ́n sín kú tɔn lɛ ðò xwè kanweko nukɔntɔn ɔ mɛ
"10 ðò akpáxwé biblu tɔn e è wlan dó glɛkigbe mɛ é mɛ ɔ , mǐ lɛ́ xà ɖɔ afɔsɔ́ɖótetɔ́ mawu tɔn ɖé lɛ fɔ́n mɛ sín kú ."
mǐ mɔ ɖɔ jezu fɔ́n mɛ sín kú hwenu e é tɔ́n sín nayinu é kpo hwenu e é ɖò jayilɔsi xwé é kpo .
"mɛsɛ́dó piyɛ́ɛ fɔ́n mɛ ɖevo sín kú , klisanwun nyɔnu e nɔ nyí dɔkasi alǒ tabita é wɛ ."
piyɛ́ɛ wá fí e è sɔ́ cyɔ nawe ɔ tɔn ɖó bo na ɖi é .
"hwenu e é ɖò cyɔ ɔ kpá é ɔ , é xoɖɛ ."
"bɔ enɛ gudo ɔ , é ɖɔ : “ tabita !"
site ! ” é fɔ́n wá gbɛ̀ tlolo bɔ piyɛ́ɛ ‘ sɔ́ gbɛɖe tɔn xlɛ́ ’ klisanwun hàtɔ́ lɛ .
nǔ enɛ e jɛ é zɔ́n bɔ “ mɛ gègě ɖi nǔ nú aklunɔ . ”
"ðò kpaà mɛ ɔ , ye sixu ɖekúnnu nú aklunɔ ɔ , bo ka na ɖeji ɖɔ jehovah ɖó nǔwukpikpé bo na fɔ́n mɛ sín kú . — mɛ . 9 : 36 - 42 ."
etɛ dotóo luki ka ɖɔ ɖɔ é jɛ dó nyaví ɖé wu ? etɛ fɔ́n e è fɔ́n nyaví ɔ sín kú é ka wà nú mɛ ɖevo lɛ ?
11 mɛ ɖevo lɛ lɛ́ mɔ bɔ è fɔ́n nyaví ɖé sín kú .
pɔlu ɖò xó ɖɔ wɛ kaka bɔ zǎn vlɔ́ ɖó wè .
"amɔ̌ , amlɔ wá nyí i , b’ɛ flɛ́ sín síngbó atɔngɔ ɔ jí wá jɛ kɔ́mɛ ."
"vlafo dotóo luki wɛ nyí mɛ nukɔntɔn e wá etíki gɔ́n é , bo gbéjé è kpɔ́n , bɔ enɛ gudo ɔ , é ɖɔ : etíki ɔ , wǔ kɛɖɛ wɛ é gblé bo lɛ́ ba éɖée kpò kpowun ǎ , é ko kú !"
pɔlu jɛte sín síngbó ɔ jí bo zé cyɔ ɔ dó awa mɛ bo ɖɔ xó elɔ e kpaca mɛ é : “ é . . . ɖò gbɛ̀ . ”
kpɔ́n lee nǔ enɛ na ko wà ɖagbe nú mɛ e mɔ lɛ é sɔ́ é !
mɔ e ye mɔ nǔ e jɛ lɛ é kpo fɔ́n e è fɔ́n ɛ sín kú é kpo “ dó wusyɛn lanmɛ nú ye bǐ . ” — mɛ .
20 : 7 - 12 .
"kpo nukúnnúmɔjɛnǔmɛ e mǐ ɖó dó fínfɔ́n sín kú wu dìn é kpo ɔ , nùkanbyɔ tɛ lɛ jí mǐ ka na ɖɔ xó dó ?"
12 tan e xó mǐ ɖɔ wá yì lɛ é ɖó na wà nǔ e ye wà nú mata é nú hwi lɔ .
é wɛ nyí ɖɔ ye na na jiɖe we ɖɔ mawu mǐtɔn kpo gbɛnamɛtɔ́ mǐtɔn kpo ɖó nǔwukpikpé bo na fɔ́n mɛ e ko kú é wá gbɛ̀ .
"nǔ e lɛ́ nyɔ́ tawun é wɛ nyí ɖɔ mɛsɛntɔ́ gbejinɔtɔ́ mawu tɔn ɖé , ɖi elíi , jezu alǒ piyɛ́ɛ ɖò finɛ hwenu e jehovah bló nùjiwǔ enɛ lɛ é ."
"amɔ̌ , etɛ mǐ ka sixu ɖɔ dó mɛ ɖěɖee kú ɖò hwe ɖevo lɛ nu ɖò hwenuxó mɛ é wu lo ?"
"ee mawu ma sɔ́ nɔ fɔ́n mɛ sín kú ɖò hwe mǐtɔn nu ǎ é ɔ , sunnu kpo nyɔnu kpo gbejinɔtɔ́ lɛ ka sixu ɖó nukún ɖɔ é sɔ́ na fɔ́n mɛ sín kú ɖò sɔgudo ǎ wɛ à ?"
"lee nǔ cí nú mata bɔ é ɖɔ : “ un tuùn ɖɔ [ nɔví ce ] na fɔ́n ɖò fínfɔ́n sín kú mɛkúkú lɛ tɔn hwenu , ɖò azǎn gudogudo tɔn ɔ gbè ” é ɔ , é ka na cí mɔ̌ nú ye lɔ à ?"
nɛ̌ hwi lɔ ka sixu ɖó nùɖiɖi mɔhun gbɔn ? 13 fí gègě wɛ ɖò mawuxówema ɔ mɛ bo xlɛ́ ɖɔ fínfɔ́n sín kú ɖò sɛxwetɛn nú mɛsɛntɔ́ jehovah tɔn gbejinɔtɔ́ lɛ ɖò sɔgudo .
mǐ ni kpɔ́n ɖé lɛ .
etɛ mǐ ka sixu kplɔ́n dó fínfɔ́n sín kú wu ɖò tan ablaxamu tɔn mɛ ?
14 mǐ ni lin tamɛ dó nǔ e mawu ɖɔ ɖɔ ablaxamu ni wà nú izaki e é ɖò nukún ɖó wɛ sín hwenu línlín ɖíe ɖɔ é na wá ɖu gǔ ɔ é jí .
"jehovah ɖɔ : “ zě vǐɖokponɔ towe izaki ; vǐ enɛ ɔ e a yí wǎn na sɔmɔ̌ ɔ , zé è . . . dó savɔ̌ nú mì . ”"
( bǐb . 22 : 2 ) kpɔ́n lee gbeɖiɖe enɛ na ko cí nú ablaxamu é .
jehovah ko d’akpá ɖɔ gbɔn kúnkan ablaxamu tɔn jí wɛ emi na dó nú akɔta lɛ bǐ ɖè .
"21 : 12 ) amɔ̌ , enyi ablaxamu hu izaki dó savɔ̌ ɔ , nɛ̌ nǔ enɛ ka na jɛ gbɔn ?"
mawu sɔ́ d’ayi mɛ nú pɔlu b’ɛ wlan ɖɔ ablaxamu ɖi nǔ ɖɔ mawu kpéwú bo na fɔ́n izaki wá gbɛ̀ .
( xà eblée lɛ 11 : 17 - 19 . )
"biblu ɖɔ ɖɔ ablaxamu lin ɖɔ enyi emi setónú ɔ , ganxixo yɔywɛ ɖé gudo , azǎn ɖokpo gudo , alǒ aklunɔzán gblamɛ ɖokpo gudo kpowun ɔ , izaki na fɔ́n wá gbɛ̀ ǎ ."
ablaxamu tuùn hwenu e vǐ tɔn na fɔ́n wá gbɛ̀ é ǎ .
"amɔ̌ , é ɖeji ɖɔ jehovah na fɔ́n izaki ."
nukúnɖiɖo tɛ tɔ́gbó jɔbu ka ɖó bo ɖexlɛ́ ?
15 tɔ́gbó jɔbu lɔ ɖò nukún ɖó fínfɔ́n sín kú sɔgudo tɔn ɖé wɛ .
"é ɖ’ayi wu ɖɔ enyi è sɛ́n atín ɖé ɔ , é sixu lɛ́ tɔ́n kun , bo na lɛ́ wá nyí atín ɖé ."
gbɛtɔ́ tɔn ka nyí mɔ̌ ǎ . ( jɔb .
"14 : 7 - 12 ; 19 : 25 - 27 ) enyi gbɛtɔ́ kú ɔ , éɖesu sixu lɛ́ fɔ́n sín yɔdo mɛ bo lɛ́ wá nɔ gbɛ̀ ǎ ."
( 2 sam . 12 : 23 ; ðɛh .
89 : 49 ) enɛ xlɛ́ ɖɔ mawu kún sixu fɔ́n mɛ sín kú ó ǎ .
( xà jɔbu 14 : 13 - 15 . )
jɔbu tuùn hwenu e nǔ na nyí mɔ̌ dó ɖò sɔgudo é ǎ .
"é ɖò mɔ̌ có , é ɖeji ɖɔ mɛ e dá gbɛ̀ gbɛtɔ́ tɔn ɖò bǐbɛ̌mɛ é kpéwú bo na lɛ́ flín i lobo fɔ́n ɛ wá gbɛ̀ ."
wusyɛn tɛ wɛnsagun ɖé ka dó lanmɛ nú gbeyiɖɔ daniyɛli ?
16 daniyɛli lɔ nyí dawe gbejinɔtɔ́ ɖevo bɔ mǐ sè xó dó wǔ tɔn ɖò akpáxwé biblu tɔn e è wlan dó ebléegbe mɛ é mɛ .
"nú xwè mɔkpan ɔ , é sɛ̀n mawu kpo gbejininɔ kpo , bɔ é nɔ gudo n’i ."
"é wá jɛ hweɖenu bɔ wɛnsagun ɖé dó wusyɛn lanmɛ nú daniyɛli “ wanyinamɔ mawu tɔn ” ɖɔ ‘ nǔ ni nyɔ́ n’i ’ bonu é ni lɛ́ “ kpan akɔ́n ! ” — dan . 9 : 22 , 23 ; 10 : 11 , 18 , 19 ."
akpá tɛ è ka dó nú daniyɛli dó sɔgudo tɔn wu ?
17 daniyɛli ko ɖibla ɖó xwè 100 bɔ kú tɔn ko sɛya .
é sixu ko ɖò tamɛ lin dó nǔ e sɔgudo hɛn nu ja n’i é jí wɛ .
daniyɛli na lɛ́vɔ wá nɔ gbɛ̀ wɛ à ?
enɛ ɖò wɛn !
"ðò vivɔnu wema daniyɛli tɔn tɔn ɔ , mǐ xà ganjɛwu xó elɔ e mawu ɖɔ n’i é : “ hwɛ daniyɛli ɔ , nɔ gbeji kaka yì fó ."
a na ɖó vivo . ”
"( dan . 12 : 13 ) daniyɛli e ko kpò é tuùn ɖɔ mɛkúkú lɛ ɖò gbɔjɛ mɛ , ɖɔ ‘ tamɛ linlin ɖě kún ɖò dɔ̌n ó , nùtuùntuùn ɖě kún ɖò dɔ̌n ó , nùnywɛ ɖě kún ɖò dɔ̌n ó . ’"
daniyɛli ka na yì dɔ̌n zaanɖé .
"( nùt . 9 : 10 ) amɔ̌ , enɛ xlɛ́ ɖɔ xó tɔn ko fó ǎ ."
è dó sɔgudo ɖé sín akpá n’i .
"18 wɛn e è dó gbeyiɖɔ daniyɛli é ko vɔ ɖó finɛ ǎ : “ a . . . na fɔ́n site , bo na wá yí ajɔ towe ɖò vivɔnu . ”"
è na azǎn ɖě è alǒ ɖɔ táan lě wɛ é na bló ǎ .
"daniyɛli na kú , bɔ enɛ gudo ɔ , é na gbɔjɛ ."
nǔ na nyí mɔ̌ “ ɖò vivɔnu . ”
"mata ɖɔhun ɔ , a sixu ɖeji dó fínfɔ́n sín kú wu ( kpɔ́n akpáxwé 19gɔ́ ɔ kpo 20gɔ́ ɔ kpo )"
"19 , 20 . ( a ) nɛ̌ nǔ e jí mǐ ɖɔ xó dó lɛ é ka ɖó kancica tawun xá xó e mata ɖɔ nú jezu é gbɔn ? ( b ) etɛ jí mǐ ka na ɖɔ xó dó dìn ?"
"19 é ɖò wɛn ɖɔ mata sín hwɛ jɔ bɔ é ɖeji ɖɔ nɔví sunnu emitɔn gbejinɔtɔ́ lazáa “ na fɔ́n ɖò fínfɔ́n sín kú mɛkúkú lɛ tɔn hwenu , ɖò azǎn gudogudo tɔn ɔ gbè . ”"
akpá e è dó nú daniyɛli é kpo ganjɛwu e mata ɖó bo ɖexlɛ́ ɖò xósin e é na jezu é mɛ é kpo ɖó na na jiɖe klisanwun lɛ ɖò égbé .
fínfɔ́n sín kú na tíìn .
"20 nǔ enɛ lɛ e jɛ ɖò hwexónu bɔ mǐ mɔ é xlɛ́ ɖɔ fínfɔ́n sín kú na tíìn , enɛ wɛ nyí ɖɔ mɛ e kú é na lɛ́vɔ fɔ́n wá gbɛ̀ ."
bɔ sunnu kpo nyɔnu kpo ɖěɖee sɛ̀n mawu lɛ é ɖò nukún ɖó wɛ ɖɔ fínfɔ́n sín kú na tíìn ɖò hweɖenu ɖò sɔgudo .
"eɖíe è d’akpá ɖɔ fínfɔ́n sín kú na tíìn é ɔ , é ko lín è , nùɖé ka xlɛ́ vlafo ɖɔ nǔ na nyí mɔ̌ à ?"
"enyi mɔ̌ ɔ , enɛ na na hwɛjijɔ ɖevo e wu mǐ na ɖó nukún fínfɔ́n sín kú sín hwenu é mǐ , lee mata ɖó nukún gbɔn é ."
"amɔ̌ , hwetɛnu nǔ ka na nyí mɔ̌ ?"
mǐ na ɖɔ xó dó nǔ enɛ lɛ jí ɖò xota e bɔ d’ewu é mɛ .
‘ un ðò nukún ðó mawu wɛ ’
"“ adamu gudo tɔn ɔ , [ gbigbɔ ] e nɔ na gbɛ̀ mɛ é wɛ . ” — 1 kɔ ."
15 : 45 .
"han lɛ : 151 , 147"
nɛ̌ ðɛhan 118gɔ́ ɔ ka xlɛ́ ɖɔ è sixu dó fínfɔ́n sín kú sín akpá ɖé b’ɛ na lín cobo ka na jɛnu gbɔn ?
nɛ̌ ðɛhan 16 : 10 ka jɛnu gbɔn ?
etɛ biblu ka ɖɔ ɖɔ é na jɛ ɖò fínfɔ́n sín kú linu ɖò fí ɖiɖe klisu tɔn hwenu ?
1 - 3 . ( a ) etɛ mǐ ka ɖó na sɔ́ dó nǔ taji e mǐ ɖi nǔ na lɛ é mɛ ? ( b ) etɛwu fínfɔ́n sín kú ɔ ka ɖò taji sɔmɔ̌ ?
"nú è kanbyɔ we ɖɔ : ‘ nùkplɔnmɛ taji tɛ lɛ jí nùɖiɖi towe ka junjɔn ? ’ à jí ɔ , etɛ a ka na ɖɔ ?"
é ɖò wɛn ɖɔ a na tɛɖɛ̌ jí ɖɔ jehovah wɛ nyí gbɛɖotɔ́ ɔ kpo gbɛnamɛtɔ́ ɔ kpo .
a sixu lɛ́ ɖɔ ɖɔ emi ɖó nùɖiɖi nú jezu klisu e kú bo xɔ gbɛ̀ nú mǐ é .
"bɔ kpo awǎjijɛ kpo wɛ a na lɛ́ ɖɔ ɖɔ palaɖisi ayikúngban jí tɔn ɖé ɖò nukɔn bo ja , bɔ finɛ wɛ togun mawu tɔn na nɔ gbɛ̀ ɖè kaka sɔyi ."
"2 mǐ ɖó hwɛjijɔ ɖagbe gègě bo na sɔ́ fínfɔ́n sín kú ɔ dó ɖó nùkplɔnmɛ taji ɖé na , nú mǐ na bo tlɛ ɖó nukúnɖiɖo bo na xò ya ɖaxó ɔ zlɛ lobo na nɔ gbɛ̀ kaka sɔyi ɖò ayikúngban jí ɔ nɛ ."
"mɛsɛ́dó pɔlu xlɛ́ nǔ e wu fínfɔ́n sín kú ɔ ɖò taji nú nùɖiɖi mǐtɔn é : “ enyi mɛkúkú lɛ ma nɔ fɔ́n nugbǒ ǎ hǔn , klisu lɔmɔ̌ fɔ́n sín kú ǎ nɛ . ”"
"enyi klisu ma ko fɔ́n sín kú ǎ ɔ , é na nyí axɔsu mǐtɔn ǎ , lobɔ nǔ e kplɔ́n mɛ wɛ mǐ ɖè dó acɛkpikpa klisu tɔn wu é na nyí nǔ yayǎ ."
( xà 1 kɔlɛntinu lɛ 15 : 12 - 19 . )
"ðó mǐ tɛ́ dó ganjɛwu enɛ wu wutu ɔ , mǐ gbɔn vo nú jwifu ɖěɖee nyí saduseɛn bo nɔ gbɛ́ dó nùjɔnǔ mɛ ɖɔ mɛkúkú lɛ kún sixu fɔ́n ó lɛ é ."
"nú è na bo tlɛ ɖò cícá nú mǐ wɛ ɔ , mǐ nɔ tɛ́ dó nùɖiɖi e mǐ ɖó ɖɔ fínfɔ́n sín kú na tíìn é wu . — mak . 12 : 18 ; mɛ . 4 : 2 , 3 ; 17 : 32 ; 23 : 6 - 8 ."
"3 hwenu e pɔlu ɖò xó ɖɔ dó “ nùkplɔnmɛ nukɔn nukɔntɔn e ɖɔ xó dó klisu wu lɛ ” é wu wɛ é ɔ , é ɖɔ “ nùkplɔnmɛ e kúnkplá . . . mɛkúkú na fɔ́n sín kú ” é lɔ xó ."
"( ebl . 6 : 1 , 2 ) pɔlu tɛɖɛ̌ jí ɖɔ emi ɖó nùɖiɖi ɖɔ mɛkúkú lɛ na fɔ́n ."
"( mɛ . 24 : 10 , 15 , 24 , 25 ) amɔ̌ , ɖó fínfɔ́n sín kú ɖò nùkplɔnmɛ nukɔn nukɔntɔn e ɖò “ nǔ nukɔn nukɔntɔn e ɖò mawuxó ɔ mɛ lɛ ” é mɛ wu wɛ zɔ́n bɔ é nyí nùkplɔnmɛ vlɛkɛsɛ́ɛ ɖé kpowun ǎ ."
( ebl . 5 : 12 ) etɛwu ?
nǔ tɛ lɛ è ka sixu kanbyɔ dó fínfɔ́n sín kú wu ?
"4 nú mɛ lɛ jɛ biblu kplɔ́n jí ɔ , gègě yetɔn nɔ xà fínfɔ́n sín kú e wá yì lɛ é sín tan , ɖi lazáa tɔn mɔ̌ ."
"amɔ̌ , nú è kanbyɔ ɖɔ etɛ ka na ganjɛwu we ɖɔ fínfɔ́n sín kú sín akpá e è ko dó ɖò xwè mɔkpan ɖíe , alǒ , ɖò xwè kanweko mɔkpan ɖíe é na jɛnu à jí ɔ , xósin tɛ a ka na na ?"
biblu ka ɖɔ hwenu e è na fɔ́n mɛ sín kú é dóó à ?
"nǔ enɛ lɛ tuùntuùn nɔ dó nùɖiɖi nùɖiɖi mǐtɔn jí , enɛ wu ɔ , mi nú mǐ ni kpɔ́n nǔ e biblu ɖɔ dó ye wu é ."
fínfɔ́n sín kú ðé sín akpá wá jɛnu ðò xwè kanweko mɔkpan gudo
fínfɔ́n sín kú sín akpáxwé tɛ jí mǐ ka na ɖɔ xó dó jɛ nukɔn ?
5 é bɔwǔ bɔ è na lin ɖɔ è na fɔ́n mɛ e kú b’ɛ ma lín sɔmɔ̌ ǎ é .
"( jaan 11 : 11 ; mɛ . 20 : 9 , 10 ) amɔ̌ , mɛ ɖěɖee ko kú ɖò xwè mɔkpan ɖíe alǒ ɖò xwè kanweko mɔkpan ɖíe lɛ é ɔ , nukúnɖiɖo ka tíìn ɖɔ è na fɔ́n ye sín kú ɖò sɔgudo à ?"
mǐ ka sixu ɖó ganjɛwu dó akpá enɛ e è dó b’ɛ ko lín é wu ɖɔ mɛ e kú b’ɛ ma lín ǎ é kpo mɛ e kú b’ɛ ko lín é kpo na fɔ́n sín kú à ?
"nugbǒ ɔ , fínfɔ́n sín kú sín akpá e è ko dó ɖò xwè kanweko mɔkpan ɖíe é ɖé jɛnu , bɔ a ka ɖi nǔ na ."
fínfɔ́n sín kú tɛ wɛ ?
nɛ̌ enɛ ka kúnkplá nǔ e ɖó nukún wɛ a ɖè dó fínfɔ́n sín kú sɔgudo tɔn wu é gbɔn ?
"6 ðɛhan 118gɔ́ e mɛɖé lɛ lin ɖɔ davidi wɛ wlan é ɖɔ xó dó fínfɔ́n sín kú e sín akpá è dó b’ɛ ko lín é ɖé wu , bɔ mǐ na ba dò na ."
"vosisa elɔ ɖ’emɛ : ‘ jehovah , kɛnklɛn , hwlɛn mǐ gán !"
jehovah ni xoɖɛ dó mɛ e jawě ɖò nyikɔ tɔn mɛ é jí . ’
"a na ko flín ɖɔ mɛ lɛ ɖè xó sín akpáxwé enɛ e kàn mɛsiya ɔ é mɛ hwenu e jezu kun tócí byɔ jeluzalɛmu ɖò nisáan sín azǎn 9gɔ́ ɔ gbè , ɖò táan kpɛɖé jɛ nukɔn nú kú tɔn é . ( ðɛh ."
"118 : 25 , 26 ; mat . 21 : 7 - 9 ) amɔ̌ , nɛ̌ ðɛhan 118gɔ́ ɔ ka tɛɖɛ̌ fínfɔ́n sín kú e wá jɛnu ɖò xwè gègě gudo ɖò sɔgudo é jí gbɔn ?"
"ðǒ ayi nǔ ɖevo e ɖɛhan nǔɖɔɖ’ayǐ tɔn enɛ ɖɔ é wu : “ awinnya e xɔmɛtɔ́ lɛ xò nyì kɛ́n é , wɛ wá huzu awinnya taji e ɖò zwe jí é . ” — ðɛh . 118 : 22 ."
bǎ tɛ mɛ jwifu lɛ ka gbɛ́ jezu yì jɛ ?
7 “ xɔmɛtɔ́ lɛ ” ee nyí sinsɛngán jwifu lɛ é gbɛ́ mɛsiya ɔ .
"gudo wɛ ye dó jezu kpowun , alǒ , gbɛ̌ wɛ ye gbɛ́ ɖɔ é kún nyí klisu ɔ ó kpowun ǎ , loɔ , nǔ e ye wà é lɛ́ nyla hú mɔ̌ ."
"( luk . 23 : 18 - 23 ) ɛɛn , ye ɖ’alɔ ɖò kú jezu tɔn mɛ ."
è fɔ́n jezu sín kú bɔ é huzu “ awinnya taji e ɖò zwe jí é ” ( kpɔ́n akpáxwé 8gɔ́ ɔ kpo 9gɔ́ ɔ kpo )
"8 nú mɛ lɛ gbɛ́ jezu bo hu i ɔ , nɛ̌ é ka sixu huzu “ awinnya taji e ɖò zwe jí é ” gbɔn ?"
nú è fɔ́n ɛ sín kú wá gbɛ̀ ɔ jɛn nǔ sixu nyí mɔ̌ .
jezu ɖesu dó lǒ ɖé dó ɖè enɛ xlɛ́ .
"vǐwunzɔ́watɔ́ ɖé lɛ wà nǔ xá mɛ e glenɔ ɔ sɛ́dó vǐwungbo ɔ mɛ lɛ é ɖò ali e ma sɔgbe ǎ é nu , lee izlayɛli - ví lɛ wà nǔ xá gbeyiɖɔ ɖěɖee mawu sɛ́dó ye lɛ é gbɔn é ."
"gudo mɛ ɔ , glenɔ ɔ wá sɛ́ vǐ vívɛ́ná tɔn e ja gǔ ɔ ɖu gbé é dó ye ."
ye ka yí i à ?
ðebǔ lɔ ǎ .
"vǐwunzɔ́watɔ́ lɛ wà nǔ e nyla hú bǐ é , é wɛ nyí ɖɔ ye hu vǐ ɔ ."
jezu ɖè xó sín xó nǔɖɔɖ’ayǐ tɔn e ɖò ðɛhan 118 : 22 mɛ é mɛ dó sú ta nú lǒ ɔ .
"( luk . 20 : 9 - 17 ) mɛsɛ́dó piyɛ́ɛ ɖesu ɖɔ nǔ mɔhun hwenu e é ɖò xó ɖɔ nú “ jwifugán lɛ , tomɛxo lɛ , kpodo sɛnkplɔnmɛtɔ́ lɛ kpan [ e ] wá kplé ɖò jeluzalɛmu ” lɛ é wɛ é ."
"é ɖɔ xó dó “ jezu klisu nazalɛtinu e [ ye xwè nyì yatín wu ] , bɔ mawu ka fɔ́n ɛ sín kú ” é wu ."
"enɛ gudo ɔ , piyɛ́ɛ xlɛ́ céɖécéɖé ɖɔ : “ awinnya e mi xɔmɛtɔ́ lɛ ma sɔ́ dó mɔ nùɖewánu ǎ , bo xò nyì kɛ́n ɔ , wá huzu awinnya taji ɔ , awinnya zwe jí tɔn ɔ . ” — mɛ . 3 : 15 ; 4 : 5 - 11 ; 1 pi . 2 : 5 - 7 ."
nǔ taji tɛ xó ðɛhan 118 : 22 ka ɖɔ ?
"9 xwè kanweko mɔkpan jɛ nukɔn ɔ , nǔɖɔɖ’ayǐ e ɖò ðɛhan 118 : 22 mɛ é xlɛ́ ɖɔ fínfɔ́n sín kú ɖé na tíìn ."
"è na gbɛ́ mɛsiya ɔ bo na hu i , amɔ̌ , é na lɛ́ fɔ́n wá gbɛ̀ bo na nyí awinnya taji e ɖò zwe jí é ."
"vǐ sunnu enɛ e è fɔ́n sín kú é wá huzu mɛ ɖokpo géé e mawu ‘ na gbɛtɔ́ lɛ bɔ mǐ na mɔ hwlɛngán gbɔn jǐ tɔn ’ é . — mɛ . 4 : 12 ; efɛ . 1 : 19 , 20 ."
10 . ( a ) etɛ ðɛhan 16 : 10 ka ɖɔ ɖ’ayǐ ? ( b ) etɛwu mǐ ka sixu kanɖeji ɖɔ ðɛhan 16 : 10 sín jijɛnu kún kàn davidi ó ?
10 mǐ ni kpɔ́n wemafɔ ɖevo e tɛɖɛ̌ fínfɔ́n sín kú jí é ɖé .
"è wlan nǔɖɔɖ’ayǐ enɛ b’ɛ ɖó xwè afatɔ́n jɛji jɛ nukɔn cobɔ é ka wá jɛnu , bɔ enɛ ɔ ɖó na hɛn nùɖiɖi mǐtɔn lidǒ ɖɔ fínfɔ́n sín kú sín akpá e è dó b’ɛ ko lín é na jɛnu ."
"mǐ xà ɖò ðɛhan 16gɔ́ e mɛ lɛ lin ɖɔ davidi wɛ wlan é mɛ ɖɔ : “ a jó lindɔ̌n ce dó nyì [ yɔdo mɛ ] ǎ , a lɔn nú mɛsɛntɔ́ towe na yì yɔdo mɛ ǎ . ” ( ðɛh ."
"16 : 10 ) davidi ɖò ɖiɖɔ wɛ ɖɔ emi kún na kú kpɔ́n gbeɖé ó , alǒ , ɖɔ è kún na sɔ́ emi dó yɔdo kpaà gbɛtɔ́ tɔn mɛ kpɔ́n ó ǎ ."
xó mawu tɔn xlɛ́ ɖɔ davidi kpò .
"enɛ gudo ɔ , “ davidi zán wá kú , bɔ è sɔ́ ɛ ɖó davidi toxo mɛ . ” ( 1 axɔ . 2 : 1 , 10 ) bɔ etɛ ɖɔ wɛ ðɛhan 16 : 10 ka ɖè lo ?"
hwetɛnu piyɛ́ɛ ka ɖɔ xó dó ðɛhan 16 : 10 wu ?
11 è jó mǐ dó sɔ́ nyì vi mɛ ǎ .
"è wlan ɖɛhan enɛ bɔ é bló xwè afatɔ́n jɛji gudo , bɔ jezu kú bo fɔ́n b’ɛ ɖó aklunɔzán gblamɛ ɖé lɛ gudo é ɔ , piyɛ́ɛ ɖɔ xó nú jwifu kpo mɛ e wá huzu jwifu lɛ é kpo afatɔ́n mɔkpan dó ðɛhan 16 : 10 wu ."
( xà mɛsɛ́dó 2 : 29 - 32 . )
é ɖɔ ɖɔ davidi kú bɔ è ɖi i .
mɛ e ɖò tóɖó piyɛ́ɛ wɛ lɛ é tuùn mɔ̌ .
"tan ɔ ɖɔ ɖɔ ye mɛɖebǔ dɔn nǔ xá piyɛ́ɛ dó xó e é ɖɔ bo ɖɔ “ fínfɔ́n sín kú klisu tɔn ɔ wɛ davidi ko mɔ , bo ko ɖɔ ɖ’ayǐ ” é wu ǎ ."
ali tɛ nu nǔɖɔɖ’ayǐ ðɛhan 16 : 10 tɔn ka jɛnu ɖè ? ganjɛwu tɛ é ka na mǐ dó fínfɔ́n sín kú sín akpá ɔ wu ?
12 piyɛ́ɛ dó zǒ gbè xó tɔn jí bo ɖè xó sín xó e davidi ɖɔ ɖò ðɛhan 110 : 1 mɛ é mɛ .
( xà mɛsɛ́dó 2 : 33 - 36 . )
"piyɛ́ɛ jlɛ́ xó dó xó wu b’ɛ sɔgbe xá biblu bo dó d’alɔ ahwan ɔ bɔ ye kudeji ɖɔ jezu wɛ mawu “ sɔ́ aklunɔ , bo lɛ́ sɔ́ klisu . ”"
"gɔ́ na ɔ , mɛ gègě yí gbè ɖɔ ðɛhan 16 : 10 jɛnu hwenu e jezu fɔ́n sín kú é ."
"nukɔnmɛ ɔ , mɛsɛ́dó pɔlu dɔn ayi jwifu lɛ tɔn wá hwɛjijɔ titewungbe enɛ ɖokpo ɔ jí hwenu e é ɖò xó ɖɔ nú ye wɛ ɖò toxo antyɔci tɔn mɛ ɖò pisidíi é ."
xó e é ɖɔ é jiwǔ nú ye bɔ ye ba na ɖó mɔjɛmɛ hú mɔ̌ .
"( xà mɛsɛ́dó 13 : 32 - 37 , 42 . )"
"é ɖó na lɛ́ jiwǔ nú mǐ lɔ ɖɔ nǔɖɔɖ’ayǐ biblu tɔn e kúnkplá fínfɔ́n sín kú e jawě é nyí nǔ ɖejid’ewu ɖé , é na bo tlɛ nyí ɖɔ è ɖɔ ɖ’ayǐ dìn é ɔ , é ko ɖó xwè kanweko mɔkpan ɔ nɛ ."
hwetɛnu è ka na fɔ́n mɛ sín kú ?
etɛ è ka sixu kanbyɔ dó fínfɔ́n sín kú wu ?
"13 ðó è dó fínfɔ́n sín kú sín akpá ɔ , bonu é na bo bló xwè kanweko mɔkpan ɔ , é nɔ wá jɛnu wutu ɔ , é ɖó na dó wusyɛn lanmɛ nú mǐ ."
"é ɖò mɔ̌ có , mɛɖé sixu kanbyɔ éɖée ɖɔ : ‘ ðiɖɔ wɛ è ɖè ɖɔ un ɖó na nɔte nú xwè mɔkpan cobo na mɔ mɛvívɛ́ ce e kú é à ?"
hwetɛnu fínfɔ́n sín kú e ɖó nukún wɛ un ɖè é ka na jɛnu ? ’
"jezu ɖɔ nú mɛsɛ́dó tɔn lɛ ɖɔ nùɖé lɛ tíìn bɔ ye kún tuùn ó , ye kún ka sixu tuùn ó ."
"( mɛ . 1 : 6 , 7 ; jaan 16 : 12 ) amɔ̌ , enɛ xlɛ́ ɖɔ mǐ kún tuùn nǔ ɖebǔ dó hwenu e fínfɔ́n sín kú na bɛ́ é wu ó ǎ ."
nɛ̌ fínfɔ́n sín kú jezu tɔn ka gbɔn vo nú mɛ e jɛ nukɔn n’i lɛ é tɔn gbɔn ?
"14 bo na dó mɔ nukúnnú jɛ nǔ enɛ wu ɔ , flín fínfɔ́n sín kú ɖěɖee xó biblu ɖɔ ɖ’ayǐ lɛ é ."
ee ɖò taji hugǎn é wɛ nyí jezu tɔn .
"nú é ma ko fɔ́n sín kú wɛ ǎ ɔ , mǐ mɛ ɖebǔ na ɖó nukúnɖiɖo bo na lɛ́ mɔ mɛvívɛ́ mǐtɔn e kú lɛ é ǎ ."
"mɛ ɖěɖee è fɔ́n jɛ nukɔn nú jezu , bɔ elíi kpo elizée kpo fɔ́n lɛ é nɔ gbɛ̀ kaka sɔyi ǎ ."
ye lɛ́ wá kú bɔ cyɔ yetɔn gblé ɖò yɔdo mɛ .
"amɔ̌ , jezu tɔn nyí mɔ̌ ǎ , ɖó ‘ mawu fɔ́n klisu sín kú , bɔ klisu sɔ́ na kú ǎ ; ɖó kú sɔ́ ɖó acɛ ɖò jǐ tɔn ǎ . ’"
"é ɖò gbɛ̀ “ hwebǐnu ” ɖò jixwé bo na kú gbeɖé ǎ . — hlɔ . 6 : 9 ; nǔɖe . 1 : 4 , 5 , 18 ; kolo . 1 : 18 ; 1 pi . 3 : 18 ."
etɛwu é ka ɖò taji ɖɔ jezu nyí “ mɛ nukɔntɔn ” ɔ ?
"15 jezu wɛ nyí mɛ nukɔntɔn e fɔ́n sín kú gbɔn mɔ̌ é , bɔ é ka ɖò wɛn ɖɔ fínfɔ́n sín kú tɔn wɛ ɖò taji ."
"( mɛ . 26 : 23 ) amɔ̌ , é wɛ nyí mɛ ɖokpo géé e è d’akpá na ɖɔ é na fɔ́n sín kú dó jixwé bo na nyí nùɖíɖó gbigbɔ tɔn ɖé é ǎ ."
jezu na ganjɛwu mɛsɛ́dó tɔn gbejinɔtɔ́ lɛ ɖɔ ye na kp’acɛ xá emi ɖò jixwé .
"( luk . 22 : 28 - 30 ) cobonu è na d’ajɔ ɔ ye ɔ , ye ɖó na tó kú hwɛ̌ ."
"enɛ gudo ɔ , ye na fɔ́n sín kú dó agbaza gbigbɔ tɔn ɖé mɛ klisu ɖɔhun ."
"pɔlu xlɛ́ ɖɔ mɛ e kú lɛ é ɖé lɛ lɔ na fɔ́n bo na nɔ gbɛ̀ ɖò jixwé , bo ɖɔ : “ mɛ ɖokpo ɖokpo na nɔ tɛn éɖesunɔ tɔn mɛ ; klisu wɛ jɛ nukɔn nú mɛ bǐ , bɔ mɛ e nyí étɔn lɛ na bɔ dó wǔ tɔn [ ‘ ɖò fí ɖiɖe tɔn hwenu , ’ nwt ] . ” — 1 kɔ . 15 : 20 , 23 ."
etɛ ka xlɛ́ hwenu e è na jɛ mɛ fɔ́n sín kú dó jixwé jí é mǐ ?
16 enɛ xlɛ́ mǐ hwenu e è na jɛ mɛ fɔ́n sín kú dó jixwé jí é .
é na bɛ́ “ ɖò fí ɖiɖe tɔn hwenu . ”
é ko nɔ zaan dìn bɔ kúnnuɖetɔ́ jehovah tɔn lɛ lɛ́n bɔ é sɔgbe xá biblu bo mɔ ɖɔ sín 1914 wɛ mǐ ko ɖò gbɛ̀ nɔ wɛ ɖò “ fí ɖiɖe ” jezu tɔn sín akpá e è dó é hwenu .
“ fí ɖiɖe ” enɛ ka ko wá vivɔnu ǎ ; bɔ gbɛ̀ nyanya elɔ sín vivɔ ko sɛya bǐ .
nɛ̌ mɛ yí ami dó ɖè ɖé lɛ tɔn ka na nyí gbɔn ɖò fí ɖiɖe klisu tɔn hwenu ?
"17 biblu lɛ́vɔ ɖɔ nǔ ɖevo lɛ nú mǐ dó fínfɔ́n sín kú dó jixwé jí : “ lee mɛ e ko kú lɛ xó na wá nyí gbɔn ɔ , mǐ jló ɖɔ mi ni mɔ nǔ jɛ mɛ céɖécéɖé . . ."
"enɛ ɔ gudo ɔ , mǐ mɛ e kpò ɖò gbɛ̀ hwenɛnu lɛ ɔ , mawu na zé mǐ kpo ye kpo zɛɛn yì jǐ , ɖò akpɔ́kpɔ́ mɛ , bɔ mǐ na yì kpé aklunɔ ɔ ɖò jɔhɔn mɛ ; bɔ enɛ ɔ , mǐ na nɔ kpɔ́ xá aklunɔ ɔ hwebǐnu . ” — 1 tɛ . 4 : 13 - 17 ."
18 fínfɔ́n sín kú dó jixwé ɔ bɛ́ ɖò hweɖenu ɖò hwenu e “ fí ɖiɖe ” klisu tɔn bɛ́ gudo é .
( mat . 24 : 31 ) mɛ ɖěɖee “ yì jǐ ” lɛ é “ sɔ́ ɖó na kú ǎ ” enɛ wɛ nyí ɖɔ ye na d’amlɔ dɔmanyí ǎ .
"“ è na huzu [ ye ] bǐ , ɖò cɛju mɛ , ɖò nukún xwixwe ɖokpo mɛ , hwenu e kpɛn gudogudo tɔn ɔ na ɖɔ nǔ é . ” — 1 kɔ . 15 : 51 , 52 ."
fínfɔ́n sín kú e nyɔ́ hugǎn é tɛ ka ɖò nukɔn ja ?
"19 égbé ɔ , klisanwun gbejinɔtɔ́ gègě tíìn bo nyí mɛ yí ami dó ɖè ǎ , enɛ wu ɔ , è ylɔ ye bonu ye na kp’acɛ xá klisu ɖò jixwé ǎ ."
"loɔ , ye ɖò te kpɔ́n vivɔnu gbɛ̀ nyanya elɔ tɔn ɖò ‘ aklunɔ sín azǎn gbè . ’"
"mɛɖebǔ sixu tuùn vivɔnu ɔ sín hwenu tawun lě ǎ , amɔ̌ , kúnnuɖenú lɛ xlɛ́ nyì wɛn ɖɔ é ko sɛkpɔ ."
"( 1 tɛ . 5 : 1 - 3 ) enɛ gudo ɔ , fínfɔ́n sín kú alɔkpa ɖevo na tíìn , enɛ wɛ nyí ɖɔ è na fɔ́n mɛ lɛ wá gbɛ̀ dó palaɖisi ayikúngban jí tɔn ɖé mɛ ."
mɛ e è na fɔ́n sín kú lɛ é na ɖó nukúnɖiɖo bo na huzu mɛ maɖóblɔ̌ bo sɔ́ na kú ɖě ǎ .
é ɖò wɛn ɖɔ enɛ na nyí fínfɔ́n sín kú e nyɔ́ hú ɖěɖee jɛ wá yì ɖò hwexónu bɔ ‘ è fɔ́n nyɔnu ɖé lɛ sín mɛ e kú lɛ é nú ye ’ bɔ mɛ enɛ lɛ lɛ́ wá kú ɖò nukɔnmɛ é . — ebl . 11 : 35 .
etɛwu mǐ ka sixu ɖeji ɖɔ fínfɔ́n sín kú na yì ɖò tito jí ?
"20 hwenu e biblu ɖò xó ɖɔ dó fínfɔ́n sín kú dó jixwé wu wɛ é ɔ , é ɖɔ ɖɔ mɛ ɖěɖee fɔ́n gbɔn mɔ̌ lɛ é ɔ , “ mɛ ɖokpo ɖokpo na nɔ tɛn éɖesunɔ tɔn mɛ . ” ( 1 kɔ . 15 : 23 ) mǐ sixu ɖeji ɖɔ fínfɔ́n sín kú ayikúngban jí tɔn ɖesu na nyí ɖò tito jí ."
nukúnɖiɖo jiwǔ ɖé wɛ .
sunnu gbejinɔtɔ́ hwexónu tɔn e ɖó nǔwukpikpé bo na nɔ nǔ nu lɛ é na fɔ́n jɛ nukɔn bo na d’alɔ bɔ è na bló tuto nú togun mawu tɔn ɖò gbɛ̀ yɔyɔ̌ ɔ mɛ wɛ à ?
bɔ mɛ ɖěɖee ma sɛ̀n jehovah kpɔ́n ǎ lɛ é ka lo ?
hwetɛnu ye ka na fɔ́n ? fitɛ ye ka na fɔ́n dó ?
è sixu kàn nǔ gègě byɔ .
é na nyɔ́ hugǎn ɖɔ è ni nɔte bo kpɔ́n lee nǔ lɛ na nyí gbɔn é à cé ?
mǐ sixu ɖeji ɖɔ akpàkpà sɔ́ mɛ sín nǔ ɖé wɛ é na nyí ɖɔ mǐ ni sɔ́ nukún mǐtɔn dó mɔ lee jehovah na wá wà nǔ enɛ lɛ gbɔn é .
nukúnɖiɖo tɛ a ka ɖó dó fínfɔ́n sín kú wu ?
"21 amɔ̌ dìn hwɛ̌ ɔ , mǐ ɖó na bló bɔ nùɖiɖi e mǐ ɖó nú jehovah e gbɔn jezu jí bo na mǐ ganjɛwu ɖɔ mɛkúkú lɛ ɖò flǐn emitɔn mɛ é na syɛn d’eji ."
"( jaan 5 : 28 , 29 ; 11 : 23 ) jezu xlɛ́ ɖɔ jehovah kpéwú bo na fɔ́n mɛkúkú lɛ , bo ɖɔ dó ablaxamu , izaki kpo jakɔbu kpo wu gbè ɖokpo ɖɔ “ mawu nukɔn ɔ , ye bǐ wɛ ɖò gbɛ̀ . ”"
"( luk . 20 : 37 , 38 ) dìn hwɛ̌ ɔ , mǐ ɖó hwɛjijɔ taji ɖé bo na ɖɔ pɔlu ɖɔhun ɖɔ : ‘ un ɖò nukún ɖó mawu wɛ ɖɔ é na wá fɔ́n mɛ ɖagbe lɛ , kpodo mɛ nyanya lɛ kpo sín kú . ’ — mɛ . 24 : 15 ."
un jó nǔ lɛ dó nyì gudo bo xwedó aklunɔ ɔ
mɛ e tɔn wɛ é felix fajardo
"“ enyi a yì mawuxó ɖɔ gbé hǔn , ma sɔ́ lɛkɔ wá fí ó ."
"adǎn e tɔ́ ce gblɔ́n nú mì , bɔ un wá gbeta ɔ kɔn bo tɔ́n sín xwégbe é nɛ ."
azɔn nukɔntɔn e un jó nǔ lɛ dó nyì gudo bo xwedó aklunɔ ɔ é nɛ .
xwè 16 kpowun wɛ un ɖó hwenɛnu .
nɛ̌ nǔ enɛ ka jɛ gbɔn ?
mi nú má tinmɛ nú mi .
"mǐ zán gbɛ̀ e bɔkun é ɖé ɖò finɛ , ɖó akwɛyózó ɖò nǔ gbà wɛ hwe ɔ nu ."
winnyawinnya mɛ wɛ un ɖè bɔ ahwan bɛ́ .
ahwankpá japon tɔn tɔ́n ahwan philippines .
"amɔ̌ , ɖó gletoxo mǐtɔn jɛ gblolo tawun wutu ɔ , ahwan ɔ wà nǔ dó mǐ wu tlɔlɔ ǎ ."
"mǐ ɖó hladio , televiziɔn kpo xójlawema ɖě kpo ǎ ; enɛ wu ɔ , mɛ ɖevo lɛ sín nu wɛ mǐ nɔ sè xó dó ahwan e ɖò yiyi wɛ é wu ɖè ."
"nyì wɛ nyí vǐ wegɔ ɔ ɖò vǐ tantɔn e mɛjitɔ́ ce lɛ jì é mɛ , bɔ gǎn’paa ce kpo gǎn’máa ce kpo kplá mì hwenu e un ɖó xwè tantɔn é bɔ un nɔ ye gɔ́n ."
"katolika wɛ mǐ nɔ yì , amɔ̌ , gǎn’paa ce nɔ gbɛ́ hwɛ nú sinsɛn ɖě ǎ , bo nɔ yí wema sinsɛn ɖevo tɔn e xɔ́ntɔn tɔn nɔ na ɛ lɛ é ."
"un flín ɖɔ é xlɛ́ mì alɔnuwema protection , sécurité kpo dévoilées kpo ɖò tagalog - gbè mɛ , * bo lɛ́ xlɛ́ mì biblu ɖé ."
mɔ̌ wiwa zɔ́n bɔ un jló na xwedó jezu . — jaan 10 : 27 .
un kplɔ́n lee un na xwedó aklunɔ ɔ gbɔn é
japon nu lɛ jó tò ɔ dó ɖò 1945 .
gǎn’paa ce dó wusyɛn lanmɛ nú mì ɖɔ nyì ni yì .
"enɛ wu ɔ , un yì ."
"táan kpɛɖé ɖò enɛ gudo ɖò décembre 1945 ɔ , gbɛ̌ta kúnnuɖetɔ́ jehovah tɔn lɛ tɔn ɖé gosin angat bo wá ɖɔ mawuxó ɖò gletoxo mǐtɔn mɛ ."
"kúnnuɖetɔ́ mɛxomɔ ɖé wá xwé mǐtɔn gbè , bo tín nǔ mɛ nú mǐ dó nǔ e ɖɔ wɛ biblu ɖè bo ɖɔ “ azǎn gudogudo tɔn lɛ ” é wu . ( 2 tim . 3 : 1 - 5 ) é ylɔ mǐ ɖɔ mǐ ni wá biblu kpinkplɔn ɖé tɛnmɛ ɖò gletoxo e sɛkpɔ mǐ é ɖé mɛ ."
"mɛjitɔ́ ce lɛ yì ǎ , amɔ̌ , nyɛ yì ."
"mɛ 20 mɔ̌ wɛ wá , bɔ ɖé lɛ ɖò ye mɛ kàn nǔ byɔ dó biblu jí ."
"ðó un ma mɔ nǔ jɛ nǔ e wu ɖɔ xó dó wɛ ye ɖè lɛ é bǐ wu ǎ wutu ɔ , un ɖɔ ɖɔ un na yì xwé ."
"amɔ̌ , hwenɛnu pɛ́ɛ́ ɔ , ye jɛ han axɔsuɖuto ɔ tɔn ɖé jì jí ."
"han ɔ dɔn mì tawun , bɔ un gbɔ bo lɛ́ nɔte ."
"ee ye jihan bo xoɖɛ gudo é ɔ , è byɔ mɛ lɛ bǐ ɖɔ ye ni wá kplé ɖé tɛnmɛ ɖò angat ɖò aklunɔzángbe e na bɔ d’ewu é ."
mǐ mɛ gègě ɖi zɔnlin nú kilomɛtlu tantɔn bo yì kplé ɔ tɛnmɛ ɖò xwé xwédo cruz tɔn tɔn gbè .
é jiwǔ nú mì ɖɔ yɔkpɔvu e ɖò mɛ 50 e wá kplé ɔ tɛnmɛ lɛ é mɛ é lɔ tlɛ nɔ na xósin dó nǔ e gɔ́ngɔ́n bo ɖò biblu mɛ lɛ é jí .
"ee un yì kplé gègě gudo é ɔ , nɔví damian santos e nyí gbexosin - alijitɔ́ mɛxomɔ ɖé bo ko nyí tokpɔnlagán ɖ’ayǐ é byɔ mì ɖɔ nyì na dɔ́ xwé emitɔn gbè ."
"ðò hwe enɛ nu ɔ , gègě mǐtɔn yawu yì nukɔn ɖò nugbǒ bǐbɛ̌mɛ tɔn biblu tɔn lɛ kpinkplɔn mɛ ."
"kplé yɔywɛ ɖé lɛ gudo kpowun ɔ , nɔví lɛ kanbyɔ nyì kpo mɛ ɖevo lɛ kpo ɖɔ : “ mi jló na bló baptɛm à ? ”"
"( kolo . 3 : 24 ) mǐ yì tɔsisa e sɛkpɔ finɛ é ɖé mɛ , bɔ mǐ mɛ wè bló baptɛm ɖò 15 février 1946 ."
"mǐ mɔ nǔ jɛ wu ɖɔ ɖó mǐ bló baptɛm bo nyí klisanwun wutu ɔ , mǐ ɖó na jla wɛn ɖò gbesisɔmɛ jezu ɖɔhun ."
"nǔ enɛ e wà wɛ un ɖè é nyɔ́ tɔ́ ce sín nukúnmɛ ǎ , bɔ é ɖɔ : “ a kpò ɖò vǔ dín bo na ɖɔ mawuxó ."
"gɔ́ na ɔ , è nylɔ́ we dó tɔ̀ mɛ wɛ ko nyí ɖɔ a huzu wɛnjlatɔ́ ǎ . ”"
un tinmɛ n’i ɖɔ jlǒ mawu tɔn wɛ nyí ɖɔ mǐ ni jla wɛnɖagbe axɔsuɖuto tɔn tɔn .
( mat . 24 : 14 ) un ɖɔ gɔ́ na ɖɔ : “ un ɖó na ɖè akpá e un dó nú mawu é . ”
hwenɛnu wɛ tɔ́ ce gblɔ́n adǎn e xó un ɖɔ ɖò bǐbɛ̌mɛ é nú mì .
é kanɖeji bo na sú ali dó mì nú un ma sɔ́ ɖɔ mawuxó ɖě ó .
"bɔ enɛ wɛ zɔ́n bɔ un jó nǔ lɛ dó nyì gudo azɔn nukɔntɔn ɔ , bo nya nǔ gbigbɔ tɔn lɛ gbé ."
ye dó wusyɛn lanmɛ nú nyì kpo vǐ nyɔnu yetɔn kpɛví bǐ e nɔ nyí nora é kpo ɖɔ mǐ ni bɛ́ gbexosin - alijitɔ́zɔ́ .
mǐ mɛ wè lɛ bɛ́ gbexosin - alijitɔ́zɔ́ ɖò 1er novembre 1947 .
"nora ɖò sinsɛnzɔ́ wà wɛ ɖò tò ɖevo mɛ , bɔ nyɛ kpò ɖò gudo nɔ nú wɛnɖagbejijlazɔ́ ɔ wɛ ɖò angat ."
ali ðevo e hun nú mì bɔ un na jó nǔ lɛ dó nyì gudo é
"hwenu e un bɛ́ gbexosin - alijitɔ́zɔ́ ɔ b’ɛ bló xwè atɔn gudo é ɔ , earl stewart , ee nyí nɔví sunnu ɖé bo gosin alaxɔ mɛ é xwlé xóɖiɖɔ ɖé gbɛtɔ́ 500 jɛji ɖò tokplétɛn angat tɔn ."
"xwè tɛnwe kpowun jɛn un yì azɔ̌mɛ na , amɔ̌ , hwɛhwɛ wɛ mɛ̌si e nɔ kplɔ́n nǔ mǐ lɛ é nɔ dó glɛnsigbe ."
nǔ ɖevo e zɔ́n bɔ glɛnsigbe ce kpɔ́n te é wɛ nyí ɖɔ mǐ ɖó wema junjɔn biblu jí lɛ kaka ɖé ɖò tagalog - gbè mɛ ǎ .
"enɛ wu ɔ , un kplɔ́n wema enɛ lɛ gègě dó glɛnsigbe mɛ ."
"mɔ̌ mɛ ɔ , un yì nukɔn tawun ɖò glɛnsigbe mɛ bo tín xóɖiɖɔ enɛ mɛ , bo lɛ́ wá wà mɔ̌ ɖò hweɖevolɛnu ."
"gbè e gbè un tín xóɖiɖɔ nɔví stewart tɔn mɛ é ɔ , é ɖɔ nú agun xá ɔ mɛ tɔn ɖɔ alaxɔ ɖò nɔví sunnu gbexosin - alijitɔ́ wè ba wɛ ɖò betɛli ."
"nǔ e wu wɛ é wɛ nyí ɖɔ ye na d’alɔ hwenu e mɛsɛ́dó lɛ na yì kpléɖókpɔ́ 1950 tɔn e sín xota nyí nukɔnyiyi yɛhwexɔsuɖuto ɔ tɔn é , ɖò new york , états - unis é . un nyí ɖokpo ɖò mɛ e è ylɔ lɛ é mɛ ."
"dìn ɔ , un ko lɛ́ jó fí e má mì é dó , bo na yì d’alɔ ɖò betɛli ."
"un wá betɛli ɖò 19 juin 1950 , bo bɛ́ azɔ̌ yɔyɔ̌ ɖé ."
"betɛli ɔ ɖò ayikúngban e gblǒ tɔn nyí ɛtáa ɖokpo jɛji é jí , bɔ xwé xóxó ɖé ɖ’emɛ , lobɔ atín ɖaxó ɖaxó lɛ lɛlɛ̌ dó ."
nɔví sunnu tlɛnnɔ 12 mɔ̌ wɛ ɖò sinsɛnzɔ́ wà wɛ ɖò finɛ .
"enɛ gudo ɔ , sín gǎn tɛnnɛ mɛ mɔ̌ ɔ , un nɔ w’azɔ̌ ɖò avɔnyaxɔsa bo nɔ li avɔ lɛ ."
un nɔ lɛ́ wà nǔ ɖokpo ɔ ɖò hwelɛkɔ lɛ .
"hwenu e mɛsɛ́dó lɛ tlɛ lɛkɔ sín kpléɖókpɔ́ akɔjɔkplé tɔn ɔ gudo é ɔ , un lɛ́ kpó ɖò sinsɛnzɔ́ wà wɛ ɖò betɛli ."
"un nɔ bɛ́ xójlawema lɛ dó wemakpo mɛ , bonu è na sɛ́dó gbɔn pósu , un nɔ kpé nukún dó nǔ e è zɔ́n lɛ é wu , bo lɛ́ w’azɔ̌ ɖò fí e è nɔ yí mɛ ɖè é ; un nɔ wà nǔ ɖebǔ e è ɖɔ má wà é ."
un gosin philippines bo yì wemaxɔmɛ galadi tɔn
"ðò 1952 ɔ , é víví nú mì ɖɔ è ylɔ nyì kpo nɔví sunnu ayizɛ́n ɖevo kpo sín philippines bonu mǐ na yì wemaxɔmɛ galadi tɔn sín klasi 20gɔ́ ɔ ."
nǔ e mǐ mɔ bo lɛ́ wà ɖò états - unis lɛ é gègě nyí nǔ yɔyɔ̌ bo lɛ́ nyí jonɔ nú mǐ .
"nugbǒ ɔ , nǔ lɛ gbɔn vo tawun nú nǔ e un tuùn ɖò gletoxo ce mɛ lɛ é ."
nyì kpo wemaxɔmɛvigbɛ́ lɛ kpo ɖò galadi
"ði kpɔ́ndéwú ɔ , mǐ ɖó na kplɔ́n nǔ e ma má alɔ nú mǐ ɖ’ayǐ ǎ lɛ é zinzan , ɖi nǔnyamɔ kpo nǔ e è nɔ zán dó ɖa nǔ lɛ é kpo ."
lee ayǐ mɛ nɔ cí é lɔ ka lɛ́ gbɔn vo tawun .
"gbè ɖokpo zǎnzǎn ɔ , un tɔ́n sín xɔ mɛ , bo mɔ bɔ fí bǐ wé foo bo nyɔ́ kpɔ́n ."
azɔn nukɔntɔn e un mɔ laglasi linfin é nɛ .
"enɛ gudo ɔ , un wá mɔ ɖɔ gbɛmɛ fá , bo fá kaka ."
mɛ̌si lɛ nɔ zán wlɛnwín nùkplɔnmɛ tɔn ɖagbe lɛ .
mǐ kplɔ́n lee mǐ na nɔ ba dò nú nǔ ganji bo na nɔ lɛ́ kplɔ́n nǔ ganji gbɔn é .
é ɖò gaàn ɖɔ azɔ̌ e è kplɔ́n mǐ ɖò galadi é d’alɔ mì bɔ un kpɔ́n te d’eji ɖò gbigbɔ lixo .
"mɔ̌ mɛ ɔ , ɖò juillet 1953 ɔ , un yì kpléɖókpɔ́ togun gbɛ̀ yɔyɔ̌ ɔ tɔn tɔn e è bló ɖò tokpɔnlaví ɖokpo ɔ mɛ é ."
"ðò kpléɖókpɔ́ ɔ gudo ɔ , un lɛkɔ yì azɔ̌ ɖevo wà gbé ɖò philippines ."
un jó vivo mɛ e un ðè ð’ayǐ é dó
"nɔví e ɖò alaxɔ ɔ mɛ lɛ é ɖɔ nú mì ɖɔ : “ dìn ɔ , a na yì wà nukúnkpénuwutɔ́zɔ́ . ”"
"enɛ lɛ́ hun ali nú mì bɔ un sɔ́ afɔ dó afɔdo aklunɔ ɔ tɔn mɛ , ɖó éyɛ gbɔn tò e ɖò zɔ lɛ é kpo toxo e ɖò zɔ lɛ é kpo mɛ , bo d’alɔ lɛngbɔ̌ jehovah tɔn lɛ ."
"( 1 pi . 2 : 21 ) è sɔ́ azɔ̌ d’así nú mì bonu má kpé nukún dó lɛdo ɖé wu , finɛ wɛ nyí luçon central sín gbě ɖaxó ɖé jí , tɔtɛntinto e kló hugǎn ɖò philippines é nɛ ."
"tokpɔn bulacan tɔn , nueva ecija tɔn , tarlac tɔn kpo zambales tɔn kpo ɖ’emɛ ."
"nú un na yì toxo enɛ lɛ ɖé lɛ mɛ ɔ , un ɖó na xò sókan sierra madre tɔn lɛ zlɛ ."
mɔ̌to e è nɔ dó kpaà lɛ é ɖě nɔ yì fí enɛ lɛ ǎ .
"enɛ wu ɔ , un nɔ kanbyɔ mɛ e nɔ kun mɔ̌to ɖaxó lɛ é ɖɔ un sixu jinjɔn atín e ye bɛ́ dó mɔ̌to yetɔn lɛ mɛ é jí à jí ."
"hwɛhwɛ ɔ , ye nɔ yí gbè , amɔ̌ , mɔ̌to enɛ lɛ mɛ zinzɔn nɔ na vivo ɖebǔ mɛ ǎ ."
agun lɛ gègě nyí agun kpɛví e è ɖó ayǐ yɔyɔ̌ lɛ é .
"enɛ wu ɔ , nú un d’alɔ nɔví lɛ bonu ye bló tuto kplé lɛ kpo sinsɛnzɔ́ kúnnuɖegbe tɔn kpo tɔn ganji ɔ , é nɔ sù nukún yetɔn mɛ ."
"nukɔnmɛ ɔ , è sɛ́ mì dó lɛdo ɖé mɛ , bɔ un na kpé nukún dó xá bicol tɔn ɔ bǐ wu ."
kánɖó ɖěɖee jɛ gblolo bɔ gbexosin - alijitɔ́ titewungbe lɛ jɛ azɔ̌ wà jí ɖò fí e è ma ko w’azɔ̌ mǐtɔn ɖè ǎ lɛ é wɛ ɖò finɛ hugǎn .
"ðò xwé ɖokpo gbè ɔ , adado ɖokpo géé e ɖò finɛ é wɛ nyí dò e nu è fɔ kpò wè nyì é ."
"hwenu e un xá kpò lɛ jí é ɔ , ye jɛ dò ɔ mɛ , bɔ nyì lɔ jɛ mɛ ."
é byɔ táan gègě ɖò así ce cobɔ un lɛ̀ wǔ bo sɔgbe nú zǎnzǎn nùɖuɖu ɔ !
"hwenɛnu ɔ , é nyí gbexosin - alijitɔ́ titewungbe ɖò toxo dumaguete tɔn mɛ , bɔ un yì kpɔ́n ɛ ."
"enɛ gudo ɔ , mǐ wlan nǔ sɛ́dó mǐɖée nú táan ɖé , bɔ ɖò 1956 ɔ , mǐ wlí alɔ ."
"finɛ ɔ , mǐ ɖó na fán só lɛ bo ɖi zɔnlin gègě , amɔ̌ , awǎjijɛ ɖaxó ɖé wɛ é nyí ɖɔ nyì kpo asì ce kpo wà sinsɛnzɔ́ nú nɔví ɖěɖee ɖò xá e jɛ gblolo lɛ é mɛ é ."
è ylɔ mǐ bonu mǐ na lɛ́ wà sinsɛnzɔ́ ðò betɛli
"ee mǐ zán xwè ɛnɛ mɔ̌ ɖò tomɛyiyizɔ́ ɔ mɛ gudo é ɔ , mǐ mɔ mɛylɔwema ɖé bo na wà sinsɛnzɔ́ ɖò alaxɔ mɛ ."
"enɛ wu ɔ , janvier 1960 wɛ nyí hwenu e mǐ bɛ́ sinsɛnzɔ́ betɛli tɔn e wu mǐ kpó ɖè dìn é é ."
"ðò xwè lɛ vlamɛ ɔ , azɔ̌wiwa xá nɔví sunnu e kpé nukún dó azɔ̌ syɛnsyɛn lɛ wu lɛ é kplɔ́n nǔ gègě mì ."
nora wà azɔ̌ vovo lɛ ɖò betɛli .
"ee un ɖò betɛli é ɔ , mawu dó nú mì bɔ un sɔ́ nukún ce dó mɔ ali jiwǔ e nu nugbǒ ɔ yì nukɔn ɖè ɖò philippines é ."
"hwenu e un ma ko da asì ǎ bo wá betɛli azɔn nukɔntɔn é ɔ , wɛnjlatɔ́ 10 000 mɔ̌ wɛ ɖò tò ɔ bǐ mɛ ."
"amɔ̌ dìn ɔ , wɛnjlatɔ́ 200 000 jɛji wɛ ɖò philippines , bɔ mɛ kanweko mɔkpan e ɖò sinsɛnzɔ́ wà wɛ ɖò betɛli lɛ é ɖò gudo nɔ nú wɛnɖagbejijlazɔ́ e ɖò taji é wɛ ."
"ðó azɔ̌ ɔ ɖò nukɔn yì wɛ ɖò xwè lɛ vlamɛ wutu ɔ , xɔ e ɖò betɛli ɔ lɛ é sɔ́ wá kpé ǎ ."
"enɛ wu ɔ , hagbɛ̌ alixlɛ́mɛtɔ́ ɔ ɖɔ mǐ ni ba fí e mǐ na gbá xwé yɔyɔ̌ e na kló hugǎn é ɖé ɖó é ."
"nukúnkpénuwutɔ́ wemazínxɔsa ɔ tɔn kpo nyì kpo gbɔn xwè e ɖò alaxɔ ɔ kpá , fí e chine nu gègě nɔ nɔ é gbè bo kanbyɔ ɖɔ mɛɖé jló na sà ayikúngban tɔn vlafo à jí ."
"mǐ ka mɔ mɛɖebǔ ǎ , bɔ xwétɔ́ ɖokpo tlɛ ɖɔ nú mǐ ɖɔ : “ chine nu lɛ nɔ sà nǔ ǎ ."
nǔ wɛ mǐ nɔ xɔ . ”
"amɔ̌ gbè ɖokpo ɔ , mǐ ɖó nukún tɔn ɖebǔ ǎ bɔ xwétɔ́ ɖé kanbyɔ mǐ ɖɔ mǐ jló na xɔ ayikúngban emitɔn à jí , ɖó é jló na sɛ̀ tɛn yì états - unis wutu ."
enɛ hun nǔ sín nǔ e mǐ ma lin ɖɔ é na jɛ kpɔ́n ǎ é ɖé nu .
"xwétɔ́ ɖevo wá gbeta ɔ kɔn ɖɔ emi lɔ na sà , bo dó wusyɛn lanmɛ nú mɛ ɖevo e lɛlɛ̌ dó è lɛ é ɖɔ ye lɔ ni sà ."
"ðò táan kpɛɖé gudo ɔ , alaxɔ ɔ gbló d’eji hú lee é ɖè ɖ’ayǐ é azɔn atɔn jɛji ."
un kudeji ɖɔ jehovah mawu wɛ jló bɔ nǔ cí mɔ̌ .
"nú mǐ lɛkɔ yì 1950 ɔ , nyì wɛ nyí yɔkpɔvu hugǎn , ɖò hagbɛ̌ xwédo betɛli tɔn ɔ tɔn lɛ mɛ ."
"dìn ɔ , asì ce kpo nyì kpo wɛ nyí mɛ e nyí mɛxo hugǎn lɛ é ."
jǒ e un jó nyiɖée dó bɔ aklunɔ ɔ kplá mì yì fí ɖebǔ e jló è é vɛ́ nú mì ɖebǔ ǎ .
"nugbǒ ɔ , mɛjitɔ́ ce lɛ nya mì sín xwé yetɔn gbè , amɔ̌ , jehovah ka na mǐ xwédo ɖaxó e mɛ nùɖitɔ́ hàtɔ́ lɛ ɖè é ɖé ."
"un xò nǔ kpɔ́n kpɛví ɖé lɔ vɔ́vɔ́ ǎ , ɖó jehovah nɔ na mǐ nǔ e sín hudo mǐ ɖó é bǐ , ɖò azɔ̌ ɖebǔ e è sɔ́ d’así nú mǐ ɔ kɔn ."
"nǔ enɛ lɛ e jehovah na nyì kpo nora kpo kpodo xomɛnyínyɔ́ kpo é sù nukún mǐtɔn mɛ tawun , bɔ mǐ nɔ dó wusyɛn lanmɛ nú mɛ ɖevo lɛ ɖɔ ye lɔ ni tɛ́n jehovah kpɔ́n . — mal . 3 : 10 ."
jezu ylɔ tokwɛyitɔ́ e nɔ nyí matie levíi é bo ɖɔ : “ xwedó mì . ”
nɛ̌ é ka wà nǔ gbɔn ?
"é “ site , bo jó nǔ bǐ dó , lobo xwedó [ jezu ] . ”"
"( luk . 5 : 27 , 28 ) ali ɖokpo ɔ lɛ ɖɔhun hun nú nyì lɔ bɔ un dó wusyɛn lanmɛ nú mɛ ɖevo lɛ kpo ayi bǐ kpo ɖɔ ye ni wà nǔ ɖokpo ɔ , bá ɖu vivǐ nyɔna gègě tɔn ."
kpo awǎjijɛ kpo wɛ un kpò ɖò alɔ ɖó wɛ ɖò nukɔnyiyi nugbǒ ɔ tɔn mɛ ɖò philippines
"kúnnuɖetɔ́ jehovah tɔn lɛ wɛ ɖè wema enɛ lɛ tɔ́n , wema enɛ lɛ ka sɔ́ tíìn dìn ǎ ."
décembre 2017
xota nùkplɔnkplɔn tɔn lɛ nú : 29 janvier – 25 février 2018
côte d’ivoire
côte d’ivoire wɛ nyí tò e nɔ lɛ̀ cacao gle hugǎn é ; cacao ɔ wɛ è nɔ zán dó bló cokoláa na .
è nɔ xya kwín tɔn lɛ dó hwesivɔ gbè bonu ye ni mɔ tɛn dó xú .
gbexosin - alijitɔ́ ɖé ɖò nǔ taji e ɖò alɔnuwema wɛnɖagbe mɛ lɛ é xwlé azɔ̌watɔ́ ɖé wɛ
11 133
28 274
76 526
klisanwun lɛ ka sixu kpɔ́n nǔ e è nɔ sɔ́ dó vǐkpo mɛ ( dispositif intra - utérin alǒ diu ) dó glɔ́n ali nú xò mimɔ é dó mɔ nǔ e sɔgbe xá mawuxówema ɔ é à ?
"ðò ninɔmɛ elɔ mɛ ɔ , klisanwun asú kpo asì kpo ɖokpo ɖokpo sixu da nǔ e kúnkplá xó enɛ lɛ é kpo nugbodòdó biblu tɔn lɛ kpo kpɔ́n ."
"ðò hwenu e sunnu kpo nyɔnu kpo nukɔntɔn ɔ ɖò ayikúngban jí é ( kpo hwenu e sìn vɔ gbɛ̀ bɔ mɛ tantɔn gán é kpo gudo ) ɔ , jehovah ɖegbe ɖɔ : “ mi jì , mi gbà kún . ”"
( bǐb . 1 : 28 ; 9 : 1 ) biblu ɖɔ ɖɔ gbeɖiɖe enɛ kàn klisanwun lɛ ǎ .
"enɛ wu ɔ , asú kpo asì kpo ɖokpo ɖokpo wɛ na wá gbeta nǔ e ye na zán dó ɖó dogbó nú lee xwédo yetɔn na d’agba gbɔn é tɔn kɔn , alǒ , ɖɔ hwenu e ye na jì vǐ dó é ."
nǔ tɛ lɛ jí ye ka ɖó na lin tamɛ dó ?
klisanwun lɛ ɖó na zán nugbodòdó biblu tɔn lɛ dó da nǔ ɖebǔ e ye na zán dó bló tuto hwenu e ye na jì vǐ dó lɛ é tɔn kpɔ́n .
"mɔ̌ mɛ ɔ , ye na nyì alɔ nú wlɛnwín e na wá zɔ́n xoɖiɖe lɛ é ."
jlǒ sísɔ́ dó ɖè xò gbà sɛ́n biblu tɔn e ɖɔ xó dó sísí ɖiɖó nú gbɛ̀ wu é .
klisanwun lɛ na jló na gblé gbɛ̀ dó nú kɛ́n e na wá sù bo nyí vǐ bɔ è na wá jì sɔ é ǎ . ( tín .
"20 : 13 ; 21 : 22 , 23 ; ðɛh ."
"139 : 16 , nwt ; jel . 1 : 5 ) è ka hɛn ɔ è na zán nǔ e è nɔ sɔ́ dó vǐkpo mɛ é à ?"
mǐ ɖɔ xó dó xó enɛ jí ɖò atɔxwɛ ( flansegbe ) 1er septembre 1979 ( wexwɛ 30 - 31 ) tɔn mɛ .
xota ɔ ɖɔ ɖɔ è kún tuùn lee diu enɛ ɔ nɔ w’azɔ̌ gbɔn é ganji ó .
"mɛ e tuùn azɔ̌ ɖò ali enɛ nu é gègě ɖɔ ɖɔ diu ɔ nɔ bló bɔ nùɖé nɔ jɛ ɖò vǐkpo ɔ mɛ , bɔ enɛ nɔ glɔ́n ali nú afɔnasin ( sperme ) sunnu ɔ tɔn bonu é ma yì nyɔnu ɔ sín azin ( ovule ) kɔn bonu vǐkɛ́n ( spermatozoïde ) tɔn lɛ ɖokpo byɔ mɛ ó ."
"enyi vǐkɛ́n ɔ ma ka byɔ azin nyɔnu ɔ tɔn mɛ ǎ ɔ , kɛ́n sixu jɛ nyɔnu ɔ wu ǎ ."
"amɔ̌ , kúnnuɖenú ɖé lɛ xlɛ́ ɖɔ vǐkɛ́n ɔ sixu byɔ azin ɔ mɛ hweɖelɛnu ."
"enyi diu ɔ kpó ɖò finɛ ɔ , é sixu glɔ́n ali nú azin e mɛ vǐkɛ́n ko byɔ é , bonu é ma yì fí e é nɔ nɔ ɖò vǐkpo ɔ mɛ é ó , bɔ é sɔ́ na sù lee xò nɔ sù gbɔn é ǎ ."
"enyi è ɖó susu kɛ́n ɖé tɔn te ɔ , é cí xoɖiɖe ɖɔhun ."
xota enɛ sú ta na ɖɔ : “ klisanwun ayijlɔjlɔnɔ ee ɖò tamɛ lin dó diu zinzan jí wɛ lɛ é ɖó na zɔ́n dó sísí e biblu ɖɔ ɖɔ è ni ɖó nú nǔ mímɛ́ e gbɛ̀ nyí é jí dó da nǔ enɛ lɛ bǐ kpɔ́n . ” — ðɛh . 36 : 10 .
"sín hwenu e xota enɛ tɔ́n ɖò 1979 é ɔ , nukúnnúmɔjɛnǔmɛ ɖé lɛ ka ko tíìn ɖò nùnywɛ xwitixwiti linu , alǒ , dotóozɔ́wiwa ka ko ɖó nukɔnyiyi ɖé lɛ à ?"
"sín hwenɛnu ɔ , diu alɔkpa wè ɖevo ko lɛ́ tíìn ."
ðokpo tíìn bɔ è bló ganvɔ d’ewu bɔ enɛ gbakpé ɖò états - unis ɖò 1988 .
"gɔ́ na ɔ , ɖevo lɛ́ tɔ́n ɖò 2001 bɔ enɛ nɔ tún sìn ɖé ."
"ee wu ganvɔ ɖè é : lee mǐ ko ɖɔ gbɔn é ɔ , é cí ɖɔ diu nɔ bló bɔ é nɔ vɛwǔ nú afɔnasin ɔ bɔ é na xò vǐkpo ɔ zlɛ bo yì mɔ azin nyɔnu ɔ tɔn ɖɔhun ."
"gɔ́ na ɔ , ganvɔ diu e wu è bló ganvɔ ɖó é tɔn nɔ hu vǐkɛ́n e ɖò afɔnasin ɔ mɛ lɛ é . * è ɖɔ ɖɔ diu enɛ nɔ lɛ́ huzu ada nú nǔ e mɛ vǐ nɔ nɔ ɖò vǐkpo ɔ mɛ é ."
ee nɔ tún sìn alɔkpa ɖé é : diu alɔkpa ɖé lɛ tíìn bo ɖó sìn alɔkpa ɖé bɔ é nɔ cí ee è nɔ mɔ ɖò atínkɛ́n ee è nɔ nu dó glɔ́n ali nú xò mimɔ lɛ é mɛ é ɖɔhun .
diu enɛ lɛ nɔ tún sìn ɔ dó vǐkpo ɔ mɛ .
é cí ɖɔ diu alɔkpa enɛ nɔ hu azin nyɔnu ɖé lɛ tɔn ɖɔhun .
"enyi azin ɔ ma ka ɖò finɛ ǎ ɔ , vǐkɛ́n sixu byɔ mɛ ǎ ."
"gɔ́ nú enɛ ɔ , è ɖɔ ɖɔ sìn e ɖò diu enɛ lɛ mɛ é nɔ bló bɔ nǔ e mɛ vǐ nɔ nɔ ɖò vǐkpo ɔ mɛ é nɔ sɛ̀ wún . * é nɔ lɛ́ bló bɔ sìn kpinkpɛn e nɔ nɔ vǐkpoli ɔ nu é nɔ syɛn , bɔ mɔ̌ mɛ ɔ , é nɔ sú ali dó afɔnasin ɔ bonu é ma gosin nyɔnuxwé ɔ mɛ bo byɔ vǐkpo ɔ mɛ ó ."
nǔ vovo enɛ lɛ e xó mǐ ɖɔ lɛ é yì xú ɖěɖee diu alǎnɔ ɔ nɔ wà é jí .
"lee mǐ ko ɖɔ gbɔn é ɔ , é cí ɖɔ diu alɔkpa wè lɛ bǐ wɛ nɔ huzu ada nú nǔ e mɛ vǐ nɔ nɔ ɖò vǐkpo ɔ mɛ é ."
"amɔ̌ , enyi azin nyɔnu ɔ tɔn wá bonu vǐkɛ́n ɔ byɔ mɛ ɔ ka lo ?"
"é sixu byɔ vǐkpo ɔ mɛ , bo ka na kpéwú bo na yì fí e é na nɔ tawun ɖò vǐkpo ɔ mɛ é ǎ ."
"enɛ wu ɔ , mɛɖebǔ sixu ɖɔ bo tɛ afɔ jí ɖɔ diu e wu ganvɔ ɖè é alǒ ee nɔ tún sìn é kún sixu zɔ́n gbeɖé bonu vǐkɛ́n ɔ gɔn azin ɔ mɛ byɔ ó ǎ ."
"é ɖò mɔ̌ có , kúnnuɖenú xlɛ́ ɖò nùnywɛ xwitixwiti linu ɖɔ , ɖó nǔ ɖěɖee xó mǐ ɖɔ wá yì lɛ é wutu ɔ , é kún nɔ yá bonu è nɔ zán diu mɔhun lɛ bo lɛ́ mɔ xò ó ."
"klisanwun asú kpo asì kpo e ɖò tamɛ lin dó diu zinzan jí wɛ lɛ é sixu ɖɔ xó xá dotóo e tuùn azɔ̌ ɖò ali enɛ nu é , dó diu ɖěɖee è nɔ zán ɖò xá yetɔn mɛ lɛ é , lè e ɖ’emɛ lɛ é kpo awovinú ɖěɖee ɖ’emɛ nú nyɔnu ɔ lɛ é kpo jí ."
"asú kpo asì kpo ɔ ɖó na ɖó nukún ɖɔ mɛ ɖevo , kaka jɛ dotóo ɔ ɖesu jí na ɖɔ nǔ e ye na wà é nú ye ǎ ."
"( hlɔ . 14 : 12 ; ga . 6 : 4 , 5 ) mɛɖesunɔ sín xó wɛ ."
"asú kpo asì kpo ɔ ɖesu wɛ na wá gbeta yetɔn kɔn , bo na hɛn dó ayi mɛ ɖɔ emi na hɛn xomɛ mawu tɔn hun , bo lɛ́ ɖó ayixa mímɛ́ ɖé ɖò nukɔn tɔn . — sɔ́ jlɛ́ dó 1 timɔtée 1 : 18 , 19 , nwt ; 2 timɔtée 1 : 3 wu ."
alixlɛ́mɛ wema e nɔ ɖɔ nǔ dó lanmɛ na nɔ ganji wu ɖò angleterre é ɖé ɖɔ : “ diu e wu ganvɔ ɖè hugǎn é nɔ w’azɔ̌ hugǎn 99 ɖò kanweko jí .
"ðó diu e ɖó sìn alɔkpa ɖé é nɔ bló bɔ nǔ e mɛ vǐ nɔ nɔ ɖò vǐkpo ɔ mɛ é nɔ sɛ̀ wún wutu ɔ , dotóo ɖé lɛ nɔ wlan nú nyɔnu e da asú alǒ ɖěɖee ma da asú ǎ bɔ glegbe jijɛ nɔ vɛwǔ na lɛ é bonu é na d’alɔ ye ."
"mɛjitɔ́ lɛ mi , mi d’alɔ vǐ mitɔn lɛ nú ye ni ðó ‘ nùnywɛ e nɔ kplá mɛ , bɔ è nɔ mɔ hwlɛngán é ’"
"“ sín hwenu e a ɖò vǔ ɔ wɛ a ko tuùn nùwlanwlan mímɛ́ lɛ ; ye hɛn ɔ , ye na na nùnywɛ e nɔ kplá mɛ , bɔ è nɔ mɔ hwlɛngán . . . ɔ we . ” — 2 tim ."
3 : 15 .
"han lɛ : 141 , 134"
etɛ ka nyí tinmɛ . . .
è ni tuùn nùwlanwlan mímɛ́ lɛ tɔn ?
è ni kplɔ́n bo mɔ ɖɔ nugbǒ wɛ tɔn ?
"è ni ɖó nùnywɛ e nɔ kplá mɛ , bɔ è nɔ mɔ hwlɛngán é tɔn ?"
etɛwu mɛjitɔ́ ɖé lɛ ka nɔ xò nǔ kpɔ́n hwenu e vǐ yetɔn lɛ jló na zé yeɖée jó nú mawu lobo bló baptɛm é ?
biblu kplɔntɔ́ afatɔ́n mɔkpan wɛ nɔ zé yeɖée jó nú jehovah bo nɔ bló baptɛm .
"ye mɛ gègě nyí mɛ winnyawinnya ɖěɖee è kplɔ́n bɔ ye sù dó nugbǒ ɔ mɛ , bo wá gbeta ɔ kɔn lobo na zán gbɛzán e nyɔ́ hugǎn lɛ é é ."
"( ðɛh . 1 : 1 - 3 ) nú mɛjitɔ́ klisanwun ɖé wɛ nú we ɔ , é ɖò wɛn ɖɔ a ɖò nukún ɖó hwenu e vǐ sunnu alǒ vǐ nyɔnu towe na bló baptɛm é wɛ . — sɔ́ jlɛ́ dó 3 jaan 4 wu ."
"2 amɔ̌ , nùɖé lɛ sixu nɔ wá ɖu ayi mɛ nú we ."
"vlafo a ko mɔ bɔ mɛ winnyawinnya ɖé lɛ bló baptɛm , bo ka wá jɛ nǔ xò kpɔ́n jí ɖò nukɔnmɛ ɖɔ nùnywɛnú jɛn é ka nyí ɖɔ è ni zán gbɛ̀ sɔgbe xá nugbodòdó mawu tɔn lɛ à jí ."
ye mɛ ɖé lɛ tlɛ wá jó nugbǒ ɔ dó lɔ .
"enɛ wu ɔ , a sixu xò nǔ kpɔ́n ɖɔ vǐ emitɔn na bɛ́ klisanwun gbɛ̀ wezun ɔ , bɔ nukɔnmɛ ɔ , é sixu wá ɖyɔ kaka bɔ wanyiyi nukɔntɔn e é ɖó nú nugbǒ ɔ é na wá bú ."
"é sixu wá cí klisanwun xwè kanweko nukɔntɔn ɔ tɔn e ɖò agun efɛzi tɔn mɛ , bɔ jezu ɖɔ xó elɔ dó ye wu lɛ é ɖɔhun : “ a sɔ́ ɖó wanyiyi lee a ɖó gbɔn ɖò bǐbɛ̌mɛ é ǎ . ”"
"( nǔɖe . 2 : 4 ) nɛ̌ a ka sixu dó gǎn bonu nǔ mɔhun ma wá jɛ ó , lobo d’alɔ vǐ towe bonu é ni “ sù . . . bo na mɔ hwlɛngán yí ” gbɔn ? ( 1 pi . 2 : 2 , 3 ) bo na dó mɔ xósin ɔ ɔ , mi nú mǐ ni gbéjé kpɔ́ndéwú timɔtée tɔn kpɔ́n ."
“ a ko tuùn nùwlanwlan mímɛ́ lɛ ”
3 . ( a ) ninɔmɛ tɛ lɛ mɛ timɔtée ka huzu klisanwun ɖé ɖè ? nɛ̌ é ka yí nùkplɔnmɛ klisanwun tɔn lɛ gbɔn ? ( b ) akpáxwé nùkplɔnkplɔn tɔn atɔn tɛ lɛ wu wɛ pɔlu ɖè wě xá timɔtée dó ?
3 é cí ɖɔ ɖò 47 h.m . hwenu e mɛsɛ́dó pɔlu yì lisitli azɔn nukɔntɔn ɔ é wɛ timɔtée tuùn sinsɛn klisanwun tɔn ɔ ɖɔhun .
timɔtée sixu kpó ɖò winnyawinnya mɛ hwe ɔ nu cobo ka nɔ zé éɖée bǐ jó nú nǔ e kplɔ́n wɛ é ɖè é .
"xwè wè gudo ɔ , é huzu tomɛyitɔ́ gbɛ́ pɔlu tɔn ."
"sín hwenu e a ɖò vǔ ɔ wɛ a ko tuùn nùwlanwlan mímɛ́ lɛ [ akpáxwé biblu tɔn e è wlan dó ebléegbe mɛ é ] ; ye hɛn ɔ , ye na na nùnywɛ e nɔ kplá mɛ , bɔ è nɔ mɔ hwlɛngán gbɔn nǔ ɖi nú klisu jezu gblamɛ ɔ we . ” ( 2 tim . 3 : 14 , 15 ) ðǒ ayi wu ɖɔ pɔlu kɛnu dó nǔ elɔ lɛ wu : ( 1 ) nùwlanwlan mímɛ́ lɛ tuùntuùn , ( 2 ) kplɔnkplɔn bo mɔ ɖɔ nugbǒ wɛ nǔ e è kplɔ́n lɛ é nyí , kpo ( 3 ) nùnywɛ e nɔ kplá mɛ , bɔ è nɔ mɔ hwlɛngán gbɔn nǔ ɖi nú klisu jezu gblamɛ ɔ ɖiɖó kpo ."
"hwenu e a ɖò nǔ kplɔ́n vǐ towe lɛ wɛ é ɔ , azɔ̌wanú tɛ lɛ a ka mɔ ɖɔ ye nyɔ́ zán ?"
"4 ðó a nyí mɛjitɔ́ klisanwun ɖé wutu ɔ , a na ba ɖɔ vǐ towe ni tuùn nùwlanwlan mímɛ́ lɛ , ye wɛ nyí akpáxwé biblu tɔn e è wlan dó ebléegbe mɛ é kpo akpáxwé biblu tɔn e è wlan dó glɛkigbe mɛ é kpo ɖò égbé ."
"nú ye na bo tlɛ nyí yɔkpɔvu tawun ɔ , è sixu kpɔ́n nǔwukpikpé yetɔn bo kplɔ́n nǔ bǐbɛ̌mɛ tɔn e kúnkplá mɛ e xó biblu ɖɔ lɛ é kpo tan lɛ kpo é ye ."
tutoblonunu jehovah tɔn ko na azɔ̌wanú ɖěɖee mɛjitɔ́ lɛ sixu zán bo na d’alɔ vǐ yetɔn lɛ é ye .
a sixu lin tamɛ dó ee ɖò gbè towe mɛ lɛ é ɖé lɛ jí .
flín ɖɔ nukúnnúmɔjɛnǔmɛ e ɖò xó mawu tɔn mɛ é jí wɛ è ɖó na zɔ́n dó dó sɔnǔ nú kancica syɛnsyɛn ɖé xá jehovah .
"“ kplɔ́n , bo mɔ ðɔ nugbǒ wɛ é nyí ”"
"5 . ( a ) etɛ ka nyí tinmɛ è ni “ kplɔ́n , bo mɔ ɖɔ nugbǒ wɛ é nyí ” tɔn ? ( b ) nɛ̌ mǐ ka wà gbɔn bo tuùn ɖɔ timɔtée kplɔ́n , bo mɔ ɖɔ nugbǒ wɛ nyí wɛnɖagbe e kúnkplá jezu é ?"
5 nukúnnúmɔjɛnǔmɛ e ɖò nùwlanwlan mímɛ́ lɛ mɛ é ɖò taji .
"amɔ̌ , nǔ gbigbɔ tɔn lɛ kpinkplɔn vǐ mɛtɔn lɛ byɔ azɔ̌ hú nǔ kpinkplɔn ye dó gbɛtɔ́ e xó biblu ɖɔ lɛ é kpo tan e ɖò biblu mɛ lɛ é kpo wu ."
"timɔtée lɛ́ “ kplɔ́n , bo mɔ ɖɔ ” nǔ e è kplɔ́n emi lɛ é ɔ , “ nugbǒ wɛ é nyí . ”"
"ðò gbè dòdó ɔ mɛ ɔ , tinmɛ xógbe enɛ tɔn wɛ nyí “ è ni ganjɛwu ” alǒ “ è ni kudeji bo lɛ́ ɖeji ɖɔ nùɖé nyí nugbǒ . ”"
sín vǔ ɖokpoo wɛ timɔtée ko mɔ nǔ jɛ akpáxwé biblu tɔn e è wlan dó ebléegbe mɛ é mɛ .
"amɔ̌ , ɖò hweɖenu ɔ , kúnnuɖenú e é xokplé lɛ é na ɛ ganjɛwu bɔ é kudeji ɖɔ jezu wɛ nyí mɛsiya ɔ ."
"ðò ali ɖevo nu ɔ , nǔ e jí é kú dó é gɔ́ sò nú nukúnnúmɔjɛnǔmɛ tɔn ."
"nugbǒ ɔ , nǔ e jí timɔtée kú dó bɔ é kúnkplá wɛnɖagbe ɔ lɛ é syɛn ɖesu b’ɛ zɔ́n bɔ é bló baptɛm bo huzu ahwanvu ɖé , lobo gɔ́ nú pɔlu ɖò mɛsɛ́dózɔ́ ɔ mɛ ."
nɛ̌ a ka sixu d’alɔ vǐ towe lɛ bɔ ye na kudeji ɖɔ nǔ e ye kplɔ́n ɖò xó mawu tɔn mɛ lɛ é nyí nugbǒ gbɔn ?
"6 lee è kplɔ́n timɔtée gbɔn é ɔ , nɛ̌ a ka sixu d’alɔ vǐ towe lɛ bɔ ye na kudeji ɖɔ nugbǒ wɛ nyí nǔ e ye ɖi nǔ na lɛ é gbɔn ?"
"jɛ nukɔn hwɛ̌ ɔ , nɔ ɖó suúlu ."
"è nɔ kú dó nùɖé jí ɖò zǎn ɖokpo mɛ kpowun ǎ ; mɔ̌ jɛn ɖó hwɛ ko kú dó nǔ e a ɖi nǔ na é jí kpowun wutu ɔ , kúnkan towe lɔ na ɖu gǔ tɔn ǎ é nɛ ."
vǐ ɖokpo ɖokpo ɖó na nɔ “ ba dò nú nǔ bǐ céɖécéɖé ” bo na kú dó nugbǒ biblu tɔn lɛ jí .
( xà 1 tɛsalonikinu lɛ 5 : 21 . )
"ðó a nyí mɛjitɔ́ ɖé wutu ɔ , a ɖó azɔ̌ taji ɖé ɖò ali enɛ nu , ɖò taji ɔ , hwenu e vǐ towe lɛ nɔ kàn nǔ byɔ we é ."
"7 , 8 . ( a ) nɛ̌ mɛjitɔ́ klisanwun ɖé ka ɖexlɛ́ ɖɔ emi ɖó suúlu ɖò hwenu e é ɖò vǐ nyɔnu tɔn kplɔ́n wɛ é gbɔn ? ( b ) a ka ko mɔ ɖɔ emi ɖó hudo suúlu mɔhun tɔn kpɔ́n à ?"
"7 thomas e nyí tɔ́ nú nyɔnuví xwè 11 mɛví ɖé é ɖɔ : “ vǐ nyɔnu ce nɔ kanbyɔ mì ɖɔ , ‛ nǔ lɛ jɔ nú yeɖée xó e è nɔ ɖɔ é ɔ , enɛ yɛkan mɛ wɛ jehovah ka gbɔn bo bló bɔ nǔ e ɖò gbɛ̀ lɛ é dó tíìn à ? ’ alǒ ‛ etɛwu mǐ ma ka nɔ ɖ’alɔ ɖò nǔ e mɛ ɖevo lɛ nɔ wà ɖò tò ɔ mɛ lɛ é mɛ ( ɖi gǎn sísɔ́ mɔ̌ ) , bo na mɔ tɛn dó vɔ́ nǔ lɛ blóɖó ǎ ? ’"
"hweɖelɛnu ɔ , un ɖó na hɛn nu ce bo ma wá na xósin e na zɔ́n bɔ nukɛtɛn na hán ɛ lɛ é ó ."
"è na ɖɔ ɔ , è tuùn nǔ gègě dó nugbǒ ɔ wu kpowun wɛ na zɔ́n bɔ è na kú dó nugbǒ ɔ jí ǎ ."
"amɔ̌ , è nɔ kú dó nùɖé jí hwenu e è ɖó kúnnuɖenú klewun klewun sukpɔ́ dó nǔ ɔ jí é . ”"
"8 lee thomas ɖexlɛ́ gbɔn é ɔ , nǔ kpinkplɔn mɛ nɔ byɔ suúlu ."
"nugbǒ ɔ , é ɖò taji ɖɔ klisanwun lɛ bǐ ni ɖó suúlu ."
( kolo . 3 : 12 ) thomas ɖó ayi wu ɖɔ é na byɔ ɖɔ è ni ɖɔ xó ɖó kpɔ́ azɔn mɔkpan nú táan ɖé .
"é ɖó na zán mawuxówema ɔ dó jlɛ́ xó dó xó wu xá vǐ nyɔnu tɔn , bonu é na dó kú dó nǔ e kplɔ́n wɛ é ɖè lɛ é jí ."
"thomas ɖɔ : “ hwenu e mǐ jɛ nǔ taji lɛ jí é ɔ , nyì kpo asì ce kpo nɔ jló na tuùn nú vǐ nyɔnu mǐtɔn ɖi nǔ nú nǔ e kplɔ́n wɛ é ɖè é dóó , bo lɛ́ mɔ nǔ jɛ ye wu à jí ."
"enyi é kàn nǔ byɔ ɔ , é nɔ nyɔ́ tawun ."
nɛ̌ a ka sixu bló gbɔn bɔ xó mawu tɔn na byɔ ayi vǐ towe lɛ tɔn mɛ ?
"9 nú mɛjitɔ́ lɛ nɔ kplɔ́n vǐ yetɔn lɛ kpo suúlu kpo ɔ , vǐ lɛ na kpé nǔ wu , bo na jɛ nǔ mɔ jɛ “ lee [ nùɖiɖi ɔ ] gbló sɔ é , lee é ɖiga sɔ é , lee é yì jǐ sɔ é , kpodo lee é gɔ́ngɔ́n sɔ é kpo wu ” jí kpɛɖé kpɛɖé . ( efɛ ."
3 : 18 ) mǐ sixu nɔ ba nǔ e na sɔgbe xá xwè e vǐ lɛ ɖó é kpo nǔwukpikpé yetɔn kpo lɛ é .
"nú ye jɛ nǔ e kplɔ́n wɛ ye ɖè lɛ é jí kú dó jí ɔ , ye na kpé nǔ wu hugǎn bo na nɔ jɛhun dó nǔ e ye ɖi nǔ na lɛ é jí ɖò mɛ ɖevo lɛ nukɔn , kaka jɛ azɔ̌mɛvigbɛ́ yetɔn lɛ jí ."
"( 1 pi . 3 : 15 ) ði kpɔ́ndéwú ɔ , vǐ towe lɛ ka sixu zán biblu dó tín nǔ e nɔ jɛ ɖò kú gudo é mɛ nú mɛ à ?"
"tinmɛ e ɖò biblu ɔ mɛ lɛ é ka nɔ zawě nú ye à ? * xó mawu tɔn sísɔ́ dó ayi vǐ towe tɔn mɛ na byɔ suúlu , amɔ̌ , gǎndido lɛ ka xɔ akwɛ . — sɛ́n . 6 : 6 , 7 ."
"10 é ɖò wɛn ɖɔ kpɔ́ndéwú towe lɛ́ ɖò taji hwenu e a ɖò gǎn dó wɛ , bonu vǐ towe na kú dó nǔ jí é ."
"stephanie , ee nyí nɔ nú vǐ nyɔnu atɔn é tinmɛ ɖɔ : “ sín hwenu e vǐ ce lɛ kpó ɖò vǔ bǐ é wɛ un nɔ kanbyɔ nyiɖée ɖɔ , ‘ un ka nɔ ɖɔ xó nú vǐ ce lɛ dó nǔ e wu un kudeji ɖɔ jehovah tíìn é , wanyiyi tɔn kpo ali jlɔjlɔ tɔn lɛ kpo wu à ?"
"nú un ma kú dó nǔ jí ǎ ɔ , un sixu ɖó nukún ɖɔ vǐ ce lɛ lɔ na wà mɔ̌ ǎ . ”"
"“ nùnywɛ e nɔ kplá mɛ , bɔ è nɔ mɔ hwlɛngán ɔ ”"
etɛ ka nyí nùnywɛ ? etɛwu mǐ ka sixu wá gbeta ɔ kɔn ɖɔ é kún nyí xwè e mɛɖé ɖó é kpowun wɛ na zɔ́n bɔ é na zin ó ?
"11 lee mǐ ko mɔ gbɔn é ɔ , timɔtée ɖó ( 1 ) nukúnnúmɔjɛnǔmɛ e ɖò mawuxówema ɔ mɛ lɛ é , bo ( 2 ) lɛ́ kú dó nǔ e é ɖi nǔ na lɛ é jí ."
"amɔ̌ , etɛ ɖɔ wɛ pɔlu ka ɖè bo ɖɔ nùwlanwlan mímɛ́ lɛ sixu zɔ́n bɔ timɔtée ɖó “ nùnywɛ e nɔ kplá mɛ , bɔ è nɔ mɔ hwlɛngán . . . ɔ ” ?"
"12 étude perspicace des écritures akpáxwé 2gɔ́ ɔ tinmɛ ɖɔ , nú è ɖɔ nùnywɛ xó ɖò biblu mɛ ɔ , nǔ elɔ lɛ nɔ ɖ’emɛ , “ nǔwukpikpé ɔ bo na zán nùtuùntuùn kpo nukúnnúmɔjɛnǔmɛ kpo dó ɖeɖɛ tagba lɛ , b’ɛ na kpa mɛ , è ni nyì alɔ nú awovinú lɛ alǒ kpá kɛ́n nú ye , è ni kpéwú bo wlí nǔ e gbé nya wɛ è ɖè lɛ é alǒ ɖè wě xá mɛ ɖevo lɛ bonu ye wà mɔ̌ ."
é nyí flijɛ xlojijɔ tɔn . ”
22 : 15 ) é ɖò gaàn ɖɔ nùnywɛ e nyí flijɛ xlojijɔ tɔn é sixu nyí kúnnuɖenú e xlɛ́ ɖɔ mɛɖé zin é tɔn .
"nukɔnyiyi ɖò gbigbɔ lixo ɔ , é nyí xwè wɛ nɔ xlɛ́ ǎ , loɔ , sísí e mɛ ɔ nɔ ɖó nú jehovah é kpo gbesisɔmɛ e é nɔ ɖè bo na setónú nú gbeɖiɖe tɔn lɛ é kpo wɛ nɔ ɖexlɛ́ . — xà ðɛhan 111 : 10 ."
nɛ̌ mɛ winnyawinnya ɖé ka sixu ɖexlɛ́ ɖɔ emi ɖó nùnywɛ e na zɔ́n bɔ emi na mɔ hwlɛngán é gbɔn ?
"13 mɛ winnyawinnya ɖěɖee zin ɖó bǎ ɖé mɛ ɖò gbigbɔ lixo lɛ é ɔ , jlǒ yetɔn lɛ alǒ kɔgbidinúmɛ hagbɛ̌ yetɔn lɛ tɔn nɔ zɔ́n bonu ye nɔ ‘ xò yì aɖísi , bo nɔ xò yì amyɔ , lee aslɔkɛ́ nɔ doya nú tɔjihun gbɔn é ɖɔhun ǎ . ’ ( efɛ ."
"4 : 14 ) é nyɔ́ wà ɔ , ɖó ye “ ko tuùn nǔ ɖagbe ɖò nǔ nyanya mɛ , gbɔn nǔwiwa yetɔn lɛ gblamɛ , bɔ é ko má ye ” wutu ɔ , ye nɔ yì nukɔn ɖò gbigbɔ lixo ."
"( ebl . 5 : 14 ) ye nɔ ɖexlɛ́ ɖɔ emi ɖò gǎn dó wɛ bo na zin gbɔn gbeta e nùnywɛ kpé lɛ é kɔn wíwá gblamɛ , é na bo tlɛ nyí ɖɔ mɛjitɔ́ yetɔn lɛ alǒ mɛxomɔ ɖevo lɛ ma ɖò ye mɔ wɛ ǎ ɔ nɛ ."
( fili . 2 : 12 ) é ɖò dandan ɖɔ è ni ɖó nùnywɛ alɔkpa enɛ có bá mɔ hwlɛngán .
( xà nùnywɛxó 24 : 14 . )
nɛ̌ a ka sixu d’alɔ vǐ towe lɛ bɔ ye na ɖó nùnywɛ enɛ gbɔn ?
"jɛ nukɔn hwɛ̌ ɔ , tɛ́n kpɔ́n bo tinmɛ nugbodòdó ɖěɖee junjɔn biblu jí lɛ é nú vǐ towe lɛ nyì wɛn ."
"gbɔn xó e a nɔ ɖɔ lɛ é kpo kpɔ́ndéwú towe kpo gblamɛ ɔ , nǔ ye ni tuùn ɖɔ hwi lɔ sɔ́ nugbodòdó e ɖò xó mawu tɔn mɛ lɛ é dó ɖó towe . — hlɔ . 2 : 21 - 23 ."
etɛwu gǎn e mɛjitɔ́ ɖé na fɔ́n bo na ɖò didó wɛ é ka xɔ akwɛ ?
( kpɔ́n akpáxwé 14 - 18 )
"14 , 15 . ( a ) nǔ taji tɛ lɛ jí mɛ winnyawinnya e ɖò linlin wɛ bo na bló baptɛm é ɖé ka ɖó na lin tamɛ dó ? ( b ) nɛ̌ a ka sixu d’alɔ vǐ towe lɛ bɔ ye na lin tamɛ dó nyɔna e ɖò tónúsíse nú sɛ́n mawu tɔn lɛ mɛ é jí gbɔn ?"
"14 é ɖò mɔ̌ có , é na byɔ azɔ̌ ɖò así towe hú nǔ e nyí nǔ ɖagbe é kpo nǔ e nyí nǔ nyanya é kpo ɖiɖɔ nú vǐ towe ."
a ɖó na lɛ́ d’alɔ ye bɔ ye na lin tamɛ dó nùkanbyɔ lehun lɛ jí : ‘ etɛwu biblu ka ɖɔ ɖɔ è ni nyì alɔ nú nùwalɔ ɖěɖee sixu dɔn mɛ dó jlǒ agbaza tɔn wiwa mɛ lɛ é ?
"etɛ wɛ zɔ́n bɔ un kudeji ɖɔ nugbodòdó biblu tɔn lɛ nyí nú ɖagbe ce hwebǐnu ? ’ — eza . 48 : 17 , 18 ."
"15 è ɖó na lɛ́ d’alɔ vǐ e ɖó jlǒ bo na bló baptɛm é ɖé bɔ é na lin tamɛ dó nǔ ɖevo jí , é wɛ nyí nǔ e é nɔ lin dó azɔ̌ e klisanwun nyínyí nɔ byɔ lɛ é wu é ."
lè tɛ lɛ wɛ ɖ’emɛ ?
vɔsisa tɛ lɛ é ka nɔ byɔ ?
nɛ̌ lè lɛ ka zɛ vɔsisa lɛ wu flàflá gbɔn ?
"( mak . 10 : 29 , 30 ) nǔ enɛ lɛ wɛ nyí nǔ ɖěɖee mɛɖé sixu mɔ ɖò baptɛm tɔn gudo é ."
"enɛ wu ɔ , nǔ ɖagbe tawun wɛ é na nyí ɖɔ è ni lin tamɛ dó nǔ mɔhun lɛ jí cobo ɖè afɔ taji enɛ ."
"hwenu e è d’alɔ vǐ lɛ bɔ ye gbéjé nyɔna e ɖò tónúsíse mɛ lɛ é kpo nǔ e tónúmase nɔ jì lɛ é kpo kpɔ́n ganji gudo é ɔ , é na bɔwǔ bɔ yeɖesu na kú dó nǔ jí ."
etɛ lɛ jí ye ka na kú dó ?
"nugbodòdó biblu tɔn lɛ nyí nú lè yetɔn hwebǐnu . — sɛ́n . 30 : 19 , 20 ."
hwenu e mɛ winnyawinnya e bló baptɛm é ðé ðò nǔ xò kpɔ́n wɛ é
"nú vǐ e bló baptɛm é ɖé sín nùɖiɖi jɛ xixo jí ɔ , etɛ mɛjitɔ́ lɛ ka ɖó na gbéjé kpɔ́n ?"
"16 nú ɖò baptɛm vǐ sunnu towe alǒ vǐ nyɔnu towe tɔn gudo ɔ , é jɛ nǔ xò kpɔ́n dó nùɖé lɛ wu jí ɔ ka lo ?"
"ði kpɔ́ndéwú ɔ , mɛ winnyawinnya e bló baptɛm é ɖé sixu jɛ nǔ gbɛ̀ ɔ tɔn lɛ kpɔ́n dó mɔ nǔ e nɔ dɔn mɛ é jí , alǒ , jɛ nǔ xò kpɔ́n jí ɖɔ nùnywɛnú jɛn é ka nyí ɖɔ è ni zán gbɛ̀ sɔgbe xá nugbodòdó biblu tɔn lɛ à jí . ( ðɛh ."
"73 : 1 - 3 , 12 , 13 ) nú mɛjitɔ́ ɖé wɛ nú we hǔn , tuùn ɖɔ lee emi nɔ ɖeɖɛ nǔxokpɔ́n mɔhun lɛ gbɔn é wɛ na zɔ́n bɔ vǐ sunnu , alǒ , vǐ nyɔnu towe na wá gbeta ɔ kɔn bo na yí wǎn nú nùɖiɖi towe hugǎn , alǒ , ɖó wǔ zɔ na ."
"kanɖeji bo ma nú xó enɛ dɔn adɔn wá hwi kpo vǐ towe kpo tɛntin ó , nú é kpó ɖò vǔ alǒ é nyí mɛ winnyawinnya ɔ nɛ ."
nǔ e gbé a na nya é wɛ nyí ɖɔ a ni nɔ gudo nú vǐ towe kpo wanyiyi kpo bo d’alɔ ɛ bonu é ni kpa ɛ .
"enyi mɛ winnyawinnya ɖé ɖò nǔ xò kpɔ́n wɛ ɔ , nɛ̌ mɛjitɔ́ lɛ ka sixu d’alɔ ɛ gbɔn ?"
17 é ɖò wɛn ɖɔ mɛ winnyawinnya e bló baptɛm é ɖé d’akpá dó nùjɔnǔ mɛ bo zé éɖée jó nú jehovah .
"é ɖexlɛ́ dó akpá enɛ mɛ ɖɔ emi na yí wǎn nú mawu , bo sɔ́ jlǒ tɔn wiwa ɖó ta hú nǔ ɖevo ɖebǔ ."
( xà maki 12 : 30 . )
"jehovah nɔ kpɔ́n akpá enɛ dó mɔ nǔ vlɛkɛsɛ́ɛ ɖé kpowun ǎ , mɔ̌ jɛn mɛ e dó akpá ɔ é lɔ ma ɖó na sɔ́ dó mɔ nǔ vlɛkɛsɛ́ɛ ɖé ǎ é nɛ . ( nùt ."
"5 : 3 , 4 ) nɔ flín nǔ mɔhun vǐ towe , ɖò hwenu e é jɛxa dó é , bo lɛ́ wà mɔ̌ kpo xomɛnyínyɔ́ kpo ."
"amɔ̌ , hwɛ̌ cobonu a na wà mɔ̌ hǔn , zǎn azɔ̌wanú e tutoblonunu jehovah tɔn ko sɔnǔ na nú mɛjitɔ́ lɛ é ganji ."
"mɔ̌ wiwa sixu hun ali nú we bɔ a na tɛɖɛ̌ lě dò mɛɖée zízé jó nú jehovah , bo bló baptɛm nyí nùjɔnǔ bo lɛ́ ɖó nyɔna lɛ sɔ́ é jí ."
"18 ði kpɔ́ndéwú ɔ , a sixu mɔ wěɖexámɛ e nyɔ́ zán lɛ é ɖò les jeunes s’interrogent — réponses pratiques akpáxwé 1tɔn ɔ sín xota ɖevo lɛ , ee ɖò vivɔnu wema ɔ tɔn bo nɔ nyí “ les parents s’interrogent ” é glɔ ."
é ɖɔ : “ ma yawu wá gbeta ɔ kɔn ɖɔ mɛ winnyawinnya towe gbɛ́ sinsɛn towe ó .
"ðò ninɔmɛ gègě mɛ ɔ , hwɛjijɔ tawun ɖé nɔ tíìn . ”"
é sixu nyí kɔgbidinúmɛ hagbɛ̌ lɛ tɔn .
"hwɛjijɔ ɖevo lɛ sixu nyí mɛɖokponɔ ninɔ , alǒ , é sixu lin ɖɔ klisanwun winnyawinnya ɖevo lɛ ɖò nukɔn yì wɛ ganji ɖò gbigbɔ lixo ."
"ninɔmɛ ɖěɖee sixu zɔ́n bɔ mawu sinsɛn na vɛwǔ , é hwe bǐ ɔ , ɖò dìn lɛ é wɛ hwɛjijɔ enɛ lɛ kàn hugǎn . ”"
"enɛ gudo ɔ , xota ɔ na alixlɛ́mɛ gègě dó lee mɛjitɔ́ klisanwun ɖé sixu d’alɔ mɛ winnyawinnya tɔn e sín nùɖiɖi ɖò xixo wɛ é gbɔn é wu ."
"19 ðó a nyí mɛjitɔ́ ɖé wutu ɔ , azɔ̌ ɖaxó ɖé wɛ a ɖó , bɔ é lɛ́ nyí wǔjɔmɛ ɖé , é wɛ nyí ɖɔ a na kplɔ́n vǐ towe lɛ “ bo gbɛ́ nǔ nú ye , bo na kplɔ́n ye lee aklunɔ jló gbɔn é . ” ( efɛ ."
"6 : 4 ) lee mǐ ko mɔ gbɔn wá yì é ɔ , enɛ byɔ ɖɔ è ni kplɔ́n nǔ e biblu ɖɔ lɛ é ye kpowun ǎ , loɔ , è ni d’alɔ ye bonu ye ni kú dó nǔ e kplɔ́n wɛ ye ɖè lɛ é jí ."
"nǔ e jí ye kú dó lɛ é ɖó na syɛn tawun , ɖó enɛ wɛ na sísɛ́ ye bɔ ye na zé yeɖée jó nú jehovah lobo sɛ̀n ɛ kpo ayi bǐ kpo ."
"xó jehovah tɔn , gbigbɔ mímɛ́ tɔn kpo gǎn e dó wɛ a ɖè bo na d’alɔ vǐ towe lɛ é kpo ni bo zɔ́n bonu ye ni ɖó ‘ nùnywɛ e nɔ kplá mɛ , bɔ è nɔ mɔ hwlɛngán é . ’"
"alixlɛ́mɛ nǔ kpinkplɔn tɔn “ etɛ biblu ka kplɔ́n mɛ tawun ? ” tɔn lɛ nyí azɔ̌wanú ɖagbe lɛ , bo sixu d’alɔ mɛ winnyawinnya lɛ kpo mɛxomɔ lɛ kpo , bɔ ye na mɔ nǔ jɛ nugbǒ biblu tɔn lɛ mɛ bo tín ye mɛ ."
è sixu mɔ ye dó gbè gègě mɛ ɖò jw.org jí .
"mɛ winnyawinnya lɛ emi , “ mi wà azɔ̌ . . . nú hwlɛngán mitɔn ”"
"‘ lee mi nɔ setónú gbɔn tɛgbɛ é ɔ , mi nɔ wà azɔ̌ kpo xɛsi kpo , kpodo sísɔ́sísɔ́ kpan nú hwlɛngán mitɔn na nyí hwlɛngán kpíkpé . ’ — fili ."
2 : 12 .
"han lɛ : 133 , 135"
"baptɛm nyí afɔ taji ɖé có , etɛwu è ma ka ɖó na ɖi xɛsi d’ewu alǒ hɔn na ǎ ?"
etɛwu hwiɖée e a zé jó nú jehovah é ka xɔ akwɛ nú we ?
etɛwu baptɛm ka nyí afɔ taji ɖé bɔ è ɖó na ɖè ?
"xwewu xwewu ɔ , biblu kplɔntɔ́ afatɔ́n donu mɔkpan nɔ bló baptɛm ."
gègě ye mɛ enɛ lɛ tɔn sín xwè ɖò 9 jɛ 19 vlamɛ .
hwi lɔ ɖò ye mɛ wɛ à ?
"baptɛm nyí dandan sín nǔ ɖé nú klisanwun lɛ bǐ , afɔ taji ɖé wɛ bɔ è ɖó na ɖè cobo mɔ hwlɛngán . — mat . 28 : 19 , 20 ; 1 pi . 3 : 21 ."
etɛwu è ma ka ɖó na ɖi xɛsi dó mɛɖée zízé jó nú jehovah wu alǒ hɔn na ǎ ?
"2 nugbǒ wɛ ɖɔ baptɛm nɔ hun ali nú nyɔna gègě , amɔ̌ , é lɛ́ byɔ azɔ̌ ."
ðò ali tɛ nu ?
"ðò baptɛm towe sín azǎn gbè ɔ , a na xósin ɛɛn nú nùkanbyɔ elɔ , “ sɔgbe kpodo vɔsisa jezu klisu tɔn kpo ɔ , a ka ko lɛkɔ sín hwɛ towe lɛ gudo lobo ko zé hwiɖée jó nú jehovah bo na wà jlǒ tɔn à ? ”"
baptɛm towe xlɛ́ zě e a zé hwiɖée jó nú jehovah é .
"akpá ɖé wɛ bɔ a dó dó nùjɔnǔ mɛ ɖɔ emi na yí wǎn nú jehovah , bɔ jlǒ tɔn wiwa na jɛ nukɔn nú nǔ bǐ ɖò gbɛzán towe mɛ ."
enyi akpá vlɛkɛsɛ́ɛ ɖé ǎ .
é ɖò wɛn ɖɔ nǔ kún ɖó na nyí mɔ̌ ó .
hwiɖée sísɔ́ dó alɔ mɛ nú jehovah nyí nùɖé bonu a wà nyì dò gbeɖé ǎ .
lin tamɛ dó nǔ e mɔ̌ ma wà nyí é jí !
mɛ e ma ɖò jehovah glɔ ǎ é ɖò satáan sín acɛ mɛ .
hwlɛngán towe wɛ mya nukún nú awovi ǎ .
nyɔna tɛ lɛ hwiɖée zízé jó nú jehovah ka nɔ hɛn wá ?
3 gudo ninɔ nú jehovah ka cí mɔ̌ ǎ ; lin tamɛ dó nyɔna ɖěɖee a mɔ ɖó a zé hwiɖée jó n’i bo bló baptɛm wu é jí .
"dìn e a ko zé gbɛ̀ towe jó nú jehovah é ɔ , a sixu ɖɔ kpo jiɖiɖe ɖaxó kpo hú ɖ’ayǐ tɔn ɖɔ : ‘ jehovah ɖò jǐ ce , un ɖi xɛsi ǎ ."
etɛ gbɛtɔ́ ka sixu wà nú mì ? ’
( ðɛh . 118 : 6 ) a sɔ́ sixu ɖó wǔjɔmɛ ɖaxó ɖevo hugǎn ɖò gbɛmɛ hú ɖɔ a ni nɔ ahwan mawu tɔn mɛ bonu nǔ towe ni nyɔ́ nukún tɔn mɛ ǎ .
hwiðesunɔ sín xó wɛ
"4 , 5 . ( a ) ali tɛ nu mɛɖée zízé jó nú jehovah ka nyí mɛɖesunɔ sín xó ɖè ? ( b ) wuvɛ̌ tɛ lɛ ma ka nyí mɛ winnyawinnya lɛ kɛɖɛ tɔn ǎ ?"
"4 ðó a bló baptɛm bo nyí klisanwun ɖé wutu ɔ , kancica e a ɖó xá jehovah é nyí xwédo sín nǔɖokan ɖé kabǐ ayikúngban ɖé bɔ a na ɖu gǔ tɔn ǎ ."
"é nyɔ́ wà ɔ , hwiɖesu lɔ mɛ wɛ hwlɛngán towe ɖè dìn , enyi a na bo kpò ɖò mɛjitɔ́ towe lɛ lɔ mɛ ɔ nɛ ."
etɛwu é ka nyí nǔ taji ɖɔ è ni flín enɛ ?
ðó a sixu tuùn wuvɛ̌ e mɛ a na wá gbɔn dín ɖò sɔgudo lɛ é hwebǐnu ǎ .
"ði kpɔ́ndéwú ɔ , enyi a bló baptɛm hwenu e xwè towe ɖò 9 jɛ 13 vlamɛ é ɔ , linlin yɔyɔ̌ lɛ kpo kɔgbidinúmɛ yɔyɔ̌ ɖevo lɛ kpo na wá nú we hwenu e a na ɖò winnyawinnya xwè lɛ xò zlɛ wɛ é ."
"vǐ nyɔnu e ɖó xwè 18 é tinmɛ xó enɛ gbɔn lě : “ nú è ma na gatóo jijizán sín xwè tɔn vǐ ɖé ɖò wemaxɔmɛ ǎ , ɖó é nyí kúnnuɖetɔ́ jehovah tɔn wutu ɔ , é na yá bonu é na vɛ́ n’i ǎ ."
"amɔ̌ , ɖò xwè yɔywɛ ɖé lɛ gudo hwenu e jlǒ xóɖóxámɛ tɔn na wá syɛn n’i hugǎn é ɔ , é na byɔ ɖɔ é ni kudeji hugǎn ɖɔ tónúsíse nú sɛ́n jehovah tɔn lɛ wɛ nyí nǔ ɖagbe hugǎn e jí é na site dó hwebǐnu é . ”"
5 é ɖò wɛn ɖɔ é kún nyí mɛ winnyawinnya lɛ kɛɖɛ wɛ wuvɛ̌ yɔyɔ̌ lɛ nɔ kpannukɔn ó .
mɛxo ɖěɖee bló baptɛm lɛ é gègě nɔ wá mɔ bɔ nǔ e ye ma ɖó nukún ǎ lɛ é nɔ tɛ́n nùɖiɖi yetɔn kpɔ́n .
"mɛtɛnkpɔn mɔhun lɛ sixu nyí alɔwliwli tɔn , lanmɛ na nɔ ganji tɔn , alǒ azɔ̌ tɔn ."
"é ɖò wɛn ɖɔ mɛ lɛ bǐ wɛ ninɔmɛ ɖěɖee na byɔ ɖɔ è ni nɔ gbeji nú jehovah é na wá ba jonɔ , ye na bo ɖó xwè ɖebǔ ɔ nɛ . — ja . 1 : 12 - 14 ."
6 . ( a ) ali tɛ nu zě e a zé hwiɖée jó nú jehovah é ma ka nyí hwenu e gbɛ̀ na nyɔ́ dó é kɛɖɛ xó ǎ ɖè ? ( b ) etɛ filipunu lɛ 4 : 11 - 13 ka sixu kplɔ́n we ?
"enɛ xlɛ́ ɖɔ a ɖɔ nú nǔbǐwukpétɔ́ wɛkɛ ɔ tɔn ɖɔ enyi xɔ́ntɔn emitɔn lɛ kpo mɛjitɔ́ emitɔn lɛ kpo na bo ma sɔ́ ɖò sinsɛn ɛ wɛ ǎ ɔ , emilɛ na kpò ɖ’ewu . ( ðɛh ."
7 jehovah ba ɖɔ a ni nyí xɔ́ntɔn emitɔn .
"amɔ̌ , xɔ́ntɔn tɔn nyínyí sɔyi kpo azɔ̌wiwa nú hwlɛngán hwiɖesunɔ tɔn kpo byɔ gǎndido ."
"enɛ wu wɛ filipunu lɛ 2 : 12 ɖɔ : “ mi nɔ wà azɔ̌ kpo xɛsi kpo , kpodo sísɔ́sísɔ́ kpan nú hwlɛngán mitɔn na nyí hwlɛngán kpíkpé . ”"
"xó enɛ lɛ xlɛ́ ɖɔ a ɖó na gbéjé lee a na lébe nú kancica e ɖò hwi kpo jehovah kpo tɛntin é gbɔn é kpɔ́n , bo nɔ gbeji n’i , nú a na bo tlɛ ɖò mɛtɛnkpɔn ɖebǔ mɔ wɛ ɔ nɛ ."
a sixu ɖeji dó hwiɖée wu dín ǎ .
mɛ e tlɛ ko sɛ̀n mawu nú xwè gègě lɛ é ɖé lɛ tlɛ wá zɛ gbě .
"enɛ wu ɔ , afɔ tɛ lɛ a ka sixu ɖè bo na w’azɔ̌ nú hwlɛngán hwiɖesunɔ tɔn ?"
biblu kplɔnkplɔn ðò taji
etɛ nùkplɔnkplɔn mɛɖesunɔ tɔn ka byɔ ? etɛwu é ka nyí nǔ taji ?
"8 xɔ́ntɔn zunzun xá jehovah nɔ byɔ xóɖɔɖókpɔ́ : è na ɖótó è , bo lɛ́ ɖɔ xó n’i ."
biblu kplɔnkplɔn mɛɖesunɔ tɔn wɛ nyí ali taji e nu mǐ nɔ ɖótó jehovah ɖè é .
"ee a na ɖò mɔ̌ wà wɛ é ɔ , flín ɖɔ biblu kpinkplɔn enɛ kún nyí wemaxɔmɛ sín nùkplɔnkplɔn ɖé kpowun ó ."
"é ɖó na cí ɖɔ a ɖò nǔ kplɔ́n dó tamɛ wɛ , bo na mɔ tɛn dó dín nú tɛnkpɔn wemaxɔmɛ tɔn ɖé ɖɔhun ǎ ."
nùkplɔnkplɔn e nɔ hɛn lè wá é cí tomɛyiyi e hwenu a sixu ba dò nú nǔ bo mɔ jijɔ jehovah tɔn yɔyɔ̌ lɛ é ɖɔhun .
enɛ na d’alɔ we bɔ a na sɛkpɔ mawu bɔ é lɔ na sɛkpɔ we . — ja . 4 : 8 .
nɛ̌ a ka nɔ ɖɔ xó ɖó kpɔ́ xá jehovah ganji gbɔn ?
( kpɔ́n akpáxwé 8 - 11 )
"9 tutoblonunu jehovah tɔn na azɔ̌wanú ɖé lɛ mǐ , bo na dó d’alɔ we bonu a na ɖu lè tuto nùkplɔnkplɔn tɔn ɖagbe ɖé tɔn ."
"ði kpɔ́ndéwú ɔ , “ explore la bible ” e è nɔ mɔ ɖò “ adolescents ” glɔ ɖò jw.org jí é sixu d’alɔ we bɔ a na kplɔ́n nǔ tawun tawun ɖé lɛ ɖò tan biblu tɔn lɛ mɛ ."
"ðò jw.org jí ɔ , alixlɛ́mɛ nùkplɔnkplɔn tɔn “ etɛ biblu ka kplɔ́n mɛ tawun ? ” tɔn lɛ sixu lɛ́ d’alɔ we bɔ a na kú dó nǔ e a ɖi nǔ na lɛ é jí ."
alixlɛ́mɛ nùkplɔnkplɔn tɔn enɛ lɛ sixu d’alɔ we bɔ a na tuùn lee a na tinmɛ nǔ e a ɖi nǔ na lɛ é nú mɛ ɖevo lɛ gbɔn é .
a sixu lɛ́ mɔ nǔ ɖevo lɛ kplɔ́n ɖò xota les jeunes s’interrogent . . .
comment trouver du plaisir à lire la bible ? e tɔ́n ɖò réveillez - vous ! avril 2009 tɔn mɛ é mɛ .
nùkplɔnkplɔn kpo tamɛ linlin kpo nɔ wà nǔ taji ɖé ɖò azɔ̌wiwa dó hwlɛngán towe takúnmɛ mɛ . — xà ðɛhan 119 : 105 .
ðɛxixo ðò taji
etɛwu ɖɛxixo ka nyí nǔ taji nú mɛ e ko bló baptɛm bo nyí klisanwun é ɖé ?
"10 nùkplɔnkplɔn mɛɖesunɔ tɔn wɛ nyí ali e nu mǐ nɔ ɖótó jehovah ɖè é ɖokpo , bɔ ɖɛxixo ka nyí ali e nu mǐ nɔ ɖɔ xó n’i ɖè é ."
"klisanwun ɖé ɖó na kpɔ́n ɖɛxixo dó mɔ nǔ e è na bló mɔ̌ tɔn mɔ̌ tɔn kpowun é ǎ , mɔ̌ jɛn ɖɛxixo ma ka lɛ́ nyí ‘ taɖagbe sín bǒ ’ e na zɔ́n bɔ è na ɖó taɖagbe , bɔ gǎn e dó wɛ è ɖè ɖò ali ɖé lɛ nu é na kpa mɛ ǎ é nɛ ."
"é nyɔ́ wà ɔ , xóɖiɖɔ dó nùjɔnǔ mɛ xá gbɛɖotɔ́ mǐtɔn wɛ é nyí ."
jehovah jló na ɖótó we .
"( xà filipunu lɛ 4 : 6 . ) enyi a ɖò linkpɔ́n alɔkpa ɖé ɖó wɛ ɔ , wěɖexámɛ biblu tɔn e nùnywɛ kpé ɖò ali enɛ nu é wɛ nyí ɖɔ a ni ‘ sɔ́ nǔ linlin towe dó alɔ mɛ nú jehovah . ’"
( ðɛh .
55 : 23 ) a ka ganjɛwu dóó ɖɔ enɛ na d’alɔ à ?
nɔví mǐtɔn livi mɔkpan sixu na jiɖe we ɖɔ enɛ ko d’alɔ emi .
é sixu d’alɔ hwi lɔ !
etɛwu a ka ɖó na nɔ dokú nú jehovah hwebǐnu ?
11 ðɛxixo nɔ hun ali nú we bɔ a na wà nǔ zɛ alɔdo byɔbyɔ jehovah wu .
biblu ɖɔ : “ mi tuùn nǔ e mawu wà nú mi ɔ n’i . ”
"( kolo . 3 : 15 ) hweɖelɛnu ɔ , tagba mǐtɔn lɛ sixu gbà ayi dó nú mǐ sɔmɔ̌ , bɔ mǐ na wɔn nyɔna tobutobu e mǐ ko mɔ lɛ é ."
"etɛwu a ma ka na tɛ́n kpɔ́n bɔ ayihɔngbe ayihɔngbe ɔ , a na ɖó kɛ́n nǔ e mawu wà nú we bɔ a sixu dokú tɔn n’i é atɔn vɔ́vɔ́ jí ǎ ?"
"enɛ gudo ɔ , a na xoɖɛ dó dokú n’i ɖó nyɔna enɛ lɛ wu ."
abigail e ɖó xwè 18 bo ko bló baptɛm hwenu e é ɖó xwè 12 é ɖɔ : “ un mɔ ɖɔ jehovah jɛxa kú e mǐ nɔ dó n’i lɛ é hú mɛ ɖevo ɖebǔ ɖò wɛkɛ ɔ mɛ .
"mǐ ɖó na dokú n’i hwenu e ali tɔn hun lɛ é bǐ , ɖó nǔ e é na mǐ lɛ é wu ."
"un sè nùflínmɛ ɖagbe elɔ gbè ɖokpo : enyi mǐ fɔ́n sɔ bo ɖ’ayi wu ɖɔ mǐ ba nǔ e tamɛ mǐ ma dokú nú jehovah dó égbé ǎ lɛ é bǐ kpò ɔ , etɛ ka na kpò nú mǐ ? ”"
lee nǔ e mɛðesunɔ mɔ kpɔ́n lɛ é xɔ akwɛ gbɔn é
etɛwu é ka nyí nǔ taji ɖɔ a ni lin tamɛ dó lee hwiɖesunɔ mɛtún ɔ ɖɔ́ ɖagbewiwa jehovah tɔn kpɔ́n gbɔn é jí ?
12 axɔsu davidi hwexónu tɔn e mawu hwlɛn sín mɛtɛnkpɔn syɛnsyɛn gègě mɛ é ɖɔ xó elɔ lɛ dó han mɛ : ‘ mi ɖɔ́ jehovah kpɔ́n bo kpɔ́n lee é nyɔ́ sɔ́ é . nǔ nyɔ́ nú mɛ e nɔ hɔn yì sù jehovah é . ’ ( ðɛh .
"hwenu e a nɔ xà biblu kpo wema mǐtɔn lɛ kpo , bo nɔ yì kplé klisanwun tɔn lɛ é ɔ , a nɔ sè wusyɛn dó lanmɛ nú mɛ xó lɛ dó lee mawu d’alɔ mɛ ɖevo lɛ bɔ ye nɔ gbeji gbɔn é wu ."
"amɔ̌ , ee a na ɖò susu wɛ ɖò gbigbɔ lixo é ɔ , é na byɔ ɖɔ hwiɖesunɔ ni ɖó ayi lee jehovah d’alɔ we ɖò gbɛzán towe mɛ gbɔn é wu ."
nɛ̌ hwiɖesunɔ mɛtún ɔ ka ko ɖɔ́ ɖagbewiwa jehovah tɔn kpɔ́n gbɔn ?
13 klisanwun lɛ bǐ ko ɖɔ́ ɖagbewiwa jehovah tɔn kpɔ́n ɖò ali ɖé nu .
enɛ wɛ nyí ɖɔ mawu ylɔ ye bɔ ye sɛkpɔ é kpo vǐ tɔn kpo .
( jaan 6 : 44 ) a ka mɔ ɖɔ xó enɛ lɛ ɖu we à ?
"mɛ winnyawinnya ɖé sixu lin ɖɔ : ‘ jehovah dɔn mɛjitɔ́ ce lɛ , bɔ nyɛ ɖò ye gudo kpowun wɛ . ’"
"amɔ̌ , hwenu e a sɔ́ hwiɖée jó nú jehovah bo bló baptɛm é ɔ , a xlɛ́ ɖɔ emi ɖó wǔjɔmɛ ɔ , bo na ɖó kancica ɖé xá ɛ ."
"dìn ɔ , é wá tuùn we tawun ."
"biblu na jiɖe mǐ ɖɔ : “ mɛ e yí wǎn nú mawu ɔ , mawu tuùn i . ” ( 1 kɔ . 8 : 3 ) nɔ tɛ́n kpɔ́n hwebǐnu bonu tɛn e mɛ a ɖè ɖò tutoblonunu jehovah tɔn mɛ é ni xɔ akwɛ nú we , bo lɛ́ sù nukún towe mɛ ."
nɛ̌ sinsɛnzɔ́ ɔ ka sixu d’alɔ we bɔ nùɖiɖi towe na syɛn gbɔn ?
"14 ali ɖevo e nu a sixu ɖɔ́ ɖagbewiwa jehovah tɔn kpɔ́n ɖè é wɛ nyí ɖɔ , a ni ɖó ayi lee é nɔ nɔ gudo nú we gbɔn , hwenu e a ɖò nǔ e a ɖi nǔ na lɛ é ɖɔ nú mɛ ɖevo lɛ wɛ é wu ."
a sixu wà enɛ ɖò kúnnuɖegbe kpo wemaxɔmɛ kpo .
é nɔ vɛwǔ nú mɛɖé lɛ bɔ ye na ɖekúnnu nú gbɛ̌ yetɔn lɛ ɖò wemaxɔmɛ .
vlafo a sixu tuùn nǔ e wu wɛ é .
a tuùn lee ye na yí wɛn ɔ gbɔn é ǎ .
é sixu vɛwǔ bɔ è na ɖɔ xó nú ahwan ɖaxó ɖé hú ɖɔ è na ɖɔ xó nú azɔ̌mɛvigbɛ́ ɖokpo ɖokpo .
etɛ ka sixu d’alɔ we ?
"15 nukɔntɔn ɔ , lin tamɛ dó nǔ e wu a kú dó nǔ e a ɖi nǔ na lɛ é jí é wu ."
alixlɛ́mɛ nùkplɔnkplɔn tɔn e ɖò jw.org jí lɛ é ka ɖò gbè towe mɛ à ?
"enyi a ma ganjɛwu ǎ hǔn , zǎn hwenu bo kije kpɔ́n ."
"è sɔnǔ nú alixlɛ́mɛ enɛ lɛ bonu ye na d’alɔ we , nú a na lin tamɛ dó nǔ e a ɖi nǔ na lɛ é , nǔ e wu a ɖi nǔ nú ye é kpo lee a sixu tín ye mɛ nú mɛ ɖevo lɛ gbɔn é kpo jí ."
"enyi nǔ e jí a kú dó lɛ é syɛn ganji , bonu a lɛ́ sɔnǔ ganji ɔ , enɛ na sísɛ́ we bɔ a na ɖekúnnu dó nyikɔ jehovah tɔn takúnmɛ . — jel . 20 : 8 , 9 ."
etɛ ka sixu d’alɔ we bɔ a na ɖu ɖò nǔ e a nɔ xò kpɔ́n bo ma nɔ ɖɔ xó dó nùɖiɖi towe lɛ wu ǎ é jí ?
"16 amɔ̌ , enyi a na bo tlɛ sɔnǔ ɔ , é sixu wá jɛ bɔ a lɛ́ xò nǔ kpɔ́n dó nǔ e a ɖi nǔ na lɛ é ɖiɖɔ nú mɛ ɖevo lɛ wu ."
"nɔví nyɔnu e ɖó xwè 18 , bo bló baptɛm hwenu e é ɖó xwè 13 é yí gbè nú xó enɛ ɖɔ : “ un tuùn nǔ e un ɖi nǔ na é , amɔ̌ hweɖelɛnu ɔ , é nɔ vɛwǔ nú mì bɔ un na ɖɔ nǔ e un lin lɛ é . ”"
é ɖɔ : “ un nɔ tɛ́n kpɔ́n kpowun bo sɔ́ nɔ linkpɔ́n dín ǎ .
azɔ̌mɛvigbɛ́ ce lɛ nɔ ɖɔ nǔ e ye nɔ wà lɛ é faà kpowun .
"enɛ wu ɔ , un na ɖɔ nǔ lehun ɖé : ‘ hwenu e un ɖò biblu kplɔ́n wɛ ɖò azǎn ɖě ɔ wu , bo . . . ’"
"hweɖelɛnu ɔ , ye nɔ kàn nǔ byɔ d’ewu ."
nɛ̌ linlin e a nɔ ɖó dó nùɖiɖi towe wu é ka sixu d’alɔ we bɔ a na ɖɔ xó nú mɛ ɖevo lɛ gbɔn ?
"17 ee a na ɖò sísí ɖó nú mɛ ɖevo lɛ wɛ bɔ nǔ yetɔn na ɖò ayi mɛ ɖu nú we wɛ é ɔ , é na wá bɔkun nú ye hugǎn bɔ ye na ɖótó we ."
"olivia e ɖó xwè 17 bo bló baptɛm hwenu e xwè tɔn ɖò 9 jɛ 13 vlamɛ é ɖɔ : “ ð’ayǐ ɔ , xɛsi nɔ ɖi mì hwebǐnu ɖɔ enyi un dɔn biblu dó xóɖɔɖókpɔ́ ɖé mɛ ɔ , mɛ lɛ na kpɔ́n mì dó mɔ mawuví kɔxée . ”"
"enɛ gudo ɔ , é sɔ́ nɔ lin nǔ kpɔ́n gbɔn mɔ̌ ǎ ."
"olivia sɔ́ nɔ sɔ́ ayi dó xɛsi tɔn jí sɔmɔ̌ ǎ , é nyɔ́ wà ɔ , é lin tamɛ gbɔn lě : “ mɛ winnyawinnya gègě tuùn nǔ ɖebǔ dó kúnnuɖetɔ́ jehovah tɔn lɛ wu ǎ ."
"nǔ nyí mɔ̌ ɔ , ye sixu mɔ ɖɔ mǐ kún nɔ gó ɖó mɛ e mǐ nyí é wutu ó ."
"amɔ̌ , enyi mǐ nɔ vo bo nɔ ɖɔ xó kpo jiɖiɖe kpo dó nǔ e mǐ ɖi nǔ na é wu , bonu xóɖɔɖókpɔ́ mǐtɔn nɔ cí mɔ̌ hwebǐnu ɔ , ye na ɖibla ɖó sísí nú mǐ hugǎn . ”"
nɔ ðò azɔ̌ wà nú hwlɛngán towe wɛ
etɛ lɛ azɔ̌wiwa nú hwlɛngán towe ka byɔ ?
"18 lee mǐ ko mɔ gbɔn é ɔ , azɔ̌wiwa nú hwlɛngán mɛtɔn nyí nǔ taji ɖé ."
"nǔ ɖěɖee é byɔ lɛ é ɖé lɛ wɛ nyí xó mawu tɔn xixa kpo tamɛ linlin d’eji kpo , ɖɛxixo sɛ́dó jehovah , kpo tamɛ linlin kpɔ́n dó ali ɖěɖee nu é ko dó nú hwiɖesunɔ mɛtún ɔ ɖè é jí kpo ."
hwiɖée zízé jó nú nǔ enɛ lɛ na dó hlɔnhlɔn hlɔnhlɔn jí nú jiɖe e a ɖó dó wǔ e è jɔ we bɔ a na zun xɔ́ntɔn xá jehovah é wu .
enɛ na wá sísɛ́ we bɔ a na tín nǔ e a ɖi nǔ na lɛ é mɛ nú mɛ ɖevo lɛ . — xà ðɛhan 73 : 28 .
etɛwu gǎn e a nɔ dó dó hwlɛngán towe tamɛ é ka xɔ akwɛ ?
"19 jezu ɖɔ : “ enyi mɛɖé jló na xwedó mì hǔn , ni jó tito éɖesunɔ tɔn lɛ dó , bo ɖíɖá [ yatín ] tɔn , bo xwedó mì . ”"
( mat . 16 : 24 ) é ɖò wɛn ɖɔ ahwanvu nyínyí ee byɔ ɖɔ è na zé mɛɖée jó nú mawu bo bló baptɛm é ɖò dandan .
"amɔ̌ , é nɔ hun ali nú nyɔna gègě dìn , bo na lɛ́ zɔ́n bɔ a na mɔ gbɛ̀ mavɔmavɔ ɖò gbɛ̀ yɔyɔ̌ mawu tɔn mɛ ."
"enɛ wu ɔ , a ɖó hwɛjijɔ lɛ bǐ bo na ɖò azɔ̌ wà nú hwlɛngán towe wɛ !"
"enyi mɛjitɔ́ ee sɛ̀ tɛn sín jɔtɛn yetɔn lɛ é ɖò alɔ dó vǐ yetɔn lɛ wɛ ɖò gbigbɔ lixo ɔ , etɛwu ye ka ɖó na gbéjé gbè xó ɔ kpɔ́n ganji ?"
vǐ lɛ sixu kplɔ́n gbè xá ɔ mɛ tɔn ɖò wemaxɔmɛ kpo fí e ye ɖè é kpo .
"enyi vǐ ɖé sè gbè hú ɖokpo ɔ , é sixu hɛn lè wá n’i ."
"mɛjitɔ́ lɛ ɖó na kpɔ́n ɖɔ agun e nɔ dó gbè xá ɔ mɛ tɔn é ɖé alǒ agun e nɔ dó jonɔgbe é ɖé yiyi wɛ na d’alɔ mɛ winnyawinnya yetɔn lɛ , bɔ ye na ɖó nukúnnúmɔjɛnǔmɛ nugbǒ ɔ tɔn hugǎn , bo lɛ́ yì nukɔn ɖò gbigbɔ lixo à jí ."
"mɛjitɔ́ klisanwun lɛ nɔ sɔ́ ganjininɔ gbigbɔ tɔn vǐ yetɔn lɛ tɔn ɖó linkpɔ́n mɛ hú nùjlomɛ yeɖesunɔ tɔn lɛ . — w17.05 , wex . 9 - 11 ."
"etɛ dó gesí wɛ xógbe “ elɔ lɛ ” ɔ ka ɖè , hwenu e jezu kanbyɔ piyɛ́ɛ ɖɔ : “ a yí wǎn nú mì hú elɔ lɛ à ? ” é ?"
"( jaan 21 : 15 , nwt )"
"é cí ɖɔ hweví e è ko wlí dó nǔ mɛ bɔ ye ɖò akpá yetɔn finɛ lɛ é , alǒ , hwehuhuzɔ́ ɔ dó gesí wɛ jezu ɖè ɖɔhun ."
"ðò kú jezu tɔn gudo ɔ , piyɛ́ɛ lɛkɔ yì azɔ̌ tɔn xóxó ɔ kɔn , é wɛ nyí hwehuhu ."
"klisanwun lɛ ɖó na da tɛn e mɛ agbazazɔ́ yetɔn ɖè ɖò ayi yetɔn mɛ é kpɔ́n . — w17.05 , wex . 22 - 23 ."
etɛwu ablaxamu ka byɔ asì tɔn ɖɔ é ni ɖɔ ɖɔ é nyí nɔví nyɔnu emitɔn ?
( bǐb . 12 : 10 - 13 )
"nugbǒ ɔ , tɔ́ví ablaxamu tɔn wɛ nyí sala ."
"enyi sala ko ɖɔ ɖɔ ablaxamu nyí asú emitɔn wɛ ɔ , è sixu ko hu ablaxamu , bɔ enɛ sixu zɔ́n bɔ kúnkan e sín akpá mawu dó ɖɔ é na gbɔn jǐ tɔn é sɔ́ na jɛnu ǎ . — wp17.3 , wex . 14 - 15 ."
wlɛnwín tɛ elias hutter ka zán dó d’alɔ mɛ ɖěɖee jló na kplɔ́n ebléegbe lɛ é ?
"é ba na bló bɔ é na bɔkun nú wemaxɔmɛvi lɛ , bonu ye na tuùn wekwín kpɛví e ɖò bǐbɛ̌mɛ kpo fifonu xókwin lɛ tɔn é kpo ɖó vo nú xókwin dòdó ebléegbe tɔn e ɖò biblu mɛ lɛ é é ."
"enɛ wu ɔ , é zín xókwin dòdó lɛ bɔ ye tlí , bo ka zán wekwín e ma tlí ǎ lɛ é dó wlan bǐbɛ̌mɛ kpo fifonu xókwin lɛ tɔn kpo ."
"nú klisanwun ɖé ɖò linlin wɛ bo na ɖó tú bo na dó cyɔn alɔ éɖée jí ɔ , etɛ lɛ é ka ɖó na hɛn dó ayi mɛ ?"
ðé lɛ ɖíe : mawu nɔ kpɔ́n gbɛ̀ dó mɔ nǔ mímɛ́ .
jezu byɔ ahwanvu tɔn lɛ ɖɔ ye ni hɛn hwǐ dó cyɔn alɔ yeɖée jí ǎ .
"( luk . 22 : 36 , 38 ) mǐ na sɔ́ hwǐ mǐtɔn lɛ dó tun nǔ e è nɔ dó lɛ̀ gle na lɛ é ."
gbɛ̀ xɔ akwɛ hugǎn nǔɖokan lɛ .
"mǐ nɔ ɖó sísí nú ayixa mɛ ɖevo lɛ tɔn , bo jló na zé kpɔ́ndéwú ɖagbe ɖ’ayǐ ."
"( 2 kɔ . 4 : 2 ) — w17.07 , wex ."
"matie sɔ́ ayi ɖó jozɛfu jí , bo ɖɔ xó dó lee é wà nǔ gbɔn hwenu e é sè ɖɔ mali ɖò xò é , wɛn e wɛnsagun ɔ dó è ɖɔ é ni hɔn yì ejipu é kpodo kɔ e é wá lɛ́ sín dɔ̌n ɖò nukɔnmɛ é kpo wu ."
"luki ka sɔ́ ayi tɔn ɖó mali jí hugǎn ; ɖi kpɔ́ndéwú ɔ , é ɖɔ xó dó ba e mali yì ba elizabɛti kpɔ́n é kpo lee mali wà nǔ gbɔn hwenu e jezu cí tɛmpli mɛ é kpo wu . — w17.08 , wex ."
32 .
nǔ tɛ lɛ mɔ̌ biblu ka xò zlɛ ?
tinmɛ xókwin kpo xógbe kpo e è zán ɖò biblu mɛ lɛ é tɔn ɖyɔ ɖò xwè lɛ gblamɛ .
nukɔnyiyi toxóɖiɖɔ tɔn wà nǔ dó gbè e è nɔ dó kpaà lɛ é wu .
"è klán gbè xá biblu lilɛ lilɛ dó gbè kpaà lɛ mɛ . — w17.09 , wex . 19 - 21 ."
mǐ ka ɖó wɛnsagun xɛnyaɖomɛjitɔ́ ɖé wɛ à ?
jezu ɖɔ dó ahwanvu tɔn lɛ wu ɖɔ wɛnsagun yetɔn lɛ ɖò jixwé bo ɖò mawu nukɔn .
"( mat . 18 : 10 ) ðiɖɔ wɛ é ɖè ɖɔ ahwanvu emitɔn lɛ sín nǔ nɔ ɖu ayi mɛ nú wɛnsagun lɛ , é nyí ɖɔ ye nɔ nya xɛ ɖò ye mɛ ɖokpo ɖokpo jí ɖò nùjiwǔ linu wɛ ǎ . — wp17.5 , wex . 5 ."
wanyiyi alɔkpa tɛ ka nyí ɖaxó hugǎn ɔ ?
"ðó wanyiyi a·gaʹpe junjɔn nugbodòdó lɛ jí wutu ɔ , é wɛ nyí wanyiyi ɖaxó hugǎn ɔ ."
é sixu byɔ ɖɔ è ni keya nú mɛ bo lɛ́ yá wǔ dó mɛ .
"amɔ̌ , nugbodòdó taji lɛ , ɖi cejɛnnabi ma ɖó núwiwa nú ɖagbe mɛ ɖevo lɛ tɔn wɛ nɔ ɖè è xlɛ́ . — w17.10 , wex . 7 ."
alɔdlɛndonǔ xota lɛ tɔn nú atɔxwɛ 2017 tɔn
"elias hutter kpo biblu tɔn ebléegbe tɔn lɛ kpo , no . 4"
etɛwu é ka sukpɔ́ sɔmɔ̌ ?
no . 6
"nú nyɛ ɔ , mawu tíìn ǎ ( a . golec ) , no . 5"
"( y . quarrie ) , no . 1"
"( s . hamilton ) , no . 3"
gbɛzán klisanwun tɔn kpo jijɔ tɔn lɛ kpo
dandan wɛ sinsɛnzɔ́watɔ́ klisanwun lɛ na nɔ tlɛnmɛ à ?
no . 2
"lè e nùnamɛ nɔ hɛn wá lɛ é , no . 2"
"linlin e sɔgbe é ðiɖó dó nùwanyido lɛ wu , no . 6"
"wanyiyi , jijɔ xɔ akwɛ ðé , août"
jehovah
a ka na yí gbè nú nùnina ðaxó hugǎn mawu tɔn à ?
satáan wɛ nɔ zɔ́n wuvɛ̌ mimɔ lɛ à ?
no . 1
jezu klisu
nɛ̌ jezu ka na ko cí tawun ? no . 6
"nùjlɛdonǔwu e kúnkplá “ cuku lɛ ” é ɔ , mɛzunzun wɛ à ? no . 5"
kúnnuðetɔ́ jehovah tɔn lɛ
"‘ ali ðebǔ nɔ gblé dín alǒ lín dín ǎ ’ ( australie ) , fév ."
"awǎjijɛ e è nɔ mɔ ðò gbɛzán e bɔkun é ɖé zinzan mɛ é , mai"
"huzu sɔgbe xá agun towe yɔyɔ̌ ɔ , nov ."
"( mexico ) , août"
"‘ kanɖodonǔwu kpo wanyiyi kpo hú ð’ayǐ tɔn ’ ( kpléɖókpɔ́ ɖaxó 1922 tɔn ) , mai"
août
klisanwun ɖé sixu ɖó adǎnwanu ɖé dó nya xɛ ɖò éɖée jí à ?
juil .
klisanwun lɛ ka sixu kpɔ́n diu dó mɔ nǔ e sɔgbe xá mawuxówema ɔ é à ?
déc .
tan gbɛzán tɔn
"didɛ ðò mɛtɛnkpɔn lɛ nu nɔ tɔ́n kɔ dó nyɔna lɛ mɛ ( p . sivulsky ) , août"
"mǐ ðu lè fɛ́nú mawu tɔn tɔn ðò ali gègě nu ( d . guest ) , fév ."
"nǔ e jehovah byɔ é wiwa nɔ hɛn nyɔna lɛ wá ( o . matthews ) , oct ."
"tokunɔ e un nyí é zɔ́n bonu un gɔn nǔ kplɔ́n mɛ ðevo lɛ ǎ ( w . markin ) , mai"
"un jó nǔ lɛ dó nyì gudo bo xwedó aklunɔ ɔ ( f . fajardo ) , déc ."
"un kudeji bo na nyí ahwanfuntɔ́ klisu tɔn ðé ( d . psarras ) , avril"
"zɔnlin e un ði xá nùnywɛtɔ́ lɛ é ðó lè nú mì ( w . samuelson ) , mars"
"adohu adohu , no . 4"
“ azǎn gudogudo tɔn lɛ ” mɛ wɛ mǐ ka ðè à ?
no . 2
etɛ ka nɔ nyí haamagedɔni ?
"hwenu e mɛvívɛ́ ɖé ðò kúzɔn jɛ wɛ é , no . 4"
"jozɛfu alimatéenu ɔ , oct ."
"kannumɔgbenu gigosin , no . 2"
"lee gayiwusi d’alɔ nɔví tɔn lɛ gbɔn é , mai"
"mawu ylɔ ɛ ðɔ “ axɔví ” ( sala ) , no . 5"
"nǔ e biblu ðɔ dó gbɛ̀ kpo kú kpo wu é , no . 4"
nǔjlɔjlɔwiwa ka na wá nɔ ayikúngban ɔ jí gbeɖé à ?
no . 3
"nùnina e hugǎn bǐ é , no . 6"
nùwalɔ jwifu lɛ tɔn tɛ ka zɔ́n bɔ jezu gbɛ́ nǔ xwíxwlé ?
oct .
palaɖisi ðò ayikúngban jí : dlɔ̌ alǒ nùjɔnǔ ? no . 4
"wekwín ebléegbe tɔn kpɛví bǐ ɔ , no . 4"
"no . 5 wuvɛ̌ mimɔ , no . 1"
xota nùkplɔnkplɔn tɔn lɛ
"ahwankɛkɛví lɛ kpo axɔsugbakún ɖé kpo nɔ nya xɛ ðò jǐ towe , oct ."
"a ka ðò gbesisɔmɛ , bo na ðó suúlu bo nɔte à ?"
août
a ka ðó linlin e jehovah nɔ ðó dó nǔjlɔjlɔwiwa wu é à ?
avril
a ka na hɛn nǔ e è wlan ð’ayǐ lɛ é dó ayi mɛ à ?
mars
nov .
"“ akpá e a dó ɔ . . . ðè , ” avril"
"alɔdido “ jonɔ lɛ ” nú ye na ‘ sɛ̀n jehovah kpo xomɛhunhun kpo , ’ mai"
"alɔdido vǐ “ jonɔ lɛ ” tɔn , mai"
"a sixu kpó ðò jlɛ̌ jí ðò mɛtɛnkpɔn hwenu , jan ."
mai
"dɔkun jɔ dɔkun lɛ , juil ."
"‘ ðeji dó jehovah wu , bo nɔ wà ðagbe , ’ jan ."
mars
“ é ni . . .
"bló bonu nǔ e a lin na wà lɛ bǐ ni nyí wiwa , ” juil ."
avril “ fífá mawu tɔn . . .
"hugǎn nukúnnúmɔjɛnǔmɛ gbɛtɔ́ tɔn bǐ , ” août"
"gbɛ̌ linlin gbɛ̀ ɔ tɔn lɛ , nov ."
"gbɛxixɔ ɔ , “ nùnamɛ e nǔ vɔ ð’ewu ” é ɖé sín mawu gɔ́n , fév ."
"“ hwɛɖɔtɔ́ gbɛ̀ ɔ bǐ tɔn ” nɔ wà nǔ jlɔjlɔ hwebǐnu , avril"
"jehovah nɔ dó gbɔ nú mǐ ðò mɛtɛnkpɔn mǐtɔn lɛ bǐ mɛ , juin"
"jehovah nɔ xlɛ́ ali togun tɔn , fév ."
jihan kpo awǎjijɛ kpo !
nov .
"“ kpan akɔ́n bo jɛ azɔ̌ jí , ” sept ."
"lee mǐ na ðè gbɛtɔ́ xóxó ɔ nyì ayǐ bo sɛ̀ ɛ dó zɔ nú mǐɖée gbɔn é , août"
"lee mǐ na sɔ́ gbɛtɔ́ yɔyɔ̌ ɔ dó , bo ma na ðè nyì ayǐ ǎ gbɔn é , août"
linlin jehovah tɔn na jɛ jlɔ́ !
fév .
“ mawuxó ɔ . . .
"mɛɖesúsínínɔ e è na we é ni xɔ akwɛ ðò nukún towe mɛ , jan ."
mɛ̌ ka ðò ali xlɛ́ togun mawu tɔn wɛ ðò égbé ?
fév .
"mɛ winnyawinnya lɛ emi , “ mi wà azɔ̌ . . . nú hwlɛngán mitɔn , ” déc ."
juil .
"nɔ ðɔhwɛ jlɔjlɔ , nɔ kú nǔblawu nú mɛ jehovah ðɔhun , nov ."
nɔ gudo nú nǔbǐwukpétɔ́ e jehovah nyí é !
"“ nɔ ya avǐ xá mɛ e ðò avǐ ya wɛ lɛ , ” juil ."
"nǔ e wu jlɛjininɔ kpó ðò taji é , jan ."
"nugbǒ ɔ ‘ hɛn fífá wá ǎ , loɔ , hwǐ wɛ é hɛn wá , ’ oct ."
nǔ linlin mɛɖée zízé jó tɔn towe ni kpa susu nú jehovah !
avril
nǔmimɔ zakalíi tɔn lɛ : nɛ̌ ye ka kàn we gbɔn ? oct .
"sè wuvɛ̌ xá mɛ jehovah ðɔhun , sept ."
sɛ̀n jehovah kpo ayi towe bǐ kpo !
mars
"sɔ́ ayi towe ðó dɔkun gbigbɔ tɔn lɛ jí , juin"
"sɔ́ ayi towe ðó xó ðaxó e ðò atɛ jí é jí , juin"
"‘ sɔ́ nǔ enɛ lɛ dó así nú mɛ e wu è ðeji dó lɛ é , ’ jan ."
"sɔnǔ nú mɛɖéejiɖuɖe , sept ."
"‘ un ðò nukún ðó mawu wɛ , ’ déc ."
"“ un tuùn ðɔ é na fɔ́n , ” déc ."
"wlǐ yɛ̌yi nú mɛ e é jɛxa ðɔ è ni wlí na é , mars"
"“ xó e mawu mǐtɔn ðɔ ɔ na nɔ ayǐ kaka sɔyi , ” sept ."
"yǐ wǎn titewungbe nú mɛ ðò nǔwiwa lɛ mɛ , oct ."
biblu kpò ðò taji égbé wɛ à ?
no . 1 2018
3 alixlɛ́mɛ biblu tɔn lɛ ðò taji égbé wɛ à ?
4 nùkplɔnmɛ biblu tɔn lɛ — nùnywɛ hwebǐnu tɔn lɛ
6 é ko cá wɛ à alǒ é jɛ nukɔn ?
( gbàví )
8 biblu nɔ d’alɔ bɔ è nɔ nyì alɔ nú tagba lɛ
12 biblu nɔ d’alɔ bɔ è nɔ dɛ ðò tagba lɛ nu
14 biblu kpo sɔgudo towe kpo
16 etɛ a ka lin ?
biblu kpò ðò taji égbé wɛ à ?
nǔ tobutobu e tíìn ɖò nùnywɛ xwitixwiti sín gbɛ̀ égbé tɔn mɛ lɛ é zɔ́n bɔ biblu ɔ ko dóxó sɔmɔ̌ bɔ è sɔ́ sixu zán ǎ wɛ à ?
"‘ nǔ e è wlan dó mawuxówema ɔ mɛ ɔ , mawu wɛ sɔ́ bǐ dó ayi mɛ nú mɛ lɛ , bo ɖó lè . ’ — 2 timɔtée 3 : 16 ."
atɔxwɛ elɔ ɖɔ xó dó lee biblu sixu xlɛ́ ali mǐ ɖò gbɛzán mǐtɔn sín akpáxwé lɛ bǐ mɛ gbɔn é jí .
alixlɛ́mɛ biblu tɔn lɛ ðò taji égbé wɛ à ?
eǒ wɛ mɛðé lɛ ðɔ .
dotóo ɖé ɖɔ ɖɔ alixlɛ́mɛ biblu tɔn lɛ xwixwedó ɖò égbé cí wema 1920 jɛ 1929 vlamɛ tɔn lɛ zinzan dó kplɔ́n nǔ mɛ ɖò nùnywɛ xwitixwiti linu ɖɔhun .
mɛ e ma nɔ ɖó sísí nú biblu ǎ é ɖé tlɛ sixu kanbyɔ ɖɔ hwi ka na xwedó alixlɛ́mɛwema ɔdinatɛ́ɛ xóxó ɖé tɔn dó zán ɔdinatɛ́ɛ e tɔ́n yɔyɔ̌ é ɖé à jí .
etɛwu mɛɖé ka na zán alixlɛ́mɛwema xóxó mɔhun ɖò nùnywɛ xwitixwiti sín gbɛ̀ égbé tɔn mɛ ?
"è na ɖɔ ɔ , tɛn ɛntɛnɛti tɔn kpaà kpo mɛɖesunɔ tɔn maxamaxa lɛ kpo wɛ nɔ ɖò wěɖexámɛ kpo alixlɛ́mɛ yɔyɔ̌ lɛ kpo ɖetɔ́n wɛ hwebǐnu ."
"tuto televiziɔn jí tɔn lɛ nɔ xwlé wěɖexámɛ akɔwé lɛ , nùkplɔnmɛtɔ́ lɛ kpo wema wlantɔ́ lɛ kpo tɔn mɛ hwɛhwɛ ."
"bɔ xwé e nɔ zín wema lɛ é nɔ ɖè lee è na gézé gbɔn é sín wema maxamaxa tɔ́n , bɔ enɛ nɔ flɔ́ zo dó glɔ nú dɔkun jijɛ sín azɔ̌xwé gègě ."
"nǔ tobutobu e è nɔ ɖetɔ́n ɖò cɛju ɖokpo ɖokpo mɛ é nɛ , bɔ etɛwu è ka na yì ba alɔdo biblu e nyí wema ɖé bɔ è ko wlan fó sín xwè 2 000 mɔ̌ ɖíe é tɔn lo ?"
"mɛ e ma nɔ ɖó sísí nú biblu ǎ lɛ é sín hwɛ jɔ ɖɔ wema mɔhun zinzan cí nùnywɛ xwitixwiti sín wema e ko cá é , alǒ alixlɛ́mɛwema ɔdinatɛ́ɛ tɔn xóxó ɖé zinzan ɖɔhun à cé ?"
"nú è na ɖɔ nugbǒ ɔ , nùjlɛdonǔwu enɛ sɔgbe ǎ ."
"nùnywɛ xwitixwiti nɔ yawu huzu , amɔ̌ , nǔ e gbɛtɔ́ nyí é ka ko huzu kpɔ́n à ?"
"mɛ lɛ kpó ɖò lee ye na bló gbɔn bɔ gbɛ̀ yetɔn na ɖó nu é , lee ye na ɖó awǎjijɛ bo nɔ ayijayǐ mɛ gbɔn é , lee ye na ɖó kancica ɖagbe ɖò xwédo mɛ gbɔn é , kpo lee ye na ɖó xɔ́ntɔn ɖagbe lɛ gbɔn é kpo ba wɛ ."
"biblu ɔ dóxó mɔ̌ có , é kɛnu dó hudo enɛ lɛ kpo ɖevo lɛ kpo wu ."
é lɛ́ ɖɔ ɖɔ gbɛɖotɔ́ mǐtɔn gɔ́n wɛ emi gosin .
"é ɖɔ ɖɔ emi na xlɛ́ ali mǐ ɖò akpáxwé gbɛzán mǐtɔn tɔn lɛ bǐ mɛ , lobo na na mǐ nǔwukpikpé bonu mǐ na ɖí xwi xá tagba ɖebǔ é na wá ba jonɔ mǐ é ."
"( 2 timɔtée 3 : 16 , 17 ) hú mɔ̌ ɔ , é ɖɔ ɖɔ wěɖexámɛ emitɔn lɛ nɔ nyɔ́ zán hwebǐnu , lé ye kún nɔ cá gbeɖé ó !"
biblu ɔ ɖesunɔ ɖɔ : “ mawuxó ɔ ɖò gbɛ̀ . ” — eblée lɛ 4 : 12 .
"é ko cá wɛ à , alǒ é wɛ nyí wema e nyɔ́ zán hú bǐ é , wema gbɛɖe ɔ ?"
"linlin atɔxwɛ elɔ tɔn wɛ nyí ɖɔ é ni d’alɔ we bonu a ni mɔ xósin nú nùkanbyɔ enɛ lɛ , é wɛ nyí nukɔntɔn ɖò bunɔ ɖěɖee è na ɖetɔ́n bɔ d’ewu lɛ é mɛ ."
nùkplɔnmɛ biblu tɔn lɛ — nùnywɛ hwebǐnu tɔn lɛ
"dǒ nukún mɛ bo kpɔ́n : a ɖisa yì nǔ xóxó sɛxwetɛn ɖé , bo ɖò hwexónu sín nǔ e è fɔ tɛ́ lɛ é kpɔ́n wɛ wá xweyigbe ."
"nǔ lɛ gègě ɖó dò , cá , bo ɖu ."
ðé lɛ tlɛ wɔ ɖò fí ɖé lɛ .
"amɔ̌ , ɖokpo ɖ’emɛ bo kpó ɖò bǔté ; lee è bló ɖó é kpó ɖò mɔ̌ gbɔn fí bǐ ."
a kanbyɔ nǔtinmɛtɔ́ ɔ ɖɔ : “ elɔ ɔ ɖò yɔyɔ̌ hú ɖě lɛ wɛ à ? ”
"é ɖɔ : “ eǒ , é wɛ dóxó hú ɖě lɛ bǐ , bɔ è ka blóɖó kpɔ́n ǎ . ”"
a kanbyɔ ɖɔ : “ è sɛ̀ xwè dó nùɖé mɛ wɛ à ? ”
"nǔtinmɛtɔ́ ɔ ɖɔ : “ eǒ , éyɛ ɖí xwi xá jɔhɔn kpo jǐ e syɛn hugǎn lɛ é kpo ."
bɔ dakaxotɔ́ lɛ ko tɛ́n kpɔ́n bo na sú kún dó n’i . ”
"boya , é kpaca we tawun , bɔ a kanbyɔ ɖɔ , ‘ etɛ è ka dó bló na ? ’"
"ðò ali ɖé nu ɔ , biblu cí nǔ hwexónu tɔn nukúnɖeji enɛ ɖɔhun ."
"wema xóxó ɖé wɛ , é ɖibla dóxó hú wema lɛ bǐ ."
nugbǒ wɛ ɖɔ wema xóxó ɖevo lɛ tíìn .
"amɔ̌ , ɖi nǔ xóxó hwexónu tɔn e ko ɖu lɛ é ɖɔhun ɔ , ye gègě ko gblé tawun ɖó táan e ye ko bló é wutu ."
"ði kpɔ́ndéwú ɔ , nǔ e ye ɖɔ dó nùnywɛ xwitixwiti wu lɛ é wá huzu lɛ̌lo , ɖó kúnnuɖenú yɔyɔ̌ e è mɔ agaɖanu dìn lɛ é wu ."
é wá ɖò wɛn ɖɔ wě e ye nɔ ɖè xá mɛ dó lanmɛ na nɔ ganji wu lɛ é na wà nyanya nú mɛ hú ɖɔ ye ni wà ɖagbe nú mɛ .
bɔ nǔ kaka ɖé sɔ́ kpò nú wema hwexónu tɔn lɛ gègě ǎ ; akpáxwé yetɔn gègě wɛ bú alǒ gblé bǐ .
"amɔ̌ , biblu ɔ gbɔn vo nú ye bǐ ."
"xwè ko hú 3 500 dìn bɔ è jɛ wlanwlan jí có , biblu ɔ kpó ɖò bǔté ."
"enyi è na bo tlɛ ko tɔ́n ahwan biblu ɔ azɔn gègě nú xwè kanweko mɔkpan , é wɛ nyí ɖɔ è dó zo , è hu tɛ́ n’i , lobo gbɛ́ ɖò fí ɖé lɛ ɔ , nǔ e é ɖɔ lɛ é ɖyɔ ǎ ."
"nùnywɛ xwitixwiti égbé tɔn lɛ zɔ́n bonu biblu cá ǎ , é nyɔ́ wà ɔ , é ɖɔ nǔ gègě ɖ’ayǐ dó sɔgudo wu b’ɛ jiwǔ . — kpɔ́n gbàví “ é ko cá wɛ à alǒ é jɛ nukɔn ? ”"
"a sixu ko nɔ kanbyɔ ɖɔ , ‘ nùkplɔnmɛ biblu tɔn lɛ ka sixu nyɔ́ zán ɖò égbé dóó à ? ’"
"bo na dó mɔ xósin ɔ hǔn , kanbyɔ hwiɖée ɖɔ : ‘ tagba syɛnsyɛn tɛ lɛ mɔ wɛ gbɛtɔ́ lɛ ka ɖè ɖò égbé ?"
ðětɛ lɛ ka nyla hugǎn ? ’
"boya ahwan , jɔhɔn e kwiji é , dakaxixo , alǒ nùɖuɖonǔmɛ sixu ko wá ayi mɛ nú we ."
"dìn ɔ , lin tamɛ kpɔ́n dó nugbodòdó e biblu kplɔ́n mɛ é ɖé lɛ jí ."
"ee a na ɖ’ewu é ɔ , nɔ kanbyɔ hwiɖée ɖɔ , ‘ enyi mɛ lɛ zán gbɛ̀ sɔgbe xá nugbodòdó enɛ lɛ ɔ , nǔ lɛ ka na kpɔ́n te ɖò gbɛ̀ ɔ mɛ à ? ’"
"“ nǔ nyɔ́ nú mɛ e nɔ jɛ tagba , nú fífá na dó tíìn lɛ , ɖó è na ylɔ ye ɖɔ mawu ví . ”"
"( matie 5 : 9 ) “ enyi mi kpéwú hǔn , mi tɛ́n kpɔ́n gbɔn alɔkpa bǐ mɛ lee mi kpéwú gbɔn é , bo nɔ fífá mɛ xá gbɛtɔ́ lɛ bǐ . ” — hlɔmanu lɛ 12 : 18 ."
"nùblawukúnúmɛ , hwɛsɔkɛ mɛ"
"“ nǔ nyɔ́ nú mɛ e nɔ kú nǔblawu nú nɔzo yetɔn lɛ é , ɖó è na kú nǔblawu nú ye lɔmɔ̌ . ”"
"( matie 5 : 7 ) “ mi nɔ mɔ miɖée gbɔ ; enyi mɛɖé wà nǔ nyì dò nú mɛɖé ɖò mi mɛ hweɖebǔnu hǔn , mi nɔ sɔ́ kɛ miɖée ."
mi ɖó na nɔ sɔ́ hwɛ kɛ miɖée lee aklunɔ sɔ́ kɛ mi é ɖɔhun . ” — kolosinu lɛ 3 : 13 .
nǔwaðókpɔ́ ðò akɔta lɛ tɛntin
"“ gbɛtɔ́ ɖokpo géé jí wɛ [ mawu ] ɖó togun lɛ bǐ gbɔn , bo má ye kpé ayikúngban ɔ bǐ sésé jí . ”"
"( mɛsɛ́dó 17 : 26 ) ‘ mawu nɔ ɖè mɛɖé ɖó vo ɖò mɛɖé mɛ ǎ . loɔ , ɖò akɔta ɖebǔ mɛ ɔ , mɛ e nɔ ɖó sísí n’i , bo nɔ xwedó hwɛjijɔ ɔ , mɛ enɛ sín nǔ nɔ nyɔ́ nukún tɔn mɛ . ’ — mɛsɛ́dó 10 : 34 , 35 ."
sísí ðiðó nú ayikúngban ɔ
"“ mawu mavɔmavɔ sɔ́ gbɛtɔ́ ɔ ɖó jikpá edɛni tɔn ɔ mɛ , bonu é na nɔ lɛ̀ , bo na nɔ kpé nukún d’ewu . ”"
( bǐbɛ̌mɛ 2 : 15 ) mawu “ na vívá mɛ e nɔ hɛn ayikúngban ɔ gblé lɛ sín kún dó . ” — nǔɖexlɛ́mɛ 11 : 18 .
wǎn gbigbɛ́ nú nukúnkɛ́ndídó kpo nùblibliwiwa kpo
"“ mi cɔ́ miɖée dó nukúnkɛ́ndídó wu ; ɖó nú gbɛtɔ́ na bo ɖó nǔ gbɔn ɖebǔ ɔ , gbɛ̀ jɔ gbɛ̀ ɔ ɖò dɔkun tɔn lɛ mɛ ǎ . ”"
"( luki 12 : 15 ) “ è ma sè agalilɛ xó , nùblibliwiwa , abǐ nukúnkɛ́ndídó sín xó vɔ́vɔ́ ɖò tɛntin mitɔn ó ; ɖó mɛɖeɖóvo mawu tɔn wɛ mi nyí . ” — efɛzinu lɛ 5 : 3 ."
"nugbǒðiðɔ , azɔ̌syɛnsyɛnwiwa"
"“ mǐ ɖó jlǒ bo na nɔ zán gbɛ̀ ɖagbe [ alǒ ‘ nɔ ɖɔ nugbǒ , ’ nwt ] ɖò nǔ bǐ mɛ . ”"
"( eblée lɛ 13 : 18 ) “ mɛ e nɔ jɛ ajo ɖ’ayǐ ɔ , ni jó ajo dó bo wà azɔ̌ . ” — efɛzinu lɛ 4 : 28 ."
alɔdido mɛ e ðò hudo mɛ lɛ é ðò taji
“ mi nɔ na akɔnkpinkpan mɛ e ma nɔ gbawǔ dó mɛ mɛ ǎ lɛ ; mi ni nɔ gɔ́ alɔ nú mɛ e ma ɖó gǎn ǎ lɛ ; mi nɔ ɖó suúlu dó mɛ bǐ wu . ” ( 1 tɛsalonikinu lɛ 5 : 14 ) “ kpé nukún dó tɔ́cyɔvǐ nɔcyɔvǐ lɛ kpo asúkúsi lɛ kpo wu ɖò wuvɛ̌ yetɔn lɛ mɛ . ” — jaki 1 : 27 .
é nyí slɛ́ wɛ biblu slɛ́ jijɔ enɛ lɛ kpowun ǎ .
é lɛ́ xlɛ́ mǐ lee nugbodòdó mɔhun lɛ xɔ akwɛ sɔ́ é kpo lee mǐ na zán ye ɖò gbɛzinzan mǐtɔn ayihɔngbe ayihɔngbe tɔn mɛ gbɔn é kpo .
"enyi mɛ lɛ nɔ xwedó nùkplɔnmɛ e xó mǐ ɖɔ wá yì lɛ é wɛ ɔ , tagba syɛnsyɛn gbɛ̀ ɔ tɔn lɛ na ko ɖekpo tawun à cé ?"
"hǔn , nugbodòdó biblu tɔn lɛ nyɔ́ zán bo lɛ́ wá dó ganmɛ tawun ɖò égbé !"
"amɔ̌ , lè tɛ nùkplɔnmɛ biblu tɔn lɛ ka sixu hɛn wá nú we ɖò dìn ?"
lè e nùkplɔnmɛ biblu tɔn lɛ sixu hɛn wá nú we dìn é
nya e ɖó nùnywɛ hú gbɛtɔ́ lɛ bǐ é ɖɔ gbè ɖokpo ɖɔ : “ nùnywɛ mawu tɔn ɖè hwɛjijɔ éɖesunɔ tɔn xlɛ́ gbɔn nǔwiwa tɔn lɛ mɛ . ”
( matie 11 : 19 ) nugbǒ wɛ à cé ?
"a sixu nɔ kanbyɔ hwiɖée ɖɔ : ‘ enyi biblu nyɔ́ zán nugbǒ ɔ , é na ko hɛn huzuhuzu lɛ wá gbɛzán ce mɛ à cé ?"
nɛ̌ un ka sixu zán dó ɖeɖɛ tagba e ɖí xwi xá wɛ un ɖè dìn lɛ é gbɔn ? ’
lin tamɛ dó kpɔ́ndéwú elɔ jí .
"gbɛzán delphine * tɔn nyɔ́ tawun , bo jɛmɛ n’i ."
"amɔ̌ , ajijimɛ ɔ , awě ɖebɔdoɖewu lɛ xò è ."
vǐ tɔn ɖyɔvǐ ɔ kú .
alɔwliwli tɔn kija .
akwɛzinkan tɔn j’ayǐ .
"é flín ɖɔ : “ mɛ e un nyí é bú dó mì : un sɔ́ ɖó vǐ , asú , alǒ xwé ǎ ."
"un mɔ ɖɔ un kún sɔ́ nyí nǔtí ó : un sɔ́ ɖó wi ɖě ta ǎ , un sɔ́ ɖó hlɔnhlɔn ɖě ǎ , bo sɔ́ lɛ́ ɖó nukúnɖiɖo ɖě dó sɔgudo wu ǎ . ”"
"ye ka sɔ́ nɔ mɔ nùɖé ɖ’emɛ zɛ tagba kpo ya kpo wu ǎ , ɖó gbɛzán mǐtɔn nɔ wá yì blewun , bɔ mǐ nɔ zɔn xɛ ɖido kú . ” — ðɛhan 90 : 10 ."
"ðò táan vɛwǔ enɛ mɛ ɔ , delphine mɔ alɔdo ɖò biblu mɛ ."
nǔ e biblu wà n’i é jiwǔ tawun .
ye wá mɔ ɖɔ biblu cí nǔ hwexónu tɔn e xó mǐ ɖɔ ɖò bǐbɛ̌mɛ é ɖɔhun .
é cí wema xóxó maxamaxa e ko cá lɛ é ɖɔhun cɛ́nnyícɛ́nnyí ɖé ǎ .
nǔ ɖevo wɛ è sɔ́ dó bló biblu ɔ na wutu wɛ nǔ ka nyí mɔ̌ à ?
linlin mawu tɔn lɛ wɛ na ko ɖ’emɛ bo nyí gbɛtɔ́ lɛ tɔn ǎ wutu ka wɛ à ? — 1 tɛsalonikinu lɛ 2 : 13 .
vlafo hwiɖesu na ko mɔ ɖɔ gbɛ̀ hwegli bɔ tagba gɔ́ mɛ .
mǐ ni gbéjé ali taji e nu biblu sixu nyɔ́ zán ɖò gbɛzán towe mɛ ɖè é atɔn kpɔ́n .
é sixu kplɔ́n we lee a na bló nǔ elɔ lɛ gbɔn é :
nyì alɔ nú tagba lɛ ɖò fí e é nyɔ́ bló ɖè é
ɖeɖɛ tagba lɛ hwenu e ye na fɔ́n é
dɛ ɖò ninɔmɛ e a ma sixu ɖyɔ ǎ lɛ é nu
xota e bɔ d’ewu lɛ é na ɖɔ xó dó nǔ atɔn enɛ lɛ wu .
"ðò xota elɔ kpo atɔn e bɔ d’ewu lɛ é kpo mɛ ɔ , è ɖyɔ nyikɔ ɖé lɛ ."
1 biblu nɔ d’alɔ bɔ è nɔ nyì alɔ nú tagba lɛ
"biblu ɖɔ ɖɔ wěɖexámɛ emitɔn lɛ gosin mawu gɔ́n bo “ nyɔ́ nú è na sɔ́ dó kplɔ́n nǔ mɛ , bo na dó ɖè mɛ dó ali jí , bo na dó ɖè nùwanyido lɛ xlɛ́ . ” ( 2 timɔtée 3 : 16 ) nugbǒ jɛn wɛ à ?"
lin tamɛ dó lee nùnywɛ biblu tɔn d’alɔ mɛ lɛ gbɔn bɔ gbɛmɛ tagba syɛnsyɛn ɖé lɛ má wá kpa zinkpo ɖò gɔ̌n yetɔn ǎ gbɔn é jí .
ahan syɛnsyɛn zinzan nyì dò
delphine e xó mǐ ɖɔ ɖò xota e wá yì é mɛ é mɔ ɖɔ linkpɔ́n emitɔn lɛ nɔ sísɛ́ emi bɔ emi nɔ nu ahan mú .
"biblu gbɛ́ ahan nunu ɖó jlɛ̌ jí ǎ , amɔ̌ , é ɖɔ : “ ma dó ahannumunɔ sín gbɛ̌ ó . ”"
"( nùnywɛxó 23 : 20 ) ahan syɛnsyɛn zinzan nyì dò nɔ wà nǔ gègě dó agbaza wu , nɔ hɛn kancica ɖagbe e ɖò mɛ lɛ tɛntin é gblé , bo nɔ zɔ́n bɔ gbɛtɔ́ livi mɔkpan nɔ kú fyán xwè xwewu xwewu ."
"enyi mɛ lɛ nɔ xwedó wěɖexámɛ biblu tɔn e nùnywɛ kpé lɛ é ɔ , ye sixu nyì alɔ nú tagba enɛ lɛ gègě ."
delphine bló mɔ̌ .
"dìn ɔ , é ɖɔ : “ un wá mɔ nǔ jɛ wu ɖɔ ahan nunu kún ɖò linkpɔ́n ce lɛ ɖekpo wɛ ó ."
"un zán nùnywɛ e ɖò filipunu lɛ 4 : 6 , 7 mɛ é , é ɖɔ : ‘ ado ma hu mi dó nǔ ɖebǔ wu ó ; loɔ , mi . . . xoɖɛ , bo byɔ nǔ e hudo mi lɛ mawu . ’"
"zǎn ɖokpo ɖokpo mɛ ɔ , nú adohu adohu kpo linkpɔ́n kpo vunbla mì ɔ , un nɔ savo nú jehovah ."
"un nɔ ɖɔ xomɛ n’i , kaka jɛ akpɔ̀ e nɔ ɖó mì é , nǔ e vɛ́ nú mì é , kpo flú e un flú é kpo jí , bo nɔ savo n’i ɖɔ é ni d’alɔ mì nú ma mɔ nyiɖée mɛ d’eji ."
"nú ayǐ hɔn ɔ , un nɔ kudeji ɖɔ un jó linkpɔ́n enɛ lɛ bǐ dó ."
aca enɛ zɔ́n bɔ un nɔ sɔ́ ayi ce ɖó nǔ e un ɖó é jí hú nǔ e un ma ɖó ǎ é .
un wá gbeta ɔ kɔn ɖɔ ahan ɖě kún sɔ́ na jɛ nu ce kpɔ́n gbeɖé ó .
"ðó fífá e un mɔ é xɔ akwɛ nú mì sɔmɔ̌ wutu ɔ , un sixu hɛn bú mɔ̌ kpowun ǎ . ”"
nùblibliwiwa
nùblibliwiwa ɖò nǔ ɖěɖee nɔ zɔ́n bɔ è nɔ mɔ akpɔ̀ lobo nɔ flú lɛ é mɛ .
"amɔ̌ , nugbodòdó biblu tɔn lɛ sixu d’alɔ mǐ bɔ mǐ na nyì alɔ nú tagba mɔhun lɛ ; é ɖɔ xó dó nǔ ɖěɖee nɔ zɔ́n bɔ è nɔ wà nùblibli lɛ é wu , ɖi alɔlwɛ e ma sɔgbe ǎ é ɖúɖú kpo fɔtóo nùblibliwiwa tɔn kpinkpɔn kpo ."
"“ alɔlwɛ ɖúɖú xá mɛɖé bɔwǔ tawun , ” wɛ dɔnkpɛvu e nɔ nyí samuel é ɖɔ ."
"“ hweɖelɛnu ɔ , nyɔnu ɔ sín nǔ wɛ nɔ jɛji nú mì dandan ǎ , amɔ̌ , un sixu ɖɔ ɖɔ nǔ nyɛtɔn jɛ éyɛ tɔn jí ; enɛ nɔ zɔ́n bɔ è sixu ɖú alɔlwɛ dó d’ayihun na . ”"
"samuel mɔ ɖɔ è nɔ dóhwɛ emi hwɛhwɛ ɖɔ emi nɔ ɖú alɔlwɛ xá mɛ hwenu e emi ma tlɛ ɖó linlin tɔn ǎ é , enɛ wu ɔ , é wá gbeta ɔ kɔn ɖɔ emi na gbɔ bo ɖú alɔlwɛ ɔ nùjɔnǔ tɔn lo ."
amɔ̌ aca enɛ ɖó linkpɔ́n n’i .
"é ɖɔ dìn ɖɔ , “ aca nyanya ɖé wɛ , ɖó é nɔ zɔ́n bɔ è nɔ ɖó cejɛnnabi sín walɔ lɛ . ”"
samuel xà xota e è wlan nú mɛ winnyawinnya lɛ é ɖé ɖò jw.org jí .
"é lin tamɛ dó nùnywɛxó 20 : 11 jí , é ɖɔ : “ enyi vǐ ɖé ɖò walɔ ɖé lɛ zán wɛ ɔ , è nɔ ko tuùn vǐ alɔkpa e é nyí é ; é ɖò gbɛ̀ ɖagbe , gbɛ̀ jlɔjlɔ zán wɛ kpo é gbɔ kpo ɔ , è nɔ ko tuùn . ”"
nɛ̌ enɛ ka d’alɔ ɛ gbɔn ?
"samuel ɖ’ayi wu ɖɔ alɔlwɛ e emi nɔ ɖú é kún nyí walɔ mímɛ́ ɖé ó , bo kún ka lɛ sɔgbe ó ."
é ɖɔ dìn ɖɔ : “ un lɛ́vɔ kplɔ́n ɖɔ mɛ winnyawinnya e nɔ ɖò alɔlwɛ ɖú wɛ é nɔ ɖó jijɔ ɖěɖee nɔ zɔ́n bɔ è mɔ nɔ wá nyí asú ɖagbe alǒ asì ɖagbe ǎ lɛ é .
"un jɛ tamɛ lin kpɔ́n dó lee nǔ na cí nú asì e un na wá da , hwenu e é na mɔ bɔ un na ɖò alɔlwɛ ɖú xá nyɔnu ɖevo wɛ é jí ."
wǔ e é bɔ é wɛ zɔ́n bɔ é sɔgbe ǎ .
samuel huzu jijɔ .
alɔlwɛ ɖúɖú e é nyì alɔ na é d’alɔ ɛ bɔ é nɔ zɔ nú nùblibliwiwa .
antonio sín ninɔmɛ lɛ́ nyla tawun ɖò nùblibliwiwa linu : é huzu kannumɔ nú fɔtóo nùblibliwiwa tɔn kpinkpɔn .
"é wlí alɔ xá nyɔnu e é yí wǎn na é ɖé có , é nɔ jó éɖée dó nú aca enɛ hwɛhwɛ ."
é ɖɔ ɖɔ tamɛ linlin dó 1 piyɛ́ɛ 5 : 8 jí d’alɔ emi tawun .
"wemafɔ enɛ ɖɔ : “ ayixa mitɔn ni ɖò te ; mi cɔ́ miɖée , ɖó kɛntɔ́ mitɔn awovi ɔ ɖò lɛlɛ̌ dó mi wɛ kinnikinni e ɖò adǎn jí é ɖɔhun , bo ɖò mɛ e é na vún ɖu ɔ ba wɛ . ”"
"antonio ɖɔ : “ fɔtóo nùblibliwiwa tɔn lɛ́ lɛlɛ̌ dó mǐ ɖò gbɛ̀ elɔ mɛ , bɔ ɖiɖe mɔhun lɛ sixu cí ayi mɛ nú mɛ ."
wemafɔ enɛ d’alɔ mì bɔ un lin tamɛ dó mɛ e gɔ́n tɛnkpɔn enɛ lɛ nɔ gosin lɛ é wu .
un ɖó na kplɔ́n bo na nɔ yawu flín ɖɔ awovi gɔ́n wɛ fɔtóo nùblibliwiwa tɔn lɛ gosin .
"dìn ɔ , un tuùn ɖɔ jehovah jɛn sixu d’alɔ mì ‘ bɔ un na ɖó ayi te bo cɔ́ nyiɖée ’ bá dó ɖí xwi xá ahwan enɛ e è tɔ́n linlin ce , ayi ce kpo alɔwliwli ce kpo é . ”"
"antonio mɔ alɔdo e sín hudo e é ɖó é , bɔ ɖò gudo mɛ ɔ , é wá jó walɔ tɔn nyanya enɛ dó ."
enɛ lɛ́ d’alɔ ɛ bɔ é nyì alɔ nú tagba e tlɛ nyla hu mɔ̌ lɛ é .
é ɖò wɛn ɖɔ biblu na alixlɛ́mɛ tawun tawun e sixu d’alɔ mǐ bɔ mǐ na nyì alɔ nú tagba syɛnsyɛn lɛ é .
tagba ɖěɖee ka ko ɖò finɛ bo gbɛ́ gbigbɔ lɛ é ka lo ?
mi nú mǐ ni kpɔ́n lee xó mawu tɔn sixu d’alɔ mǐ bɔ mǐ na ɖeɖɛ tagba vɛwǔ mɔhun lɛ gbɔn é .
alixlɛ́mɛ biblu tɔn e nyɔ́ zán lɛ é sixu d’alɔ mǐ bɔ mǐ na nyì alɔ nú tagba ɖé lɛ
2 biblu nɔ d’alɔ bɔ è nɔ ðeɖɛ tagba lɛ
"gbɛmɛ tagba ɖé lɛ nɔ gbɛ́ gbigbɔ , bo nɔ xɔ xwè gègě hweɖelɛnu ; ye sixu ko dó ɖɔ dò bǐ cobɔ mǐ na wá ɖ’ayi wu ."
biblu ka na nùnywɛ e è na zán dó ɖeɖɛ tagba mɔhun lɛ e nɔ ɖ’akpɔ̀ nú mɛ bo nɔ gbɛ́ gbigbɔ lɛ é à ?
lin tamɛ dó kpɔ́ndéwú ɖé lɛ jí .
adohuhu zɛ xwé wu
"rosie ɖɔ : “ lee nǔ lɛ ɖé gbɔn ɖò linlin ce mɛ é nɔ nyla hu lee ye ɖè gbɔn nugbǒ nugbǒ é , bɔ ado nɔ hu mì dó ye wu hwɛhwɛ . ”"
wemafɔ biblu tɔn tɛ lɛ ka d’alɔ ɛ ?
"ðokpo wɛ nyí matie 6 : 34 : “ mi ma lin sɔ e ja ɔ kpɔ́n ó , ɖó sɔ e ja ɔ na wá kpodo tagba éɖesunɔ tɔn lɛ kpo ."
tagba e ayǐhinhɔ́n ɖokpo ɖokpo na hɛn wá ɔ ko kpé nú ayǐhinhɔ́n enɛ ɔ . ”
"é ɖɔ gɔ́ na ɖɔ “ linkpɔ́n ɔ ko sukpɔ́ ɖ’ayǐ , bɔ un na lɛ́ gɔ́ nǔ e ma ko jɛ ǎ bo ka sixu gɔn jijɛ lɛ é tɔn gɔ́ na . ”"
yasmine lɔmɔ̌ mɔ ɖɔ linkpɔ́n wá hugǎn emi .
"“ un nɔ y’avǐ azǎn wè mɔ̌ ɖò aklunɔzán gbla ɖokpo mɛ , bɔ amlɔ didɔ́ nɔ gló mì ɖò zǎn ɖé lɛ mɛ ."
linkpɔ́n zɔ́n bɔ un vɔ gǎn bǐ . ”
wemafɔ tɛ ka d’alɔ ɛ ?
"é kɛnu dó 1 piyɛ́ɛ 5 : 7 wu , é ɖɔ : “ mi zlɔ́n nǔ e ɖò linkpɔ́n nyí nú mi wɛ lɛ bǐ sín agban ɖó jǐ [ mawu ] tɔn , ɖó é ɖò nukún kpé dó mi wu wɛ . ”"
"yasmine ɖɔ : “ hwenu ɖò yiyi wɛ é ɔ , un ɖókan dó ɖɛxixo sɛ́dó jehovah wu bɔ é sè ɖɛ ce lɛ ."
é cí ɖɔ è ɖè agban kpinkpɛn ɖé sín abɔ̌ta nú mì wɛ ɖɔhun .
"linlin agɔ e un ɖó lɛ é nɔ lɛkɔ wá hweɖelɛnu , amɔ̌ , un tuùn lee na wà nǔ yetɔn gbɔn dìn é lo ."
nǔ sísɔ́ ðó nǎ nǎ mɛ
"nyɔnu e nɔ nyí isabella é ɖɔ : “ un mɔ ɖɔ nǔ sísɔ́ ɖó nǎ nǎ mɛ ɔ , gǔ tɔn wɛ un ɖu , ɖó nǔ e tɔ́ ce lɔ nɔ wà é nɛ ."
un nɔ dovɛ̌ nú nǔ e nyí nǔ taji lɛ é bo nɔ gbɔjɛ alǒ ɖò televiziɔn kpɔ́n wɛ .
"aca nyanya ɖé wɛ , ɖó é nɔ zɔ́n bɔ è nɔ wá ɖò adohu adohu jí bo sɔ́ nɔ kpé nukún dó azɔ̌ ɔ wu bo nɔ wà ganji ǎ ."
"nugbodòdó e d’alɔ ɛ é ɖò 2 timɔtée 2 : 15 mɛ , é ɖɔ : “ dǒ gǎn bo sɔ́ hwiɖée jó nú mawu , bo na nyí mɛ e é jɛxa ɖɔ mawu na sixu ɖè gbě na é , bo na nyí azɔ̌watɔ́ e winnya ma na hu dó azɔ̌ e é wà lɛ wu ǎ é . ”"
"isabella ɖɔ : “ un jló ɖɔ winnya ni hu jehovah dó azɔ̌ ce wu , ɖó un sɔ́ ɖó nǎ nǎ mɛ kpowun wutu ǎ . ”"
é wá kpéwú bo yì nukɔn tawun .
"mɔ̌ ɖokpo ɔ , kelsey ɖɔ : “ un na ɖó azɔ̌ ɖé bo na wà , bo ka na dovɛ̌ na kaka bɔ hwenu na wá yì dó bǐ ."
"un nɔ y’avǐ bo nɔ gbɛ́ amlɔ dɔ́ , bɔ ado nɔ hu mì tawun ."
nǔ enɛ wà ɖagbe ɖebǔ nú mì ǎ . ”
"nùnywɛxó 13 : 16 d’alɔ kelsey , wemafɔ enɛ ɖɔ : “ gbɛtɔ́ ayiɖotenanɔ nɔ lin tamɛ cobo nɔ wà nǔ ; loɔ , xlonɔ ɔ , gugǔ tɔn wɛ é nɔ ɖó agban . ”"
é tinmɛ nǔ e tamɛ linlin dó wemafɔ enɛ jí kplɔ́n ɛ é : “ nùnywɛnú wɛ é nyí ɖɔ è ni wà nǔ tawun tawun ɖé lɛ bo tò lee è na wà azɔ̌ ɔ gbɔn é jɛ nukɔn .
"dìn ɔ , un ɖó wema ɖé ɖò tavo ce jí bo nɔ dó bló tuto nú azɔ̌ e ɖò te nú mì lɛ é , bɔ enɛ nɔ d’alɔ mì bɔ un nɔ nɔ tuto jí bo nɔ jó nǔ lɛ dó kaka bɔ ganmɛ nɔ wá yì dó ǎ . ”"
mɛðokponɔ ninɔ
"“ asú ce gbɛ́ mì , bo jó vǐ ɛnɛ dó akɔn nú mì , ” wɛ kirsten ɖɔ ."
nugbodòdó mawuxówema ɔ tɔn tɛ ka d’alɔ ɛ ?
nùnywɛxó 17 : 17 ɖɔ : “ xɔ́ntɔn nyɔ́ hwebǐnu . è nɔ ɖó nɔví bɔ é na dó alɔ mɛ adǎngbomɛ hwenu . ”
kirsten ba alɔdo mɛ e nɔ sɛ̀n jehovah éɖɔhun lɛ é tɔn .
alɔdo tɛ é ka mɔ ?
“ nɔví lɛ d’alɔ mì ɖò ali gègě nu !
mɛɖé lɛ sɔ́ atín sínsɛ́n lɛ kpo folowa lɛ kpo ɖ’ayǐ nú mì ɖò hɔn ce ta .
"azɔn atɔn wɛ gbɛ̌ta kpɛví ɖé d’alɔ nyì kpo vǐ lɛ kpo , bɔ mǐ sɛ̀ tɛn sín xwé ɖé gbè jɛ ɖevo gbè ."
mɛ ɖokpo d’alɔ mì bɔ un mɔ azɔ̌ .
nɔví ce lɛ nɔ ɖò finɛ nú mì hwebǐnu .
delphine e xó mǐ ɖɔ ɖò bǐbɛ̌mɛ é lɔ ɖí xwi xá mɛɖokponɔ ninɔ .
"ee awě lɛ bǐ xò è gudo é ɔ , é flín ɖɔ : “ un nɔ mɔ bɔ mɛ lɛ bǐ nɔ ɖò awǎjijɛ mɛ ɖó kpɔ́ , amɔ̌ , nyɛ ɔ , un nɔ ɖò nyiɖokponɔ bo nɔ flú bǐ ."
wemafɔ ɖěɖee d’alɔ ɛ lɛ é ɖokpo wɛ nyí ðɛhan 68 : 7 : “ mawu wɛ nɔ na hɛnnu mɛ e ma ɖó mɛɖé ǎ lɛ . ”
é tinmɛ ɖɔ : “ un tuùn ɖɔ tinmɛ wemafɔ enɛ tɔn kún nyí ɖɔ un na ɖó xwé ɖé dìn ó .
"é nyɔ́ wà ɔ , un wá mɔ nǔ jɛ wu ɖɔ mawu nɔ na mǐ xwé ɖò gbigbɔ lixo , ayijayǐ sín tɛn ɖé wɛ bɔ è nɔ dó gbɛ̌ ɖagbe xá mɛ ɖěɖee yí wǎn nú jehovah lɛ é ɖò finɛ ."
"amɔ̌ , un tuùn ɖɔ un ɖó na vɛ́ kpo jehovah kpo hwɛ̌ cobo na vɛ́ kpo mɛ ɖevo lɛ kpo ."
"hǔn , ðɛhan 37 : 4 d’alɔ mì ɖɔ : ‘ sɔ́ mawu mavɔmavɔ dó ɖó nǔ e víví nú we hú nǔ bǐ é ; enɛ ɔ , é na na nǔ e ɖò hǔn mɛ nú we lɛ we . ’ ”"
é sú ta na bo ɖɔ : “ un wá ɖ’ayi wu ɖɔ un ɖó na vɛ́ kpo jehovah kpo d’eji .
é wɛ nyí xɔ́ntɔn ɖagbe hugǎn ɔ .
"enɛ gudo ɔ , un slɛ́ nǔ ɖěɖee sín vivǐ un sixu ɖu xá mɛ ɖěɖee yí wǎn nú jehovah nyì ɖɔhun lɛ é bá dó dó gbɛ̌ xá ye ."
un kplɔ́n bo nɔ myɔ nukún dó nùwanyido yetɔn lɛ . ”
nugbǒ wɛ ɖɔ hwɛhutɔ́ wɛ mɛ ɖěɖee ɖò mawu sɛ̀n wɛ lɛ é nyí .
kúnnuɖetɔ́ jehovah tɔn lɛ nɔ ɖí xwi xá tagba lɛ mɛ bǐ ɖɔhun .
"amɔ̌ , kplɔ́n e biblu nɔ na mɛ lɛ é nɔ sísɛ́ ye bɔ ye nɔ d’alɔ mɛ ɖevo lɛ hweɖebǔnu e é nyɔ́ bló é ."
nùnywɛnú wɛ é nyí ɖɔ è ni nɔ zun xɔ́ntɔn mɔhun lɛ .
"amɔ̌ , nugbodòdó biblu tɔn lɛ ka sixu d’alɔ mɛ ɖò tagba ɖěɖee è ma sixu ɖeɖɛ dìn ǎ lɛ é , ɖi azɔn jɛmagbɔ kpo aluwɛ kpo mɛ à ?"
wěɖexámɛ biblu tɔn lɛ zinzan sixu d’alɔ we bɔ a na mɔ xɔ́ntɔn ɖěɖee na d’alɔ we lɛ é
3 biblu nɔ d’alɔ bɔ è nɔ dɛ ðò tagba lɛ nu
tagba ɖé lɛ tíìn bɔ è sixu nyì alɔ nú ye alǒ ɖeɖɛ ye dìn ǎ .
"ði kpɔ́ndéwú ɔ , enyi mɛvívɛ́ towe ɖé kú alǒ a bɛ́ azɔn jɛmagbɔ ɖé ɔ , a sixu wà nǔ ɖě zɛ lee a na dɛ ɖò wuvɛ̌ towe lɛ nu gbɔn é wu ǎ ."
biblu ka sixu d’alɔ ɖò ninɔmɛ baɖabaɖa mɔhun lɛ mɛ à ?
azɔn jɛmagbɔ
rose ɖɔ : “ un ɖu azɔn ɖé sín gǔ b’ɛ zɔ́n bɔ un nɔ mɔ wuvɛ̌ syɛnsyɛn hwebǐnu .
gbɛ̀ ce fun bǐ . ”
"nǔ e nɔ ɖu ayi mɛ n’i tawun é ɖokpo wɛ nyí ɖɔ , hweɖelɛnu ɔ , é nɔ kpéwú bo nɔ sɔ́ ayi tɔn ɖó biblu kplɔnkplɔn kpo gbigbɔ sín nǔ lɛ kpo jí ǎ ."
"amɔ̌ , xó e jezu ɖɔ ɖò matie 19 : 26 mɛ é d’alɔ ɛ tawun , é ɖɔ : “ mawu kpé nǔ bǐ wu . ”"
rose wá mɔ nǔ jɛ wu ɖɔ ali gègě nu wɛ è sixu kplɔ́n nǔ ɖè .
"ðó wuvɛ̌ tɔn lɛ nɔ zɔ́n bɔ nùxixa nɔ vɛwǔ n’i hweɖelɛnu tawun wutu ɔ , é jɛ biblu kpo wema jinjɔn biblu jí e è xà dó kàn jí lɛ é kpo ɖótó jí . * é ɖɔ : “ wlɛnwín enɛ lɛ mɛvo ɔ , un tuùn lee na sixu kpó ɖò ganji ɖò gbigbɔ lixo gbɔn é ǎ . ”"
"enyi wǔ kú rose ɖó é ma sixu kpéwú bo wà nǔ e é ko nɔ wà ɖ’ayǐ lɛ é ǎ wutu ɔ , xó e ɖò 2 kɔlɛntinu lɛ 8 : 12 mɛ é nɔ dó gbɔ n’i , é ɖɔ : “ nú è sɔ́ jlǒ ɖagbe dó na nǔ mɛ ɔ , nǔ e ɖò mɛ sí ɔ wɛ mawu nɔ kpɔ́n , bo nɔ yí nùnina enɛ ; enyi nǔ e ma ɖò mɛ sí ǎ ɔ wɛ é nɔ kpɔ́n ǎ . ”"
"xó enɛ lɛ flín rose ɖɔ nǔ e é wà lɛ é sù mawu nukúnmɛ , ɖó é wà nǔ e ninɔmɛ tɔn na tɛn ɖɔ é ni wà lɛ é bǐ ."
aluwɛ
"delphine e xó mǐ ɖɔ ɖò bǐbɛ̌mɛ é flín ɖɔ : “ hwenu e vǐ nyɔnu ce xwè 18 mɛví ɔ kú gudo é ɔ , wuvɛ̌ ɔ syɛn sɔmɔ̌ bɔ un tuùn nú na dɔ́ji ǎ ."
nǔ lɛ sɔ́ na cí lee ye ɖè gbɔn ɖ’ayǐ é ǎ . ”
"é ɖò mɔ̌ có , xó e ɖò ðɛhan 94 : 19 mɛ lɛ é dó gbɔ n’i , ɖɛhanwlantɔ́ ɔ ɖɔ ɖò finɛ ɖɔ : “ enyi nǔ gègě ɖò hǔn mɛ nú mì ɔ , gbɔ e a nɔ dó nú mì é wɛ nɔ dó xomɛhunhun nú mì . ”"
é ɖɔ : “ un xoɖɛ sɛ́dó jehovah ɖɔ é ni d’alɔ mì bonu ma mɔ nǔ ɖěɖee un na wà bɔ wuvɛ̌ ce lɛ na ɖekpo lɛ é . ”
é sɔ́ éɖée jó bo nɔ d’alɔ mɛ ɖevo lɛ .
"nukɔnmɛ ɔ , é sɔ́ éɖée jlɛ́ dó klɛnyɔ́ɔ sinmɛnɔ e vǐ lɛ nɔ sá dó desɛ́ɛn mɛ é wu , ye na bo tlɛ wɛ́n ɔ , è nɔ kpò ɖò ye zán dó sá nǔ dó desɛ́ɛn mɛ na wɛ ."
"mɔ̌ ɖokpo ɔ , nǔ gblé dó è mɔ̌ có , é mɔ ɖɔ emi sixu lɛ́ d’alɔ mɛ ɖevo lɛ ."
"é flín ɖɔ : “ un wá ɖ’ayi wu ɖɔ enyi un zán nugbodòdó biblu tɔn lɛ kpo linlin biblu tɔn lɛ kpo dó dó gbɔ nú mɛ e un nɔ kplɔ́n biblu xá lɛ é ɔ , jehovah nɔ dó gbɔ nú nyiɖesu . ”"
é slɛ́ mɛ ɖěɖee gbɔn aluwɛ syɛnsyɛn mɛ bɔ biblu ɖɔ xó yetɔn lɛ é dó wema jí .
"é mɔ ɖɔ , “ ye bǐ wɛ nɔ xoɖɛ . ”"
é lɛ́ mɔ nǔ jɛ wu ɖɔ biblu xixa jɛn sixu d’alɔ mɛ bɔ è dɛ . ”
"biblu kplɔnkplɔn lɛ́ kplɔ́n nǔ taji ɖé delphine , é wɛ nyí ɖɔ è ni sɔ́ ayi mɛtɔn ɖó sɔ e ja é jí , ni ma nyí dó ee wá yì é jí ó ."
"nukúnɖiɖo e ɖò mɛsɛ́dó 24 : 15 mɛ é dó gbɔ n’i , é ɖɔ : “ mawu na wá fɔ́n mɛ ɖagbe lɛ , kpodo mɛ nyanya lɛ kpo sín kú . ”"
nɛ̌ kú e é kudeji ɖɔ jehovah na fɔ́n vǐ nyɔnu tɔn é ka syɛn sɔ ?
delphine ɖɔ : “ un nɔ mɔ vǐ ce sɛ́dó ɖò sɔgudo .
‘ azǎn ’ e gbè un na mɔ ɛ é ko ɖò sunzanwema tɔ́ ce tɔn jí .
"un nɔ mɔ mǐ mɛ wè lɛ ɖò jikpá mǐtɔn mɛ , lee un mɔ ɛ bo yí wǎn n’i gbɔn gbè e gbè un jì i é ɖɔhun . ”"
xóyidókanji mɔhun lɛ gègě ɖò tɛn ɛntɛnɛti tɔn jw.org jí .
biblu sixu d’alɔ we bɔ a na mɔ gbɔdónúmɛ ɖò hwenu e tlɛ nyla hú bǐ lɛ é mɛ
nɛ̌ mawu ka sixu d’alɔ mǐ gbɔn ?
xósin biblu tɔn ɖò wɛn .
é ɖɔ : “ mawu mavɔmavɔ ɖò kpɔ́ xá mɛ e nɔ súxó ylɔ ɛ lɛ bǐ ; ye mɛ e nɔ ylɔ ɛ kpo ayi yetɔn bǐ kpo lɛ .
"nùɖé jló mɛ e ɖó sísí n’i lɛ ɔ , é nɔ bló nú ye . ye súxó ɔ , é nɔ sè , bo nɔ hwlɛn ye gán . ”"
"( ðɛhan 145 : 18 , 19 ) nǔ enɛ dó wusyɛn lanmɛ nǔ mɛ à cé ?"
"é ɖò mɔ̌ có , nɛ̌ mawu ka na sè ɖɛ mɛ ɖěɖee nɔ ba alixlɛ́mɛ tɔn nugbǒ nugbǒ lɛ é tɔn gbɔn ?"
gbɔn hlɔnhlɔn nina mǐ gblamɛ :
"hwɛhwɛ ɔ , tagba lɛ nɔ gbɔjɔ kanmɛ nú mǐ ɖò agbaza lixo , lee nǔ nɔ cí nú mɛ é lixo kpo gbigbɔ lixo kpo ."
"( nùnywɛxó 24 : 10 ) amɔ̌ , jehovah “ nɔ na hlɔnhlɔn ɖevo mɛ e nǔ cikɔ na é , bo nɔ dó wusyɛn lanmɛ nú mɛ e agbɔ̌n kpé é . ”"
"( ezayíi 40 : 29 ) mɛsɛ́dó pɔlu e dɛ ɖò mɛtɛnkpɔn syɛnsyɛn lɛ nu é ɖɔ : “ mɛ e nɔ na hlɔnhlɔn mì ɔ wɛ nɔ zɔ́n , bɔ un nɔ sixu kpé nǔ enɛ lɛ bǐ wu . ”"
( filipunu lɛ 4 : 13 ) gbigbɔ mímɛ́ mawu tɔn na hlɔnhlɔn pɔlu .
hwi lɔ sixu byɔ mawu ɖɔ é ni na gbigbɔ mímɛ́ we . — luki 11 : 13 .
gbɔn nùnywɛ nina mǐ gblamɛ :
enyi a ɖó hudo alɔdo tɔn bo na dó sixu mɔ nukúnnú jɛ wěɖexámɛ biblu tɔn lɛ mɛ bo lɛ́ zán ye ɔ ka lo ?
"ahwanvu jaki wlan ɖɔ : “ enyi nùnywɛ hwedo mɛɖé ɖò mimɛ hǔn , ni byɔ mawu nú é na na ɛ ; ɖó mawu nɔ hun alɔ dó na nǔ mɛ bǐ kpo xomɛhunhun kpo . ”"
( jaki 1 : 5 ) a sixu wà nǔ sɔgbe xá ɖɛ towe lɛ gbɔn biblu xixa kpo nùkplɔnmɛ tɔn lɛ zinzan kpo gblamɛ .
"( jaki 1 : 23 - 25 ) enyi a ɖò mɔ̌ wà wɛ ɔ , hwiɖesunɔ na mɔ lee nùnywɛ ɖò wěɖexámɛ tɔn lɛ mɛ gbɔn é ."
gbɔn fífá nina mǐ gblamɛ :
"enyi a na bo tlɛ ɖò adohu adohu syɛnsyɛn jí ɔ , jehovah sixu d’alɔ we bɔ a na mɔ kɔ dó sà fún i ."
"xó tɔn ɖɔ : “ ado ma hu mi dó nǔ ɖebǔ wu ó ; loɔ , mi ɖò ninɔmɛ ɖebǔ mɛ hǔn , mi ni nɔ sɔ́ kúdónúmɛ sín ayixa dó xoɖɛ , bo byɔ nǔ e hudo mi lɛ mawu . enɛ ɔ , fífá mawu tɔn e hugǎn nukúnnúmɔjɛnǔmɛ gbɛtɔ́ tɔn bǐ ɔ na bló ayixa mitɔn kpodo linlin mitɔn lɛ kpo ɖó , bɔ mi na sixu nɔ bǔ ɖò klisu jezu mɛ . ”"
"( filipunu lɛ 4 : 6 , 7 ) bo byɔ jehovah ɖɔ é ni na we fífá ."
enyi tagba towe lɛ ma ka yawu fó ǎ ɔ ka lo ?
ma yawu wá gbeta ɔ kɔn ɖɔ mawu wɔn emi ó .
"enyi tagba towe lɛ na bo gbɛ́ gbigbɔ ɔ , mawu sixu na akɔnkpinkpan kpo hlɔnhlɔn kpo we bɔ a na dɛ ."
( 1 kɔlɛntinu lɛ 10 : 13 ) biblu lɛ́ d’akpá ɖɔ hwenu na wá sù bɔ è na ɖeɖɛ tagba mǐtɔn lɛ bǐ mlɛ́mlɛ́ !
biblu kpo sɔgudo towe kpo
mǐ ni ðɔ ɖɔ a ɖò zɔnlin ɖi wɛ zǎn xwete ɖò ablu gɔngɔn mɛ .
"hwe ko yì xɔ xóxó có , ado ka hu we ǎ , ɖó tɔ́ci e ɖiɖɛ̌ ganji é ɖé ɖò alɔ towe mɛ wutu ."
"hwenu e a tá dó asá mɛ é ɔ , a mɔ nǔ jɛ nǔ e ɖò nukɔn towe zaan lɛ é bǐ wu ."
"bɔ hwenu e a tá dó zɔ é ɔ , é xò ablu ɔ zlɛ kaka bo yì fí línlín ."
"ðò ali ɖé lɛ nu ɔ , biblu cí tɔ́ci mɔhun ɖɔhun ."
"lee mǐ ko mɔ gbɔn ɖò xota e wá yì lɛ é mɛ é ɔ , xó mawu tɔn sixu d’alɔ mǐ bɔ mǐ na ɖí xwi xá tagba ɖěɖee ɖò nukɔn mǐtɔn tlolo lɛ é , ye wɛ nyí tagba ayihɔngbe ayihɔngbe tɔn ɖěɖee mǐ nɔ mɔ ɖò gbɛ̀ égbé tɔn mɛ lɛ é ."
"amɔ̌ , biblu nɔ lɛ́ wà nǔ hú mɔ̌ ."
"é tá weziza dó sɔgudo jí nú mǐ , b’ɛ zɔ́n bɔ mǐ mɔ ali e kplá mɛ yì awǎjijɛ sín gbɛ̀ e na jɛmɛ nú mǐ é mɛ é lobo mlɛ́ ."
"mi nú mǐ ni lin tamɛ kpɔ́n dó ali e nu biblu nɔ na mǐ nukúnɖiɖo dó sɔgudo wu ɖè é wè jí : 1 é nɔ d’alɔ mǐ bɔ gbɛzán mǐtɔn nɔ ɖó nu , bo 2 nɔ kplɔ́n lee mǐ na zun xɔ́ntɔn e na nɔ ayǐ sɔyi é xá gbɛɖotɔ́ mǐtɔn gbɔn é mǐ ."
1 gbɛzán mɛtɔn nɔ ðó nu
"biblu na wěɖexámɛ ɖejid’ewu ɖěɖee na d’alɔ mǐ bɔ mǐ na ɖí xwi xá tagba mǐtɔn lɛ é , amɔ̌ , é hugǎn wěɖexámɛ sín wema ɖé kpowun ."
"biblu nɔ dó wusyɛn lanmɛ nú mǐ ɖɔ mǐ ni nɔ sɔ́ ayi ɖó nǔ e kàn mǐɖesunɔ lɛ é kɛɖɛ jí ǎ , é nyɔ́ wà ɔ , é kplɔ́n mǐ ɖɔ mǐ ni sɔ́ ayi ɖó nǔ ɖevo ɖěɖee ɖò taji lɛ é lɔmɔ̌ jí ."
mɔ̌ wiwa jɛn sixu zɔ́n bɔ gbɛ̀ mǐtɔn na ɖó nu .
"ði kpɔ́ndéwú ɔ , nugbodòdó biblu tɔn ɖokpo ɖíe : “ nùnamɛ nɔ dó xomɛhunhun nú mɛ hú nǔyiɖòmɛsí . ”"
( mɛsɛ́dó 20 : 35 ) a ka sixu flín hwenu e a d’alɔ mɛ e ɖò hudo mɛ é ɖé é à ?
alǒ hwenu e a ɖótó xɔ́ntɔn towe ɖé bɔ é ɖɔ lee nǔ cí n’i é à ?
é víví nú we ɖɔ a d’alɔ mɛɖé b’ɛ ɖó awǎjijɛ ɖò gbɛzán tɔn mɛ à cé ?
mǐ nɔ mɔ awǎjijɛ e hugǎn bǐ é hwenu e mǐ nɔ na nǔ mɛ bo ma nɔ ɖó nukún nùɖé ǎ é .
"wema wlantɔ́ ɖokpo ɖɔ : “ è sixu sɔ́ mɛɖée jó dó mɛ ɖevo lɛ tamɛ bo gɔn lè gègě mɔ ɖ’emɛ ǎ , afi nú è ɖó nukún ajɔ ɖé cobo wà mɔ̌ ɔ nɛ . ”"
"é ɖò mɔ̌ có , enyi mǐ sɔ́ miɖée jó dó mɛ ɖevo lɛ tamɛ , ɖò taji ɔ , mɛ ɖěɖee ma sixu sú axɔ́ tɔn mǐ ǎ lɛ é tamɛ ɔ , mǐ nɔ mɔ ajɔ tɔn ."
mǐ nɔ ɖ’alɔ ɖò nǔ taji ɖevo lɛ mɛ .
"nugbǒ ɔ , mǐ nɔ wà azɔ̌ alɔ ɖò alɔ mɛ xá gbɛɖotɔ́ ɔ ɖesu , é nɔ mɔ xomɛnyínyɔ́ mɔhun lɛ dó mɔ nǔ e è nya n’i lɛ é ."
"( nùnywɛxó 19 : 17 ) nǔ e mǐ wà nú mɛ e ma ɖó mɛɖé ǎ lɛ é nɔ xɔ akwɛ ɖò nukún tɔn mɛ tawun ; é d’akpá ɖɔ emi na sɔ́ gbɛ̀ mavɔmavɔ ɖò palaɖisi ayikúngban jí tɔn mɛ dó sú axɔ́ mǐ , nukúnɖiɖo sɔgudo tɔn enɛ jiwǔ tawun ! — ðɛhan 37 : 29 ; luki 14 : 12 - 14 . *"
"hú bǐ ɔ , biblu kplɔ́n mǐ ɖɔ jehovah mawu nugbǒ ɔ sinsɛn sixu zɔ́n bɔ gbɛ̀ mǐtɔn ɖó nu nugbǒ ."
"xó tɔn dó wusyɛn lanmɛ nú mǐ ɖɔ mǐ ni kpa susu n’i , wlí yɛ̌yi n’i lobo na ɛ sísí e é jɛxa é ."
"( nùnywɛtɔ́xó 12 : 13 ; nǔɖexlɛ́mɛ 4 : 11 ) enyi mǐ wà mɔ̌ ɔ , mǐ nɔ kpéwú bo nɔ wà nǔ e sixu kpaca mɛ é ɖé : mǐ nɔ hɛn gbɛɖotɔ́ mǐtɔn sín xomɛ hun ."
"nugbǒ ɔ , é dó wusyɛn lanmɛ nú mǐ ɖɔ : “ yǐ nùnywɛ , bonu xomɛ na hun mì . ”"
"( nùnywɛxó 27 : 11 ) kpɔ́n bo , enyi mǐ wá gbeta e nùnywɛ kpé lɛ é kɔn sɔgbe kpo nugbodòdó ɖěɖee ɖò biblu mɛ lɛ é kpo ɔ , mǐ nɔ hɛn tɔ́ mǐtɔn wanyiyinɔ jixwé tɔn ɔ sín xomɛ hun ."
ðó é nɔ kpé nukún dó mǐ wu bo nɔ ba ɖɔ mǐ ni nɔ ɖu lè e ɖò alixlɛ́mɛ tɔn lɛ xwixwedó mɛ é .
"( ezayíi 48 : 17 , 18 ) nugbǒ ɔ , nǔ e na zɔ́n bɔ gbɛ̀ mǐtɔn na ɖó nu é ɖě sɔ́ hugǎn nǔbǐwukpétɔ́ wɛkɛ ɔ tɔn sinsɛn lobo zán gbɛ̀ e na hɛn xomɛ tɔn hun é ǎ ."
2 xɔ́ntɔn zunzun xá gbɛðotɔ́ mǐtɔn
biblu lɛ́ kplɔ́n mǐ ɖɔ mǐ ni zun xɔ́ntɔn xá gbɛɖotɔ́ mǐtɔn .
mawuxówema ɔ ɖɔ : “ mi sɛkpɔ mawu ; enɛ ɔ é na sɛkpɔ mi . ”
"amɔ̌ , biblu na mǐ ganjɛwu ɖɔ enyi mǐ “ ba [ mawu ] ” ɔ , mǐ na “ mɔ ɛ , ” ɖó é “ lín dó ɖokpo ɖokpo mǐtɔn ǎ . ”"
( mɛsɛ́dó 17 : 27 ) wě e biblu ɖè xá mɛ ɖɔ è ni zun xɔ́ntɔn xá mawu é na wà ɖagbe nú mǐ tawun ɖò sɔgudo .
gbɔn nɛ̌ é ?
"lin tamɛ kpɔ́n : enyi mǐ na bo tɛ́n kpɔ́n gbɔn ɖebǔ ɔ , mǐɖesunɔ sixu xógló kú e nyí kɛntɔ́ mǐtɔn gudo tɔn ɔ é ǎ ."
"( 1 kɔlɛntinu lɛ 15 : 26 ) amɔ̌ , mawu ɖò gbɛ̀ tɛgbɛ ."
"é na kú kpɔ́n ǎ , bo jló ɖɔ xɔ́ntɔn emitɔn lɛ lɔ ni nɔ gbɛ̀ tɛgbɛ ."
"biblu zán xógbe e bɔkun bo ka lɛ́ dɔn mɛ é dó ɖɔ nǔ e jehovah ba nú mɛ e ɖò biba ɛ wɛ lɛ é , bo ɖɔ : “ ye na dɔ́ji ! ” — ðɛhan 22 : 27 ."
nɛ̌ a ka sixu zun xɔ́ntɔn mɔhun ɖé xá mawu kaka sɔyi gbɔn ?
kpò ɖò nǔ kplɔ́n dó wǔ tɔn wɛ ɖò xó tɔn biblu ɔ mɛ .
( jaan 17 : 3 ; 2 timɔtée 3 : 16 ) ba alɔdo tɔn bá dó mɔ nukúnnú jɛ biblu ɔ mɛ .
"biblu na mǐ ganjɛwu ɖɔ enyi mǐ kpó ‘ ɖò nùnywɛ byɔ mawu wɛ ’ dó nùjɔnǔ mɛ jɛn wɛ ɔ , é na na mǐ . * ( jaki 1 : 5 ) gudo tɔn ɔ , tɛ́n kpɔ́n bo zán nǔ e a kplɔ́n lɛ é , bo jó xó mawu tɔn dó nú é ni nyí “ zogbɛ́n e nɔ xlɛ́ fí e [ a ] na tɛ afɔ é ” we é , lobo nyí “ weziza ɖò ali [ towe ] jí , ” bɛ́sín dìn kaka sɔyi mavɔmavɔ . — ðɛhan 119 : 105 ."
"kúnnuɖetɔ́ jehovah tɔn lɛ nɔ xwlé tito biblu kplɔnkplɔn vɔ̌nu tɔn ɖé mɛ , b’ɛ sixu d’alɔ we bɔ a na mɔ nukúnnú jɛ mawuxówema ɔ mɛ d’eji ."
( zǐn wema lɛ > video lɛ )
"mawu ɖò gbɛ̀ tɛgbɛ , bo jló ɖɔ xɔ́ntɔn emitɔn lɛ lɔ ni nɔ gbɛ̀ tɛgbɛ"
etɛ a ka lin ?
biblu ka sixu d’alɔ we bɔ a na huzu xɔ́ntɔn mawu tɔn à ?
mɛðé lɛ ði ðɔ . . .
"emi kún sixu nyí xɔ́ntɔn mawu tɔn ó , ɖó ye nɔ mɔ ɖɔ emi nyí mɛ blíblí alǒ hwɛhutɔ́ ."
mɛ ɖevo lɛ nɔ ɖɔ ɖɔ mawu kún nɔ kpé nukún dó mǐ wu ó .
mawu “ nɔ zun xɔ́ntɔn xá mɛ e nɔ wà nǔ jlɔjlɔ lɛ ” é .
"( nùnywɛxó 3 : 32 ) enyi mǐ nɔ setónú nú mawu ɔ , mǐ sixu huzu xɔ́ntɔn tɔn ."
mawu jló na nyí xɔ́ntɔn mǐtɔn . — jaki 4 : 8 .
"ðó mawu nyí xɔ́ntɔn mǐtɔn wutu ɔ , é ɖò gbesisɔmɛ bá d’alɔ mǐ lobo sɔ́ hwɛ kɛ mǐ . — ðɛhan 86 : 5 ."
xɔ́ntɔn mawu tɔn lɛ nɔ yí wǎn nú nǔ e é yí wǎn na lɛ é lobo nɔ gbɛ́ wǎn nú nǔ e é gbɛ́ wǎn na lɛ é . — hlɔmanu lɛ 12 : 9 .
"nú a jló na tuùn nǔ ɖevo lɛ dó lee a sixu zán gbɛ̀ gbɔn b’ɛ na nyɔ́ mawu nukúnmɛ é jí hǔn , kpɔ́n wemata 12gɔ́ wema elɔ tɔn , etɛ biblu ka sixu kplɔ́n mǐ ?"
é ko cá wɛ à alǒ é jɛ nukɔn ?
nùnywɛ xwitixwiti
"biblu nyí nùnywɛ xwitixwiti sín wema ðé ǎ có , é ðɔ nùðé lɛ xó bɔ nukɔnmɛ tawun wɛ è wà mɔ nukúnnú jɛ ye wu ."
kpɔ́ndéwú ðé lɛ ðíe .
"ðò hweɖenu ɔ , nùnywɛ xwitixwitizɔ́watɔ́ nukúnɖeji lɛ mɔ tawun ɖɔ eǒ wɛ nyí xósin ɔ ."
"dìn ɔ , ye nɔ yí gbè ɖò kpaà mɛ ɖɔ jinukúnsin kpo ayikúngban kpo ɖó bǐbɛ̌ ."
biblu ka ko ɖɔ nǔ enɛ nyì wɛn xóxó . — bǐbɛ̌mɛ 1 : 1 .
nɛ ayikúngban ɔ ka cí ?
"ðò hwexónu ɔ , mɛ lɛ lin ɖɔ ayikúngban ɔ cí gbajaa ."
"ðò xwè kanweko atɔ́ɔ́ngɔ j.h.m . tɔn mɛ ɔ , nùnywɛ xwitixwitizɔ́watɔ́ glɛki tɔn lɛ lin ɖɔ é cí toboo ."
"amɔ̌ , xwè mɔkpan jɛ nukɔn nú enɛ , ɖò xwè kanweko tantɔngɔ j.h.m . tɔn mɛ ɔ , biblu wlantɔ́ ezayíi ɖɔ xó dó “ tobotobo ayikúngban ɔ tɔn ” wu , bo zán xókwin e è sixu lɛ́ lilɛ dó “ globu ” é . — ezayíi 40 : 22 , nwt ."
"hwenu ɖò yiyi wɛ ɔ , nùɖíɖó lɛ ka sixu gblé ɖò jinukúnsin à ?"
"nùnywɛ xwitixwitizɔ́watɔ́ xwè kanweko ɛnɛgɔ j.h.m . tɔn aristote lin ɖɔ ayikúngban jí jɛn nǔ lɛ nɔ gblé ɖè , ɖɔ nǔ lɛ kún nɔ gblé alǒ huzu ɖò jinukúnsin fí e sunví lɛ nɔ nɔ é ó ."
linlin enɛ nɔ ayǐ nú xwè kanweko mɔkpan .
"amɔ̌ , ɖò xwè kanweko 19gɔ́ ɔ mɛ ɔ , nùnywɛ xwitixwitizɔ́watɔ́ lɛ wá ɖè linlin nǔ nɔ gblé tɔn ɔ tɔ́n ."
"é wɛ nyí ɖɔ nǔ lɛ bǐ , ee ɖò ayikúngban jí lɛ é kpo ee ɖò jinukúnsin lɛ é kpo , nɔ wá gblé ."
"nùnywɛ xwitixwitizɔ́watɔ́ william thomson e ɖò ye mɛ e nɔ gudo nú linlin enɛ b’ɛ dó yì nukɔn lɛ é mɛ é , ɖ’ayi wu ɖɔ biblu ɖɔ dó jinukúnsin kpo ayikúngban kpo wu ɖɔ : “ bǐ wɛ na gbì avɔ ɖɔhun . ”"
"( ðɛhan 102 : 26 , 27 ) william thomson ɖi nǔ ɖɔ , lee biblu kplɔ́n mɛ gbɔn é ɔ , mawu sixu jló bo ɖó alɔ te nú gblègblé mɔhun bonu é ma sú kún dó nú nùɖíɖó tɔn lɛ ó . — nùnywɛtɔ́xó 1 : 4 ."
"etɛ jí planɛti lɛ , ɖi ayikúngban mǐtɔn ka jinjɔn ?"
aristote kplɔ́n mɛ ɖɔ nǔ e ɖò jinukúnsin lɛ é bǐ wɛ è ján dó nǔ tobotobo nùkpɛ́nnɔ lɛ mɛ ; nǔ tobotobo nùkpɛ́nnɔ enɛ lɛ ɖě ɖò ɖě mɛ bɔ ayikúngban ɔ wɛ ɖò tɛntin mɛ nú ye .
"ðò xwè kanweko 18gɔ́ h.m . tɔn mɔ̌ ɔ , nùnywɛ xwitixwitizɔ́watɔ́ lɛ jɛ gbè yí jí ɖɔ sunví lɛ kpo planɛti lɛ kpo kún na ko ɖò nǔ ɖě jí ó ."
"amɔ̌ , ɖò wema jɔbu tɔn xwè kanweko 15gɔ́ j.h.m . tɔn mɛ ɔ , mǐ xà ɖɔ gbɛɖotɔ́ ɔ “ hɛn ayikúngban ɔ ɖó te ; é ka sɔ́ ɖó nùɖé jí ǎ . ” — jɔbu 26 : 7 ."
lanmɛ na nɔ ganji
"biblu nyí dotóoxwé sín wema ðé ǎ có , nugbodòdó ðé lɛ ð’emɛ bo ðè nukúnnúmɔjɛnǔmɛ e yì nukɔn tawun é xlɛ́ dó lanmɛ na nɔ ganji xó lɛ wu ."
azinzɔnnɔ lɛ hinhɛn ɖó zɔ .
mɔyizi sɛ́n ɔ byɔ ɖɔ gudunɔ lɛ ɖó na nɔ zɔ nú mɛ ɖevo lɛ .
"è ko jɛ xwè 700 mɔ̌ ɖíe , hwenu e jɛmɛji lɛ hu mɛ é cobɔ dotóogán lɛ wá mɔ ɖɔ è na zán nugbodòdó enɛ , bɔ é ka kpó ɖò azɔ̌ wà wɛ kaka jɛ dìn . — levíi ví lɛ , wemata 13 kpo 14 kpo ."
alɔ klɔ́klɔ́ hwenu e è ɖ’alɔ cyɔ wu gudo é .
"kaka jɛ vivɔnu xwè kanweko 19gɔ́ ɔ tɔn ɔ , dotóo lɛ nɔ w’azɔ̌ ɖò cyɔ wu bo ka sɔ́ nɔ klɔ́ alɔ cobo nɔ ɖ’alɔ azinzɔnnɔ lɛ wu ǎ ."
aca enɛ zɔ́n bɔ mɛ gègě kú .
"amɔ̌ , sɛ́n mɔyizi tɔn ɖɔ ɖɔ mɛɖebǔ e ɖ’alɔ cyɔ wu é nyí mɛ blíblí ."
é tlɛ ɖɔ ɖɔ è ni zán sìn dó slá wǔ na ɖò ninɔmɛ mɔhun lɛ mɛ .
"é ɖò wɛn ɖɔ walɔ sinsɛn tɔn enɛ lɛ nɔ wà ɖagbe nú agbaza lɔmɔ̌ . — kɛ́nsísɔ́ 19 : 11 , 19 ."
afɔji yiyi .
"xwewu xwewu ɔ , yɔkpɔvu livi vlɔ jɛji wɛ xomɛslá nɔ hu , bɔ nǔkanmɛ e jó dó nyí gbawunjo mɛ lɛ é wu wɛ é nɔ sín tawun ."
mɔyizi sɛ́n ɔ ɖɔ ɖɔ è ɖó na ɖi sɔnuɖa gbɛtɔ́ tɔn dó fí e ɖò zɔ dó xwé lɛ é . — sɛ́nflínmɛ 23 : 13 .
adagbigbo hwenu .
mawu sɛ́n ɔ ɖɔ ɖɔ sunnuví ɖé ɖó na gbò ada ɖò gbɛzán tɔn sín azǎn tantɔngɔ ɔ gbè .
"( levíi ví lɛ 12 : 3 ) ðò yɛyɛví ɖé sín lanmɛ ɔ , nǔwukpikpé e hun nɔ ɖó bo nɔ yawu xú ɖò akpà nukúnmɛ é nɔ sɔgbe ɖò aklunɔzán gblamɛ nukɔntɔn ɔ gudo ."
"ðò biblu sín táan mɛ ɔ , cobonu akpà klɔ́klɔ́ dotóoxwé tɔn lɛ na tíìn ɔ , te ninɔ kaka nú aklunɔzán gblamɛ ɖokpo cobo gbò ada nyí alɔcyɔnmɛji nùnywɛ tɔn ɖé ."
kancica e ɖò lee nǔ nɔ cí nú mɛ kpo lanmɛ na nɔ ganji kpo tɛntin é .
"dotóo dobanúnǔtɔ́ lɛ kpo nùnywɛ xwitixwitizɔ́watɔ́ lɛ kpo ɖɔ ɖɔ jijɔ ɖagbe lɛ , ɖi awǎjijɛ , nukúnɖiɖo , ɖagbetuùnnúmɛ kpo jlǒ sísɔ́ dó sɔ́ hwɛ kɛ mɛ kpo nɔ wà ɖagbe nú agbaza ."
"biblu ɖɔ : “ ayi jɛ ayǐ nú mɛ ɔ , azɔn nɔ yawu gbɔ ; wǔ ka kú mɛ ɔ , gǎn wɛ nɔ hwedo mɛ . ” — nùnywɛxó 17 : 22 ."
etɛ sɔgudo ka hɛn nu ?
no . 2 2018
etɛ sɔgudo ka hɛn nu ?
3 sɔgudo mimɔ sɛ́dó
4 sun sín wuntun lɛ kpo nùkínkán kpo — sixu zɔ́n bɔ è mɔ sɔgudo sɛ́dó à ?
6 nǔɖɔɖ’ayǐ ðěɖee ko jɛnu lɛ é
8 kúnnuɖenú nǔɖɔɖ’ayǐ e sɔgbe é ɖé tɔn
10 akpá ðěɖee na wá jɛnu lɛ é
12 a sixu nɔ gbɛ̀ kaka sɔyi ðò ayikúngban jí
14 sɔgudo towe ðò hwiɖesunɔ lɔ mɛ !
16 ayikúngban ɔ na nyí mɛ e nɔ sɔ́ yeɖée hwe lɛ é tɔn
a ka ko kàn lee hwi kpo xwédo towe kpo sín sɔgudo na wá cí é byɔ hwiɖée kpɔ́n à ?
"“ tò ɔ na nyí hwɛjijɔnɔ lɛ tɔn , bɔ ye na nɔ mɛ kaka sɔyi . ” — ðɛhan 37 : 29 ."
"atɔxwɛ elɔ na d’alɔ we bɔ a na mɔ nukúnnú jɛ linlin ɖagbe e mawu ɖó nú gbɛtɔ́ lɛ kpo ayikúngban ɔ kpo é , kpodo nǔ e a ɖó na wà bo na ɖu vivǐ tɔn é kpan wu ."
sɔgudo mimɔ sɛ́dó
"dɔkun alǒ ya wɛ é na hɛn wá à , wanyiyi alǒ mɛɖokponɔ ninɔ ?"
a na dɔ́ji alǒ a na kú vawun ?
sín xwè kanweko mɔkpan ɖíe wɛ mɛ gègě ko ɖò nǔ mɔhun lɛ kanbyɔ yeɖée lɛ wɛ .
"égbé ɔ , wemasetɔ́ ɖaxó lɛ nɔ kpɔ́n nǔ e ɖò jijɛ wɛ gbɔn gbɛ̀ ɔ bǐ mɛ lɛ é dó ɖɔ nǔ gègě dó sɔgudo wu ."
"nǔ e ye ɖɔ ɖ’ayǐ lɛ é gègě jɛnu , ɖevo lɛ ka jɛnu ǎ , ɖé lɛ tíìn bɔ nǔ e ye ɖɔ é sín flijɛ wɛ jɛ ."
"ði kpɔ́ndéwú ɔ , ɖò 1912 ɔ , è vɔ́ xó e guglielmo marconi e ɖè kantɛmɔ ma ɖó síké tɔ́n é ɖɔ ɖ’ayǐ é ɖɔ : “ kantɛmɔ ma ɖó síké e tɔ́n ɖò hwe mǐtɔn nu é na bló bɔ ahwan sɔ́ na tíìn ǎ . ”"
"mɛ e nɔ w’azɔ̌ ɖò azɔ̌xwé e nɔ nyí decca bo nɔ ɖè agbǎnxwɛ tɔ́n , bo jó gbɛ̌ta nùxixo tɔn beatles dó ɖò 1962 é ɖé ɖɔ ɖɔ gbɛ̌ta e nɔ xò giwuntá lɛ é kún sɔ́ na tíìn ó ."
mɛɖé lɛ nɔ yì ba alixlɛ́mɛ ɖò nùnywɛtɔ́ e nɔ mɔ nǔ jɛ sun sín wuntun wu lɛ é gɔ́n ; du e jí è ɖè é dò biba ( horoscope ) sín nǔ lɛ nɔ tɔ́n ɖò xójlawema lɛ mɛ hwɛhwɛ .
"mɛ ɖevo lɛ nɔ yì nùkantɔ́ lɛ alǒ nǔmɔtɔ́ ɖěɖee nɔ ɖɔ ɖɔ emi nɔ mɔ sɔgudo sɛ́dó enyíì lɛ é gɔ́n ; nǔmɔtɔ́ lɛ nɔ zán kati ɖé lɛ , kɛ́n lɛ , alǒ xwi e ɖò alɔkpákpá mɛɖé tɔn mɛ lɛ é ."
"bo na dó mɔ nǔ jɛ sɔgudo wu ɖò hwexónu ɔ , mɛɖé lɛ nɔ yì nǔmɔtɔ́ lɛ gɔ́n , ɖi yɛhwenɔ sunnu alǒ nyɔnu lɛ , bo nɔ yí xó sín mawu e sín afɔ ye sɔ́ ɖó te é gɔ́n ."
"ði kpɔ́ndéwú ɔ , è ɖɔ ɖɔ axɔsu lydie tɔn crésus sɛ́ nùnina e xɔ akwɛ tawun lɛ é dó nǔmɔtɔ́ e ɖò delphes ɖò grèce é , bo na dó tuùn nǔ e mɛ ahwanfunfun xá dada pɛsi tɔn silusi na tɔ́n kɔ dó é ."
"nǔmɔtɔ́ ɔ ɖɔ ɖɔ enyi crésus tɔ́n ahwan silusi ɔ , é na ɖu ɖò “ axɔsuɖuto ɖaxó ɖé ” jí ."
"ðó crésus ɖeji ɖɔ emi na ɖu ɖ’eji wutu ɔ , é ɖido , amɔ̌ , axɔsuɖuto éɖesunɔ tɔn wɛ wá nyí axɔsuɖuto ɖaxó e jí è ɖu ɖè é !"
"nǔ e nǔmɔtɔ́ ɔ mɔ bo ɖɔ lɛ é hwɛ́n nǔtí ǎ ; enyi é ɖu ɖò ahwan ɔ jí wɛ nyí ɔ , xó tɔn lɛ na ko nyí nugbǒ ."
"crésus ba nǔ bǐ kpò , ɖó nǔ e wɛn masɔgbe e é sè é jí lɛ é wutu ."
é ka nɔ kpa mɛ ɖěɖee nɔ hɔn yì sù wlɛnwín nǔ mɔ sɛ́dó sɔgudo tɔn égbé tɔn lɛ é nugbǒ nugbǒ à ?
sun sín wuntun lɛ kpo nùkínkán kpo — sixu zɔ́n bɔ è mɔ sɔgudo sɛ́dó à ?
dò biba nú sun sín wuntun lɛ
"dò biba nú sun sín wuntun lɛ nyí nǔmimɔ alɔkpa ɖé bo nɔ zɔ́n bɔ è nɔ ɖi ɖɔ sunví lɛ , sun , kpo planɛti lɛ kpo nɔ wà nǔ dó gbɛtɔ́ ɖěɖee ɖò gbɛ̀ ɖò ayikúngban ɔ jí lɛ é wu ."
mɛ e nɔ kpɔ́n sunví lɛ é nɔ ɖɔ ɖɔ tɛn e mɛ nùɖíɖó jinukúnsin tɔn enɛ lɛ ɖè hwenu e è jì mɛɖé é nɔ ɖɔ mɛ alɔkpa e é na nyí é kpo lee sɔgudo tɔn na cí é kpo .
"babilɔnu hwexónu tɔn mɛ wɛ dò biba nú sun sín wuntun lɛ bɛ́sín có , é lɛ́ kpó ɖò gbigbakpé wɛ tawun ɖò égbé ."
"mɛ gègě wɛ nɔ ɖi nǔ nú mɛ e nɔ ba dò nú sun sín wuntun lɛ kpo nǔ e ye nɔ ɖɔ lɛ é kpo . amɔ̌ , mǐ ka sixu ɖeji dó nǔ e ye nɔ ɖɔ lɛ é wu à ?"
hwɛjijɔ ɖé lɛ ɖíe .
"hwɛhwɛ ɔ , nǔ e è ɖɔ ɖ’ayǐ lɛ é nɔ ɖò kpaà sɔmɔ̌ bɔ ye sixu jɛ dó mɛɖebǔ jí ."
"égbé ɔ , nǔlinlɛn e ye bló ɖò sunví kpinkpɔn linu lɛ é sɔgbe xá linlin hwexónu tɔn e ɖɔ ɖɔ planɛti lɛ nɔ lɛlɛ̌ dó ayikúngban ɔ é ."
"amɔ̌ , hwe ɔ wɛ planɛti lɛ nɔ lɛlɛ̌ dó ."
nǔ e sunví kpɔntɔ́ vovo lɛ nɔ ɖɔ ɖ’ayǐ dó mɛ ɖokpo ɔ wu lɛ é nɔ sɔgbe ǎ .
"dò biba nú sun sín wuntun lɛ nɔ tò gbɛtɔ́ lɛ dó gbɛ̌nu 12 lɛ ɖokpo mɛ , alǒ du e jí è ɖè é sín wuntun lɛ mɛ , sɔgbe xá azǎn e jí è jì mɛ ɔ é ."
"ðò xwè kanweko lɛ gblamɛ ɔ , kancica e ɖò ayikúngban ɔ kpo sunvísɛ́kplé lɛ kpo tɛntin é ko huzu kpɛɖé kpɛɖé . nǔ e wu azǎn ɖěɖee è sɔ́ cá nú wuntun du e jí è ɖè é tɔn lɛ é ma sɔ́ nɔ sɔgbe xá sunvísɛ́kplé e wu è zɔ́n dó dó na nyikɔ wuntun lɛ é ǎ é nɛ ."
"nú è na ɖɔ xó jɔ xó ɔ , mɛ ɖěɖee è jì ɖò azǎn ɖokpo ɔ jí lɛ é nɔ ɖó jijɔ ɖokpo ɔ lɛ ǎ ; azǎn e jí è jì mɛɖé é ɖó kancica ɖebǔ xá gbɛtɔ́ alɔkpa e é na nyí é ǎ ."
"sunví kpɔntɔ́ lɛ nɔ mɔ gbɛtɔ́ lɛ dó mɔ nǔ e ye nyí tawun lɛ é ǎ , é nyɔ́ wá ɔ , ye nɔ kpɔ́n zunta bo nɔ ɖɔ lee mɛɖé sín jijɔ kpo nǔwiwa kpo na cí é ."
linlin agɔ ɖiɖó alɔkpa ɖé wɛ nyí enɛ à cé ?
nùkínkán
sín hwexónu wɛ gbɛtɔ́ lɛ ko nɔ yì nùkantɔ́ lɛ gɔ́n .
mɛ ɖevo lɛ zán tíima kpo kafée linfin kpo dó mɔ nu .
"égbé ɔ , ye nɔ zán majikibiblo sín kati lɛ , awinnya wěwe tobotobo lɛ , lidóo kwín lɛ kpo nǔ ɖevo lɛ kpo dó mɔ sɔgudo mɛɖé tɔn sɛ́dó enyíì ."
è ka sixu ganjɛ nùkínkán wu nugbǒ nugbǒ dó mɔ nǔ jɛ sɔgudo wu à ?
eǒ .
mi ni gbéjé xó ɔ kpɔ́n .
kpɔ́n gbesisɔ tɔn .
"hwɛhwɛ ɔ , wlɛnwín nùkínkán tɔn e ye nɔ zán dó mɔ sɔgudo sɛ́dó lɛ é ɖě nɔ sɔ́ ta ɖě ."
"é na bo tlɛ nyí ɖɔ wlɛnwín ɖokpo ɔ lɛ wɛ ye zán ɔ , nǔ vovo wɛ ye nɔ mɔ ."
"ði kpɔ́ndéwú ɔ , enyi mɛɖé kàn nǔ byɔ bokɔ́nɔ wè dó nǔ ɖokpo ɔ jí dó sɔgudo wu , bonu ye lɛ́ zán majikibiblo sín kati ɖokpo ɔ lɛ ɔ , ganji wɛ ɔ , xósin lɛ bǐ ɖó na nyí ɖokpo ɔ ."
"amɔ̌ , hwɛhwɛ ɔ , xósin lɛ nɔ gbɔn vovo ."
è ko xò nǔ kpɔ́n dó wlɛnwín e nùkántɔ́ lɛ nɔ zán dó kàn nǔ na lɛ é wu .
"xómɔɖɔdonuwutɔ́ lɛ ɖɔ ɖɔ yɛblɛnú kpowun wɛ kati lɛ alǒ awinnya wěwe tobotobo lɛ nyí , bɔ ye nɔ gbɛ́ azɔ̌wanú yetɔn lɛ zán bo nɔ kpɔ́n dó xósin e mɛ ɔ na lɛ é wu dó wá gbeta lɛ kɔn ."
"ði kpɔ́ndéwú ɔ , bokɔ́nɔ e alɔ bí na é ɖé na kàn nǔ tawun tawun ɖé lɛ byɔ bo na dó nukún xósin e mɛ ɔ na é kpo nǔwiwa tɔn lɛ kpo mɛ kpɔ́n ganji dó ɖɔ nùɖé lɛ dó mɛ ɔ wu ."
"enɛ gudo ɔ , bokɔ́nɔ ɔ na xɔ susu ɖɔ emi mɔ nǔ jɛ nǔ lɛ kpo ninɔmɛ e mɛ ɔ ɖexlɛ́ ɖò manywɛ mɛ lɛ é kpo wu ."
"ðó bokɔ́nɔ ɖé lɛ ko kpéwú bo ɖu ɖò axisinɔ yetɔn lɛ jí wutu ɔ , ye ko yí akwɛ gègě ɖò ye sí ."
nǔ e biblu kplɔ́n mǐ é
sunví kpinkpɔn kpo nùkínkán kpo sín nǔwiwa lɛ nɔ ɖexlɛ́ ɖɔ è ko ɖɔ lee sɔgudo mǐtɔn na cí é ɖ’ayǐ .
"amɔ̌ , nugbǒ jɛn ka wɛ à ?"
"biblu ɖɔ nú mǐ ɖɔ mǐ ɖó nǔwukpikpé bo na ɖɔ nǔ e mǐ na ɖi nǔ na lɛ é , alǒ nǔ e mǐ na wà é , bɔ gbeta e kɔn mǐ nɔ wá lɛ é nɔ kúnkplá sɔgudo mǐtɔn . — jozuwée 24 : 15 ."
"mawu sɛntɔ́ lɛ ɖó hwɛjijɔ ɖevo e wu ye ɖó na gbɛ́ sunví kpinkpɔn kpo nùkínkán sín nǔwiwa lɛ kpo é , mawu gbɛ́ wǎn nú amɔɛkinkan núwiwa alɔkpa lɛ bǐ ."
"mǐ mɔ xógbe elɔ lɛ ɖò biblu mɛ : “ mɛɖebǔ ni ma ɖò mi mɛ , bo . . . bló majiki abǐ é ni kàn fá ó , mɛɖebǔ ni ma kàn amɔɛ abǐ é ni ɖu azě ó ; mɛɖebǔ ni ma ɖó bǒ nú mɛ ó ; mɛɖebǔ ni ma yì bò nu ó ."
ðó mɛ e nɔ wà nǔ mɔhun lɛ nɔ vɛ́ mɔ nú mawu mavɔmavɔ . ” — sɛ́nflínmɛ 18 : 10 - 12 .
nǔɖɔɖ’ayǐ ðěɖee ko jɛnu lɛ é
"bǐbɛ̌mɛ ɔ , mǐ ɖɔ xó dó xɛxó e ɖɔ lee nǔmɔtɔ́ e ɖò delphes é blɛ́ crésus gbɔn é wu , enɛ zɔ́n bɔ é cí ahwan ɖò axɔsu pɛsi tɔn nukɔn ."
"ðò alɔ ɖevo mɛ ɔ , nǔɖɔɖ’ayǐ jiwǔ e kúnkplá axɔsu pɛsi tɔn bo jɛnu hlɛ́nhlɛ́n é ɖò biblu mɛ ."
"xwè 200 mɔ̌ cobɔ è na jì axɔsu silusi ɔ , ezayíi e nyí gbeyiɖɔ eblée ɖé é ko ɖɔ nyikɔ tɔn kpo lee é na ɖu ɖò toxo ɖaxó babilɔnu jí gbɔn é kpo ɖ’ayǐ ."
"ezayíi 44 : 24 , 27 , 28 : “ xó e [ jehovah ] ɖɔ ɔ ɖíe : . . . un ɖegbe dó xù lɛ bo ɖɔ : ‘ xù , mi bǐ ni mɛ̀ . un na ɖegbe dó tɔ̀ e nɔ sà kɔn dó mi mɛ lɛ , bɔ mi bǐ na mɛ̀ . ’"
un ɖɔ dó silusi wu ɖɔ : ‘ é wɛ nyí lɛngbɔnyitɔ́ e un sɔ́ é ; é na bló bɔ nǔ e jló mì lɛ bǐ na nyí wiwa .
"é na na gbè bɔ è na vɔ́ jeluzalɛmu gbá , bo na vɔ́ xwé ce sá . ’ ”"
"ee silusi yí toxo ɔ gudo é ɔ , é jó kàn jwifu ɖěɖee ɖò kannumɔgbenu ɖò babilɔnu lɛ é , bo na gbè ye bɔ ye lɛkɔ yì jeluzalɛmu e è ko sú kún dó na sín xwè 70 ɖíe é bo vɔ́ gbá ."
"ezayíi 45 : 1 : “ mawu mavɔmavɔ ɖɔ nú silusi , axɔsu e é sɔ́ é ɖɔ : ‘ un na na ganjɛwu we , bo na bɛ́ akɔta lɛ dó acɛ towe glɔ́ , un na yí acɛ sín axɔsu lɛ sí ; un na hun toxo lɛ sín hɔntogbo e ɖò súsú lɛ nú we . ’ ”"
pɛsinu lɛ byɔ toxo ɔ mɛ gbɔn hɔn vǐ wenɔ e ɖò tò ɔ sín ahohó wu bɔ ye jó nyì nuvo ɖò manywɛ mɛ lɛ é nu .
"enyi babilɔnunu lɛ ko tuùn tuto e silusi bló é wɛ nyí ɔ , ye na ko sú hɔn ɖěɖee ɖò nuvo bo kpannukɔn tɔ̀ ɔ lɛ é bǐ ."
"amɔ̌ , lee é ko nyí gbɔn é ɔ , nùɖé ɖò alɔ cyɔn toxo ɔ jí wɛ ǎ ."
"amɔ̌ , ɖokpo kpowun wɛ nǔɖɔɖ’ayǐ enɛ nyí ɖò maxamaxa ɖěɖee ɖò biblu mɛ bo ko jɛnu tɛnwin lɛnwin lɛ é mɛ . * biblu gbɔn vo nú nǔɖɔɖ’ayǐ ɖěɖee gbɛtɔ́ lɛ nɔ ɖɔ bo nɔ sɔ́ susu tɔn jó nú nǔmɛsɛn adingban tɔn yetɔn lɛ hwɛhwɛ é , éyɛ tɔn lɛ nɔ gosin mɛ e ɖɔ xó elɔ é gɔ́n : “ un ko ɖɔ nǔ e na wá wɛ un ɖè ɔ sín dò . nǔ e ma ko jɛ ǎ , bo ka na wá jɛ ɔ , un ko ɖɔ ɖ’ayǐ sín tɛgbɛ . ” — ezayíi 46 : 10 ."
mawu nugbǒ e nyikɔ tɔn nɔ nyí jehovah é kɛɖɛ jɛn sixu xɔ susu mɔhun .
é ɖò wɛn ɖɔ nyikɔ tɔn sín tinmɛ wɛ nyí “ é nɔ bló b’ɛ nɔ huzu . ”
"enɛ ɖè nǔwukpikpé e é ɖó bo na tuùn nǔ e na jɛ ɖò sɔgudo lɛ é , bo lɛ́ bló bɔ ye na sɔgbe xá jlǒ tɔn é xlɛ́ ."
enɛ na mǐ jiɖe ɖɔ é ɖò gbesisɔmɛ bo na ɖè akpá e é dó lɛ é bǐ .
nǔðɔð’ayǐ ðěðee ko ðò jijɛnu wɛ ðò égbé lɛ é
a jló na tuùn nǔ e nǔɖɔɖ’ayi biblu tɔn lɛ ɖɔ dó hwe mǐtɔn nu wu lɛ é à ?
sín xwè 2 000 mɔ̌ ɖíe wɛ biblu ko ɖɔ ɖ’ayǐ ɖɔ “ hwenu vɛwǔ lɛ ” na tíìn “ ɖò azǎn gudogudo tɔn lɛ mɛ . ”
azǎn gudogudo tɔn etɛ tɔn ?
"2 timɔtée 3 : 1 - 5 : “ azǎn gudogudo tɔn lɛ mɛ . . . ɔ , gbɛtɔ́ lɛ na nɔ ba ɖɔ emitɔn jɛn na nyɔ́ ; ye na nɔ yí wǎn nú akwɛ ; ye na nɔ mɔ yeɖée ; ye na nɔ yigo ; ye na nɔ nyla nu dó mawu wu ; ye na nɔ vɛtoli nú mɛjitɔ́ yetɔn lɛ ; ye na nɔ dó alɔgudokpɛ nú mɛ ; ye na nɔ ɖó sísí nú nǔ e nyí mawu tɔn lɛ ɖě ǎ ."
"ye na ɖó wanyiyi ɖebǔ ǎ ; ye na nɔ kú nǔblawu nú mɛ ǎ ; ye na nɔ ɖɔ mɛ nú ; ye na nɔ sixu ɖu ɖò yeɖée jí ǎ , bo na nɔ nylahun ; ye na nɔ gbɛ́ wǎn nú ɖagbewiwa ."
"ye na nɔ sà mɛ ɖu ; ye na nɔ lin tamɛ kpɔ́n cobo na nɔ wà nǔ ǎ ; ye na nɔ yigo zɛ xwé wu ; ye na nɔ yí wǎn nú gbɛɖuɖu hú ye na yí wǎn nú mawu . ye na nyí mawu sɛntɔ́ ɖò nukúnta , bo ka na gbɛ́ nǔ e nyí hlɔnhlɔn titewungbe nú sinsɛn ɔ é . ”"
a na gbɛ́ ɖɔ jijɔ mɔhun lɛ kún ɖò gbigbakpé wɛ ɖò égbé ó wɛ à ?
"a ka mɔ ɖɔ mɛ ɖěɖee nɔ ba ɖɔ emitɔn jɛn na nyɔ́ , nɔ yí wǎn nú akwɛ bo nɔ lɛ́ yigo lɛ é wɛ lɛlɛ̌ dó mǐ à ?"
"a nɔ mɔ bɔ gbɛtɔ́ lɛ nɔ ɖó nukún nǔ ɖò mɛ ɖevo lɛ gɔ́n hugǎn , bo ka nɔ gɔn nǔ wà alɔ ɖò alɔ mɛ xá ye à cé ?"
bɔ nǔ lɛ fɔ́n bo ɖò nylànylá d’eji wɛ ayihɔngbe ayihɔngbe .
"matie 24 : 6 , 7 : “ mi na wá sè ahwanfunfun sín zingidi ɖò fí e sɛkpɔ mi lɛ , bo na nɔ sè ahwanfunfun sín xó ɖò fí e lín dó mi lɛ . . . ."
"akɔta ɖě na site dó ɖě jí , bɔ axɔsuɖuto ɖě na site dó ɖě jí . ”"
"sɔgbe kpo nǔlinlɛn ɖé kpo ɔ , mɛ nabi e ahwan lɛ kpo tohwan lɛ kpo ko hu sín 1914 é hú livi 100 , kɛ́n enɛ zɛ toví e ɖò tò gègě mɛ lɛ é bǐ sín kɛ́n wu ."
"lin tamɛ kpɔ́n dó ɖasin , aluwɛ kpo wuvɛ̌ kpo e kɛ́n ɖaxó enɛ hɛn wá é jí ."
nǔ enɛ lɛ ka ko kplɔ́n nùɖé akɔta lɛ bɔ ye ɖó nǔ ahwan nu à ?
matie 24 : 7 : “ adɔ na tɔ́n . ”
"tutomɛ gbɛ̀ ɔ tɔn e nɔ kpé nukún dó nùɖuɖu xó wu é ɖɔ : “ ðò gbɛ̀ elɔ e mɛ mǐ nɔ sɔnǔ nú nùɖuɖu gègě nú gbɛtɔ́ livi 815 mɔ̌ ɖè é mɛ ɔ , mɛ ɖokpo ɖò tɛnnɛ jí kpó ɖò xovɛ dɔ́ yì xɔ wɛ ayihɔngbe ayihɔngbe ."
nǔ hú mɛ ɖokpo ɖò atɔn jí kpó ɖò nùɖuɖuhwedomɛ alɔkpa ɖé lɛ sín wuvɛ̌ sè wɛ . ”
nǔlinlɛn lɛ ɖexlɛ́ ɖɔ yɔkpɔvu livi atɔn mɔ̌ wɛ nɔ kú xwewu xwewu ɖó adɔ wu .
luki 21 : 11 : “ ayikúngban na danwǔ ɖesu . ”
"xwewu xwewu ɔ , ayikúngban danwǔ ɖaxó ɖaxó 50 000 mɔ̌ nɔ wà nǔ dó gbɛtɔ́ lɛ wu ."
"ayikúngban danwǔ 100 mɔ̌ nɔ hɛn xɔ lɛ gblé tawun , bɔ ayikúngban danwǔ ɖaxó ɖokpo nɔ tíìn xwewu xwewu ."
"sɔgbe kpo nǔlinlɛn ɖé kpo ɔ , ɖò 1975 kpo 2000 kpo vlamɛ ɔ , ayikúngban danwǔ hu gbɛtɔ́ 471 000 ."
"matie 24 : 14 : “ è na jla axɔsuɖuɖu mawu tɔn sín wɛnɖagbe gbɔn gbɛ̀ ɔ bǐ mɛ , bonu é na nyí kúnnuɖiɖe nú gbɛtɔ́ lɛ bǐ . enɛ ɔ gudo ɔ , gbɛ̀ ɔ na vɔ . ”"
"kúnnuɖetɔ́ jehovah tɔn lɛ e kɛ́n yetɔn hú livi tantɔn é ko ɖò axɔsuɖuto mawu tɔn sín wɛnɖagbe jla wɛ , bo lɛ́ ɖò kúnnu ɖè na wɛ gbɔn ayikúngban ɔ bǐ jí ɖò tò 240 mɔ̌ mɛ ."
"ye nɔ jla wɛnɖagbe ɔ gbɔn toxo ɖaxó ɖaxó lɛ kpo gletoxo e ɖò zɔ lɛ é kpo mɛ , bo nɔ lɛ́ jla gbɔn zunkan lɛ kpo sókan lɛ kpo mɛ ."
"nǔɖɔɖ’ayi ɔ ɖɔ ɖɔ hwenu e è na ko w’azɔ̌ enɛ yì jɛ bǎ e mɛ ba ɖó wɛ mawu ɖè é ɔ , “ gbɛ̀ ɔ na vɔ . ”"
etɛ ka na nyí tinmɛ tɔn ?
é wɛ nyí ɖɔ è na ɖó nǔ acɛkpikpa gbɛtɔ́ lɛ tɔn nu gbɔn axɔsuɖuto mawu tɔn gblamɛ .
akpá tɛ lɛ ka na jɛnu ɖò axɔsuɖuto mawu tɔn glɔ́ ?
xà xota e bɔ d’ewu lɛ é ba mɔ nǔ jɛ wu .
kúnnuɖenú nǔɖɔɖ’ayǐ e sɔgbe é ɖé tɔn
"è mɛ̀ kpè ðuðeji tɔn ðé ðó tɛntin hlɔma tɔn ðò italie , bɔ jonɔ e gosin awa vovo gbɛ̀ ɔ tɔn xwé lɛ é bǐ nɔ yì kpɔ́n . kpè ɔ nɔ wlí yɛ̌yi nú dada hlɔma tɔn e mɛ lɛ yí wǎn na lɛ é ðokpo : é wɛ nyí titus ."
"kpè titus tɔn ɖó dotín ɖaxó wè , bo dó ɖè nǔ taji e jɛ ɖò hwexónu bɔ è tuùn ganji é ɖé xlɛ́ ."
"é ɖò mɔ̌ có , nǔ e mɛ lɛ ma tuùn ganji ǎ é wɛ nyí ɖɔ kancica e dɔn mɛ é ɖé ɖò kpè ɔ kpo biblu kpo tɛntin : kpè titus tɔn nɔ gudo nú gbesisɔ jiwǔ nǔɖɔɖ’ayǐ biblu tɔn lɛ tɔn ma kɛnu ."
è dónu toxo ðé
"ðò xwè kanweko nukɔntɔn h.m . tɔn sín bǐbɛ̌mɛ ɔ , axɔsuɖuto hlɔma tɔn bɛ́sín bretagne kpo gaule kpo ( dìn ɔ france ) bo yì ejipu , bɔ ye ɖu ayijayǐ kpo nukɔnyiyi kpo bunɔ ɖé sín vivǐ ɖò gbě ɔ jí ."
"amɔ̌ , xá ɖé ɖò zɔ bo nɔ d’akpɔ̀ nú hlɔma hwɛhwɛ , é wɛ nyí tokpɔn hunnyahunnya tɔn judée tɔn ."
"encyclopedia of ancient rome ɖɔ : “ ðò tò e ɖò hlɔma sín acɛ glɔ́ lɛ é mɛ ɔ , kpɛɖé jɛn ye gbɛ́ wǎn na syɛnsyɛn mɔ̌ judée ɖɔhun ."
"jwifu lɛ gbɛ́ wǎn nú gǎn tò ɖevo mɛ tɔn ɖěɖee ma nɔ keya nú aca yetɔn lɛ ǎ é , bɔ hlɔmanu lɛ mɔ ta syɛnsyɛn jwifu lɛ tɔn dó mɔ mɛmasí ɖaxó ɖé na . ”"
"jwifu gègě ɖó nukún ɖɔ gǎn ɖé sixu wá hwlɛn ye bo ɖè hlɔmanu e gbɛ́ wǎn nú ye lɛ é síìn , bo vɔ́ susu e izlayɛli ko ɖó ɖ’ayǐ ɔ xɔ n’i ."
"amɔ̌ , ɖò 33 h.m . tɔn ɔ , jezu klisu ɖɔ ɖɔ awě ɖé na wá xò jeluzalɛmu ."
"jezu ɖɔ : “ ayǐ ɖé lɛ ka na wá hɔ́n nú mi , bɔ kɛntɔ́ mitɔn lɛ na tɔ́n ahwan mi ; ye na xá toxo ɔ , lobo na ján mi gbɔn fí bǐ ."
"ye na vɔ mi bǐ , bo na gbà toxo ɔ , bɔ awinnya e è dó mɛ xɔ lɛ na ɔ , ɖě sɔ́ na kpó ɖò ɖě jí ǎ ; ɖó hwenu e mawu wá ba jonɔ mi ɔ , mi tuùn ǎ . ” — luki 19 : 43 , 44 ."
é ɖò wɛn ɖɔ xó jezu tɔn lɛ na ko gbà hǔn dó nú ahwanvu tɔn lɛ .
"ee ahwanvu lɛ mɔ tɛmpli jeluzalɛmu tɔn ɖò azǎn tɔn atɔn gbè é ɔ , mɛ ɖokpo ɖò ye mɛ súxó bo ɖɔ : “ mɛ̌si , kpɔ́n awinnya ɖagbeɖagbe elɔ lɛ , bo kpɔ́n lee xɔ ɔ sávɔ gbɔn é . ”"
"nugbǒ ɔ , tɛmpli ɔ sín awinnya ɖé lɛ ɖiga nú mɛtlu 11 mɔ̌ , gbló nú mɛtlu 5 mɔ̌ , bo yì jǐ nú mɛtlu 3 mɔ̌ !"
"é ɖò mɔ̌ có , jezu ɖɔ : “ nǔ enɛ lɛ e mɔ wɛ mi ɖè dìn ɔ , hweɖenu na wá sù , bɔ awinnya lɛ ɖě sɔ́ na kpò ɖò ɖě jí ǎ ; bǐ wɛ è na mu . ” — maki 13 : 1 ; luki 21 : 6 ."
"jezu lɛ́vɔ ɖɔ nú ye ɖɔ : “ hwenu e mi ka na wá mɔ kɛntɔ́ lɛ nyì ahwan , bo ján jeluzalɛmu toxo ɔ , mi nywɛ ɖɔ hwenu e è na gbà dó ɔ ko sɛya ."
"( luki 21 : 20 , 21 ) xó jezu tɔn ka jɛnu à ?"
è sú kún dó nú toxo ðé
"xwè gban nukún atɔn ko wá yì , bɔ judée kpó ɖò wǎn gbɛ́ nú hlɔmanu lɛ sín acɛ e glɔ́ é ɖè é wɛ ."
"amɔ̌ , ɖò 66 h.m tɔn , hwenu e tokpɔngán hlɔma tɔn gessius florus , ee kp’acɛ dó judée nu é wá bɛ́ akwɛ ɖò tɛmpli mímɛ́ ɔ sín akwɛgbá mɛ é ɔ , xomɛ sìn jwifu lɛ tawun ."
"zaanɖé kpowun ɔ , ahwanfuntɔ́ jwifu lɛ tɔn lɛ ján gò dó jeluzalɛmu , bo hu ahwanfuntɔ́ e ɖò ahwankpá hlɔma tɔn mɛ ɖò finɛ lɛ é , lobo ɖɔ ɖɔ emi jɛ emiɖesunɔ sí sín hlɔma lɔ mɛ ."
"sun atɔn mɔ̌ gudo ɔ , cestius gallus nɔ nukɔn nú ahwanfuntɔ́ hlɔma tɔn 30 000 jɛji bɔ ye wá jeluzalɛmu bo na sú kún dó nú gǔfínfɔ́n ."
hlɔmanu lɛ yawu byɔ toxo ɔ mɛ bo wɔ dǒ e ɖò tɛmpli ɔ gudo lɛ é .
"enɛ gudo ɔ , ɖó hwɛjijɔ e ma zawě ǎ é ɖé wu ɔ , ye dó gudo fɔ ."
nǔ víví nú jwifu gǔfɔntɔ́ lɛ bɔ ye zun dó ye jí tlolo .
"hwenu e ahwanfuntɔ́ hlɔma tɔn lɛ kpo jwifu gǔfɔntɔ́ lɛ kpo jó toxo ɔ dó é ɔ , klisanwun ɖěɖee hɛn akpágbánúmɛ jezu tɔn ayi mɛ lɛ é hɔn sín jeluzalɛmu bo tunta só lɛ jí ɖò judɛ́ɛn tɔ̀ ɔ gudo . — matie 24 : 15 , 16 ."
"xwè e bɔ d’ewu é mɛ ɔ , hlɔma lɛ́vɔ sɔnǔ nú ahwankpá tɔn , bo sɔ́ ahwangán sunvínɔ vespasien kpo vǐ tɔn titus kpo ɖ’enu , bɔ ye huzu kpannukɔn judée ."
"é ɖò mɔ̌ có , ee dada hlɔma tɔn néron kú ɖò 68 h.m . tɔn gudo tlolo é ɔ , vespasien lɛkɔ yì hlɔma bo na jɛ tɛn tɔn mɛ , bo jó ahwan e fún xá judée wɛ ye ɖè é kpo ahwanfuntɔ́ 60 000 mɔ̌ kpo dó nyì vǐ tɔn titus lɔ mɛ ."
"ðò juin 70 h.m . tɔn ɔ , titus ɖegbe nú ahwanfuntɔ́ tɔn lɛ ɖɔ ye ni gbò atín ɖěɖee ɖò judée gbéjí lɛ é , bɔ ye sɔ́ dó xá dǒ jeluzalɛmu tɔn lɛ na nú kilomɛtlu 7 lɛlɛ̌ dó ."
"septembre mɛ mɔ̌ ɔ , hlɔmanu lɛ bɛ́ nǔ e ɖò toxo ɔ mɛ lɛ é bo dó toxo ɔ kpo tɛmpli tɔn kpo zo , lobo gbà dǒ lɛ tɛnwin lɛnwin lee jezu ko ɖɔ ɖ’ayǐ gbɔn jɛ nukɔn é ."
"( luki 19 : 43 , 44 ) sɔgbe kpo nǔlinlɛn e ɖò jlɛ̌ jí é ɖé kpo ɔ , “ gbɛtɔ́ 250 000 jɛ 500 000 wɛ kú ɖò jeluzalɛmu kpo xá e kpó ɖò toxo ɔ mɛ lɛ é kpo mɛ . ”"
ðuðeji ðaxó ðé
"ðò 71 h.m . tɔn ɔ , titus lɛkɔ yì italie bɔ toví hlɔma tɔn lɛ xɔ susu ɖaxó ɖé n’i ."
toxo ɔ bǐ zin ɖuɖeji ɖaxó enɛ sín zɔnlin gbɔn azinkan tò ɔ tɔn . è ko mɔ nǔ mɔhun kpɔ́n ǎ .
"ee ahwan ɔ mɔ dɔkun tobutobu enɛ lɛ é ɔ , ye j’awǎ tawun gbɔn ali hlɔma tɔn lɛ jí ."
"ee ye ɖò batóo e è yí lɛ é , ahwanfunnu ɖaxó ɖaxó e gosin ahwangbenu lɛ é , kpo nǔ e è bɛ́ sín tɛmpli jeluzalɛmu tɔn mɛ lɛ é kpo mɔ wɛ é ɔ , é víví nú ye tawun ."
"titus jɛ tɔ́ tɔn vespasien sín tɛnmɛ ɖò 79 h.m . tɔn bo nyí dada . amɔ̌ , titus kú ajijimɛ kpowun ɖò xwè wè gudo ."
"nɔví tɔn kpɛví domitien jɛ tɛn tɔn mɛ , bo yawu mɛ̀ ɖuɖeji kpè ɖé ɖó titus nyikɔ mɛ dó xɔ susu n’i ."
kpè ɔ ðò égbé
kpè titus tɔn ɖò hlɔma ɖò égbé
"égbé ɔ , gbɛtɔ́ kanweko mɔkpan wɛ nɔ yì kpɔ́n kpè titus tɔn xwewu xwewu ɖò hlɔma , b’ɛ nɔ dɔn ye tawun ."
"mɛɖé lɛ nɔ mɔ kpè enɛ dó mɔ alɔlyɛnzɔ́ e jiwǔ é ɖé , mɛ ɖevo lɛ nɔ mɔ ɖɔ é nɔte nú hlɔnhlɔn e hlɔma ɖó é , cobɔ nú mɛ ɖevo lɛ ɔ , é nɔte nú wuntun e xlɛ́ ɖɔ è sú kún dó nú jeluzalɛmu kpo tɛmpli tɔn kpo é ."
"é ɖò mɔ̌ có , mɛ e nɔ xwè sɔ bo nɔ xà biblu ɔ lɛ é nɔ mɔ ɖɔ kpè titus tɔn ɖó tinmɛ taji ɖé ."
"kúnnuɖenú e xlɛ́ ɖɔ mawu gɔ́n wɛ nǔɖɔɖ’ayǐ biblu tɔn lɛ gosin , bo sɔgbe bɔ è sixu lɛ́ ɖeji dó ye wu lɛ é ɖé wɛ . — 2 piyɛ́ɛ 1 : 19 - 21 ."
akpá ðěɖee na wá jɛnu lɛ é
è ko ɖò axɔsuɖuto mawu tɔn sín wɛnɖagbe jla gbɔn ayikúngban ɔ bǐ jí wɛ lee jezu ko ɖɔ ɖ’ayǐ gbɔn é .
( matie 24 : 14 ) wema biblu tɔn e nɔ nyí daniyɛli é ɖɔ nú mǐ ɖɔ axɔsuɖuto enɛ nyí acɛkpikpa mawu tɔn .
"wemata 2gɔ́ wema enɛ tɔn ɖɔ acɛkpikpa alǒ axɔsuɖuto gbɛtɔ́ lɛ tɔn ɖebɔdoɖewu ɖaxó ɖaxó lɛ xó ɖ’ayǐ , sín babilɔnu hwexónu tɔn jí kaka jɛ hwe mǐtɔn nu ."
wemafɔ 44gɔ́ ɔ ɖɔ nǔ e ɖò nukɔn ja é bo ɖɔ :
"“ axɔsu enɛ lɛ sín hwenu ɔ , mawu [ jixwé ] tɔn na ɖè axɔsuɖuto e mɛɖé ma sixu gbà ǎ é ɖokpo tɔ́n ."
"axɔsuɖuto enɛ ɔ na gbà axɔsuɖuto e ko ɖò ayǐ lɛ bǐ , bo na hu acɛ nú ye , bɔ ye sɔ́ na tíìn nyǐ ǎ ."
"loɔ , éyɛ na nɔte kaka sɔyi . ”"
nǔɖɔɖ’ayǐ biblu tɔn enɛ kpo ɖevo lɛ kpo ko ɖɔ ɖɔ axɔsuɖuto mawu tɔn na ɖyɔ tɛn nú acɛkpikpa gbɛtɔ́ tɔn lɛ bo na nɔ ayǐ kaka sɔyi lobo na hɛn tuto wá ayikúngban ɔ jí nú gbɛtɔ́ lɛ .
nɛ̌ gbɛ̀ ka na cí ɖò axɔsuɖuto ɔ glɔ́ ?
akpá jiwǔ ɖěɖee na jɛnu ɖò malin - malin mɛ é ɖé lɛ ɖíe .
ahwan sɔ́ na tíìn ǎ
ðɛhan 46 : 10 : “ [ mawu ] wɛ sú ahwan kún dó gbɔn gbɛ̀ ɔ bǐ mɛ .
"é wɛ́n gǎ lɛ , é lɔ́ hwǎn lɛ , é dó ahwankɛkɛ lɛ zo . ”"
dǒ nukún lee gbɛ̀ ɔ na cí hwenu e è na sɔ́ akwɛ lɛ bǐ kpo nǔwukpikpé e è nɔ dó bló ahwanlyannu na dìn lɛ é kpo dó bló nǔ e na hɛn lè wá nú gbɛtɔ́ lɛ bo ma sɔ́ na hu ye ǎ lɛ é mɛ kpɔ́n sɛ́dó !
akpá enɛ na jɛnu nugbǒ ɖò axɔsuɖuto mawu tɔn glɔ́ .
azɔn sɔ́ na tíìn ǎ
ezayíi 33 : 24 : “ toví ɖé sɔ́ na ɖɔ : ‘ un ɖò azɔn jɛ wɛ ’ ǎ . ”
"lin tamɛ kpɔ́n dó gbɛ̀ e mɛ mɛɖebǔ ma sɔ́ na jɛ hǔnzɔ́n , kansɛ́ɛzɔn , zǎnsukpɛzɔn alǒ azɔn ɖevo ɖebǔ ɖè ǎ é jí ."
dotóoxwé lɛ kpo atínkɛ́n lɛ kpo ɖě sɔ́ na ɖè ǎ .
lanmɛ syɛn hunsin ɖagbe wɛ ɖò te kpɔ́n gbɛtɔ́ lɛ ɖò sɔgudo ɖò ayikúngban jí .
adɔ sɔ́ na tíìn ǎ
ðɛhan 72 : 16 : “ jì ni jɛ ɖò tò ɔ mɛ kaka bo túnflá . atín sínsɛ́n ni bla ta nú só lɛ . ”
ayikúngban ɔ na ɖè nùɖuɖu gègě tɔ́n bɔ mɛ bǐ na mɔ bo ɖu .
adɔ kpo nùɖuɖuhwedomɛ kpo sɔ́ na tíìn ǎ .
"alěnina , wuvɛ̌ mimɔ kpo kú kpo sɔ́ na tíìn ǎ"
"nǔɖexlɛ́mɛ 21 : 4 : “ [ mawu ] na súnsún ɖasin bǐ sín nukún yetɔn mɛ ; kú sɔ́ na tíìn ǎ , aluwɛ sɔ́ na tíìn ǎ , alěnina sɔ́ na tíìn ǎ , wuvɛ̌ mimɔ sɔ́ na tíìn ǎ ; nǔ xóxó lɛ ko bú . ”"
enɛ wɛ nyí ɖɔ è na nɔ gbɛ̀ ɖò agbaza ɖagbe mɛ kaka sɔyi ɖò palaɖisi mɛ ɖò ayikúngban jí .
nǔ e sín akpá gbɛɖotɔ́ wanyiyinɔ mǐtɔn jehovah mawu dó é nɛ .
“ é [ na ] bló nǔ e gbé un sɛ́ ɛ dó é ”
xó víví kpowun wɛ nǔ enɛ lɛ nyí à ?
"enɛ kpaca mɛ ǎ , ɖó gbɛtɔ́ mǐ ɖɔhun ɖě ko nɔ gbɛ̀ mɔhun mɛ kpɔ́n bo na ɖɔ xó d’ewu nú mǐ ǎ ."
"gbɛtɔ́ lɛ ɖò hwɛhuhu kpo kú kpo sín fɛn mɛ , bo ɖò alěnina , wuvɛ̌ mimɔ kpo tagba kpo e nyí agban kpinkpɛn é glɔ́ sín hwenu línlín ɖíe , bɔ enɛ wu ɔ , mɛ gègě gbɔ bo yí gbè ɖɔ gbɛ̀ ɖě kún sɔ́ kpò hú elɔ e mɛ mǐ ɖè é ó ."
"amɔ̌ , enɛ gbɔn vo bǐ sésé nú linlin e gbɛɖotɔ́ mǐtɔn jehovah mawu ɖó nú gbɛtɔ́ lɛ é ."
"bo na dó d’alɔ mǐ bonu mǐ na kú dó akpá e mawu dó lɛ é bǐ jí ɔ , é dó zǒgbe xó e é ɖɔ é jí bo ɖɔ : “ [ é na ] lɛkɔ wá gɔ̌n ce agba ǎ ; é [ na ] bló nǔ e un lɛ́n é , é [ na ] bló nǔ e gbé un sɛ́ ɛ dó é . ” — ezayíi 55 : 11 ."
è tinmɛ ɖò biblu mɛ ɖɔ jehovah nyí mawu e ma “ nɔ ɖó adingban ǎ ” é .
"( titu 1 : 2 ) é ko dó nùjiwǔ enɛ lɛ sín akpá dó sɔgudo wu có , é na nyɔ́ ɖɔ mǐ ni gbéjé nùkanbyɔ elɔ lɛ kpɔ́n : gbɛtɔ́ lɛ ka sixu nɔ gbɛ̀ kaka sɔyi ɖò palaɖisi ayikúngban jí tɔn sín akpá e è dó é mɛ dóó à ?"
etɛ mǐ ka ɖó na wà bo na ɖu akpá e mawu dó lɛ é sín lè ?
a na mɔ nǔ ɖěɖee na d’alɔ we bɔ a na mɔ xósin nú nùkanbyɔ enɛ lɛ é ɖò wema elɔ sín wexwɛ e bɔ d’ewu lɛ é jí .
a sixu nɔ gbɛ̀ kaka sɔyi ðò ayikúngban jí
nukúnðiðo jiwǔ tɛ ka nɛ !
"gbɛɖotɔ́ mǐtɔn d’akpá ɖɔ emi na na mǐ gbɛ̀ mavɔmavɔ , ɖò ayikúngban jí fí ."
"é ɖò mɔ̌ có , mɛ gègě mɔ ɖɔ é vɛwǔ bɔ è na ɖi ."
‘ mɛ bǐ ɖó na kú hweɖenu ’ wɛ ye nɔ ɖɔ .
‘ jɔwamɔ sín nǔ wɛ gbɛ̀ kpo kú kpo nyí . ’
"mɛ ɖevo lɛ nɔ lin ɖɔ è sixu nɔ gbɛ̀ kaka sɔyi , amɔ̌ , é na nyí ɖò ayikúngban jí fí ǎ ."
ye nɔ ɖɔ ɖɔ è kú bo yì jixwé gudo ɔ kɛɖɛ jɛn è na nɔ gbɛ̀ kaka sɔyi .
"cobonu a na na xósin nú nùkanbyɔ enɛ ɔ , é na nyɔ́ ɖɔ a ni gbéjé xósin e biblu na nú nùkanbyɔ atɔn elɔ lɛ é kpɔ́n : nɛ̌ lee è bló gbɛtɔ́ gbɔn é ka xlɛ́ táan nabi e é na nɔ gbɛ̀ na é gbɔn ?"
etɛ ka nyí linlin dòdó mawu tɔn nú ayikúngban ɔ kpo gbɛtɔ́ lɛ kpo ?
nɛ̌ kú ka byɔ gbɛtɔ́ lɛ mɛ gbɔn ?
lee è bló gbɛtɔ́ gbɔn é kpé wè ǎ
"ðò gbɛ̀ alɔkpa e mawu bló ɖó ayikúngban ɔ jí lɛ é bǐ mɛ ɔ , gbɛtɔ́ lɛ tɔn kpé wè ǎ ."
"biblu ɖexlɛ́ ɖɔ gbɛtɔ́ lɛ kɛɖɛ wɛ è dá ɖò “ akpajlɛ ” mawu tɔn mɛ , bɔ ye “ cí ” éɖɔhun ."
"( bǐbɛ̌mɛ 1 : 26 , 27 ) etɛ ka nyí tinmɛ enɛ tɔn ?"
"é ɖexlɛ́ ɖɔ è dá gbɛtɔ́ lɛ bɔ ye ɖó jijɔ mawu ɖesunɔ tɔn lɛ , ɖi wanyiyi kpo nǔjlɔjlɔwiwa kpo ."
"é wɛ zɔ́n bɔ mǐ nɔ ɖu lee wɛkɛ ɔ d’agba sɔ é , nùjiwǔ gbɛ̀ ɔ tɔn lɛ gɔ́ nú alɔlyɛnzɔ́ , nùxixo kpo xó lómílómí kpo sín vivǐ ."
"taji bǐ ɔ , gbɛtɔ́ lɛ kɛɖɛ wɛ ɖó nǔwukpikpé bo na sɛ̀n gbɛɖotɔ́ ɔ ."
jijɔ enɛ lɛ zɔ́n bɔ gbɛtɔ́ lɛ gbɔn vo nú nùɖíɖó ɖevo e ɖò ayikúngban ɔ jí lɛ é tawun .
"enɛ wu ɔ , lin tamɛ dó nǔ elɔ jí : enyi mawu ba ɖɔ mǐ ni nɔ gbɛ̀ nú xwè kpɛɖé kpowun wɛ nyí ɔ , é na ko na bló gbɛtɔ́ lɛ kpo jijɔ jiwǔ mɔhun lɛ kpo gɔ́ nú nǔwukpikpé ma ɖó dogbó e ye ɖó bo sixu lɛ́vɔ jla ye ɖó é à ?"
nugbǒ ɔ wɛ nyí ɖɔ mawu bló mǐ mɛ gbɛtɔ́ lɛ bɔ mǐ ɖó jijɔ kpo nǔwukpikpé enɛ lɛ kpo bonu mǐ na dó sixu ɖu gbɛ̀ sín vivǐ kaka sɔyi ɖò ayikúngban jí fí .
linlin e mawu ðó ðò bǐbɛ̌mɛ é
"é ɖò mɔ̌ có , mɛɖé lɛ nɔ ɖɔ ɖɔ mawu kún ba gbeɖé nú gbɛtɔ́ lɛ na nɔ gbɛ̀ kaka sɔyi ɖò ayikúngban jí ó ."
"ye nɔ ɖɔ ɖɔ è bló ayikúngban ɔ bonu è na nɔ jí nú hwenu kpɛɖé , b’ɛ nyí fí e è na tɛ́n mɛ kpɔ́n ɖè , bo na tuùn gbɛtɔ́ ɖěɖee na yì jixwé bo nɔ gbɛ̀ kaka sɔyi xá mawu lɛ é ."
"amɔ̌ , enyi nugbǒ wɛ xó enɛ nyí ɔ , é ma nyí ɖiɖɔ wɛ è ɖè ɖɔ mawu wu wɛ nǔnyanyawiwa kpo adakaxixo e gɔ́ ayikúngban ɔ jí lɛ é kpo nɔ sín à cé ?"
enɛ gbɔn vo sésé nú mɛ alɔkpa e mawu nyí é .
biblu ɖɔ dó wǔ tɔn ɖɔ : “ ali tɔn lɛ bǐ jlɔ́ .
é nɔ wà nùblibli ǎ . é jlɔ́ bo ɖò xwi jí . ” — sɛ́nflínmɛ 32 : 4 .
"biblu ɖè linlin e mawu ɖó ɖò bǐbɛ̌mɛ dó ayikúngban ɔ wu é xlɛ́ vaàn ɖò xógbe elɔ lɛ mɛ : “ jixwé ɔ , jixwé mawu mavɔmavɔ ɖokponɔ géé tɔn wɛ , loɔ , é na ayikúngban ɔ gbɛtɔ́ lɛ . ”"
"( ðɛhan 115 : 16 ) nugbǒ ɔ , mawu bló ayikúngban ɔ bonu é na nyí xwé tɛgbɛ tɔn e nyɔ́ ɖɛkpɛ é ɖé nú gbɛtɔ́ lɛ , bo bló nǔ tɛnmɛ tɛnmɛ e sín hudo mǐ ɖó bo na ɖu gbɛ̀ mavɔmavɔ sín vivǐ lɛ é bǐ ɖ’eji . — bǐbɛ̌mɛ 2 : 8 , 9 ."
"“ jixwé ɔ , jixwé mawu mavɔmavɔ ɖokponɔ géé tɔn wɛ , loɔ , é na ayikúngban ɔ gbɛtɔ́ lɛ . ” — ðɛhan 115 : 16"
biblu lɛ́ ɖɔ linlin e mawu ɖó nú gbɛtɔ́ lɛ é nyì wɛn .
"é ɖegbe nú asú kpo asì kpo nukɔntɔn ɔ ɖɔ ye ni “ gbà kún , bo kpé ayikúngban ɔ jí , bo sɔ́ ɛ ɖó acɛ [ ye ] tɔn glɔ́ . . . bo sɔ́ kanlin e ɖò ayikúngban jí lɛ bǐ ɖó acɛ [ ye ] tɔn glɔ́ . ”"
( bǐbɛ̌mɛ 1 : 28 ) wǔjɔmɛ ɖaxó ɖé wɛ ye ɖó bo na kpé nukún dó palaɖisi e nyí xwé yetɔn é wu bo lɛ́ gbló ada n’i gbɔn ayikúngban ɔ bǐ jí !
"é ɖò wɛn ɖɔ gbɛ̀ mavɔmavɔ ɖò ayikúngban jí sín nukúnɖiɖo wɛ adamu kpo ɛvu kpo , kpodo kúnkan yetɔn lɛ kpan ɖó , é nyí jixwé tɔn ǎ ."
etɛwu mǐ ka nɔ kú ?
bɔ etɛwu mǐ ka nɔ kú ?
biblu ɖexlɛ́ ɖɔ nùɖíɖó gbigbɔ tɔn mawu tɔn lɛ ɖokpo e wá fɔ́n gǔ bo nyí satáan awovi é tɛ́n kpɔ́n bo d’avaja tito e mawu bló ɖò edɛni mɛ lɛ é mɛ .
"satáan dó gbè tó nú mɛjitɔ́ mǐtɔn nukɔntɔn lɛ , adamu kpo ɛvu kpo , bɔ ye xò kpóɖó n’i ɖò gǔfínfɔ́n dó mawu jí mɛ ."
"ee satáan ɖɔ ɖɔ mawu ɖò nǔ ɖagbe ɖé hwla dó ye wɛ , enɛ wɛ nyí acɛ e yeɖesunɔ ɖó bo na tuùn nǔ e nyí nǔ ɖagbe kpo nǔ nyanya kpo é ɔ , ye gɔ́ n’i bo fɔ́n gǔ dó mawu jí ."
etɛ mɛ é ka tɔ́n kɔ dó ?
"nukɔnmɛ ɔ , ye kú lee mawu ko gb’akpá tɔn nú ye gbɔn é ."
ye hɛn gbɛ̀ mavɔmavɔ ɖò palaɖisi mɛ ɖò ayikúngban jí sín nukúnɖiɖo bú . — bǐbɛ̌mɛ 2 : 17 ; 3 : 1 - 6 ; 5 : 5 .
gǔfínfɔ́n adamu kpo ɛvu kpo tɔn wà nǔ dó gbɛtɔ́ lɛ bǐ wǔ kaka jɛ égbé .
"xó mawu tɔn ɖɔ : “ hwɛhuhu ɔ , gbɛtɔ́ ɖokpo géé jí wɛ é gbɔn bo wá gbɛ̀ ɔ mɛ ; mɛ enɛ wɛ nyí adamu ; hwɛhuhu ɔ ka dɔn kú wá ."
"enɛ ɔ , gbɛtɔ́ lɛ bǐ nɔ kú . ” ( hlɔmanu lɛ 5 : 12 ) mǐ nɔ kú ɖó hwɛhuhu kpo kú kpo sín gǔ e mǐ ɖu sín mɛjitɔ́ mǐtɔn nukɔntɔn lɛ gɔ́n é wutu , enyi ɖó mawu ko ‘ dó ’ mǐ jí wu wɛ ǎ ."
a sixu nɔ gbɛ̀ kaka sɔyi ðò ayikúngban jí
gǔfínfɔ́n edɛni mɛ tɔn zɔ́n bonu linlin e mawu ɖó ɖò bǐbɛ̌mɛ dó gbɛtɔ́ lɛ kpo ayikúngban ɔ kpo wu é cifo ǎ .
"wanyiyi mawu tɔn e nǔ bǐ vɔ ɖ’ewu é kpo nǔ wà ɖó sɛ́nxwi jí tɔn kpo sísɛ́ ɛ b’ɛ hun ali ɖé nú mǐ , bonu mǐ na gosin kannumɔgbenu hwɛhuhu kpo kú kpo tɔn e mǐ ɖè é ."
mɛsɛ́dó pɔlu tinmɛ ɖɔ : “ axɔ́ e hwɛhuhu nɔ sú mɛ ɔ wɛ nyí kú ; amɔ̌ nǔ e mawu nɔ na mɛ vɔ̌nu ɔ wɛ nyí gbɛ̀ mavɔmavɔ e mǐ ɖó ɖò bǔ e mǐ ɖè xá klisu jezu aklunɔ mǐtɔn mɛ é . ”
"( hlɔmanu lɛ 6 : 23 ) kpo wanyiyi kpo ɔ , mawu “ sɔ́ vǐɖokponɔ tɔn [ jezu klisu ] jó , bonu mɛ e na ɖi nǔ n’i lɛ ɖebǔ ma dɔn ó ; loɔ , ye bǐ ni mɔ gbɛ̀ mavɔmavɔ . ”"
( jaan 3 : 16 ) sɔ́ e jezu sɔ́ jlǒ dó sɔ́ éɖée dó savɔ̌ na é zɔ́n bɔ é sú nǔ e adamu hɛn bú lɛ é bǐ sín axɔ́ . *
"zaanɖé dìn ɔ , palaɖisi ayikúngban jí tɔn e sín akpá mawu dó é na jɛnu ."
"sɔgudo jiwǔ enɛ sixu nyí towe , enyi a hɛn akpágbánúmɛ jezu tɔn elɔ ayi mɛ ɔ nɛ , é ɖɔ : “ mi gbɔn hɔn kpɛví ɔ nu ; ɖó fí e è nɔ gbɔn , bo yì dɔn ɔ , hɔn tɔn d’agba , bɔ ali tɔn gbló , bo vɛ́ gbɔn ǎ ; mɛ gègě wɛ nɔ gbɔn finɛ . loɔ , hɔn e nu è nɔ gbɔn , bo nɔ yì gbɛ̀ mavɔmavɔ mɛ ɔ hwe , bɔ ali e è nɔ gbɔn yì ɔ sobwé , bo vɛ́ gbɔn , bɔ mɛ kpɛɖé jɛn nɔ ba mɔ . ”"
"( matie 7 : 13 , 14 ) nugbǒ ɔ , hwiɖesunɔ lɔ mɛ wɛ sɔgudo towe ɖè ."
etɛ a ka na wà ?
"bo na dó mɔ nukúnnú jɛ nǔ e gbɛxixɔ ɔ sixu wà nú we é mɛ d’eji hǔn , kpɔ́n wemata 5gɔ́ wema etɛ biblu ka sixu kplɔ́n mǐ ? tɔn . kúnnuɖetɔ́ jehovah tɔn lɛ wɛ ɖetɔ́n , é lɛ́ ɖò tɛn ɛntɛnɛti tɔn www.jw.org jí ."
sɔgudo towe ðò hwiɖesunɔ lɔ mɛ !
a ka ðó gbeta ðé kɔn bo na wá dó lee sɔgudo towe na cí é wu wɛ à ?
"mɛɖé lɛ lin ɖɔ byɔ̌wa sín xó wɛ , é kún nyí gbeta mɛɖesunɔ tɔn wɛ nɔ ɖɔ lee gbɛ̀ mɛtɔn na cí é ó ."
"enyi ye ma kpé nǔ e gbé nya wɛ ye ɖè é ɖé lɛ wu ǎ ɔ , ye nɔ gbɔ bo ɖɔ kpowun ɖɔ gbɛ̀ wɛ tò nyì mɔ̌ ."
ye nɔ ɖɔ ɖɔ è ko wlan dó emi jí ɖɔ “ emi kún na kpé nǔ e gbé nya wɛ emi ɖè é wu gbeɖé ó ! ”
"nú mɛ ɖevo lɛ ma mɔ ali e ye na gbɔn bo gán ɖò gbɛ̀ elɔ e mɛ mǐ ɖè , bɔ nǔ nyanya kpo nǔagɔwiwa kpo ɖè lɛ é ǎ ɔ , ye nɔ flú bǐ ."
"ye sixu ko tɛ́n kpɔ́n bá jla gbɛ̀ yeɖesunɔ tɔn ɖó , b’ɛ ka nɔ sín nǔ e ye nɔ mɔ lɛ é ɖi ahwan , adakaxixo , adla j’ayǐ lɛ , kpo azɔn e nɔ d’avaja tuto yetɔn lɛ mɛ hwɛhwɛ lɛ é kpo wu kpowun b’ɛ nɔ gló ."
"ye nɔ kanbyɔ yeɖée ɖɔ , ‘ etɛwu un ka ɖò tagba jɛ wɛ ? ’"
nugbǒ wɛ ɖɔ ninɔmɛ gbɛmɛ tɔn lɛ sixu wá d’avaja tito towe lɛ mɛ tawun .
"nugbǒ ɔ , biblu ɖexlɛ́ ɖɔ sɔgudo towe kúnkplá gbeta e kɔn a na wá é ."
lin tamɛ kpɔ́n dó nǔ e é ɖɔ é jí .
"mɔyizi e xlɛ́ ali akɔta izlayɛli hwexónu tɔn é ɖɔ nú ye hwenu e ye xwè akpádídó yikúngban ɔ jí é ɖò jehovah nyikɔ mɛ ɖɔ : “ un sɔ́ kú kpo gbɛ̀ kpo ɖó nukɔn mitɔn ; nudómɛ kpo ɖɛxodómɛji kpo ɖó nukɔn mitɔn . dìn ɔ , mi sɔ́ gbɛ̀ ɔ , bonu mi kpo vǐ mitɔn lɛ kpo na nɔ gbɛ̀ , bo na yí wǎn nú mawu mavɔmavɔ , mawu mitɔn , bo na nɔ sè xó tɔn , bo na nɔ gbeji n’i [ alǒ tɛ́ dó wutu tɔn ] . ” — sɛ́nflínmɛ 30 : 15 , 19 , 20 ."
"“ un sɔ́ kú kpo gbɛ̀ kpo ɖó nukɔn mitɔn ; nudómɛ kpo ɖɛxodómɛji kpo ɖó nukɔn mitɔn . dìn ɔ , mi sɔ́ gbɛ̀ ɔ . ” — sɛ́nflínmɛ 30 : 19"
"nugbǒ ɔ , mawu hwlɛn izlayɛli - ví lɛ sín kannumɔgbenu ɖò ejipu , bo sɔ́ vivo kpo awǎjijɛ kpo sín gbɛ̀ ɖò akpádídó yikúngban ɔ jí sín nukúnɖiɖo ɖó te nú ye ."
"amɔ̌ , nǔ enɛ lɛ bǐ na jɛnu dó ye wu kpowun ǎ ."
"enyi ye na mɔ nyɔna enɛ lɛ ɔ , ye ɖó na “ sɔ́ gbɛ̀ . ”"
"‘ gbɔn wǎn yí nú mawu , xó tɔn sísé , kpo títɛ́ dó wǔtu tɔn kpo gblamɛ . ’"
"égbé ɔ , gbeta mɔhun ɖò nukɔn nú hwi lɔ , bɔ ee kɔn a wà é wɛ na ɖè lee sɔgudo towe na cí é xlɛ́ ."
"enyi a nɔ yí wǎn nú mawu , nɔ setónú nú gbè tɔn , bo nɔ lɛ́ tɛ́ dó wǔ tɔn ɔ , é ɖò wɛn ɖɔ a na nɔ gbɛ̀ kaka sɔyi ɖò palaɖisi mɛ ɖò ayikúngban jí ."
"amɔ̌ , etɛ nǔ enɛ lɛ ɖokpo ɖokpo ka byɔ ?"
wanyiyi wɛ nyí jijɔ mawu tɔn nukɔntɔn ɔ .
"“ mawu ɔ , wanyiyi wɛ é nyí ” wɛ mawu sɔ́ d’ayi mɛ nú mɛsɛ́dó jaan bɔ é wlan ."
"( 1 jaan 4 : 8 ) enɛ wu ɔ , hwenu e è kàn sɛ́n e ɖò taji hú sɛ́n lɛ bǐ é byɔ jezu é ɔ , é ɖɔ : “ a na yí wǎn nú aklunɔ mawu towe kpodo ayi towe bǐ kpo , kpodo lindɔ̌n towe bǐ kpo , kpodo linlin towe bǐ kpo . ”"
"( matie 22 : 37 ) kancica ɖagbe ɖé ɖiɖó xá jehovah mawu ɖó na jinjɔn tónúsíse nukúnta tɔn jí ǎ , loɔ , wanyiyi jí wɛ é ɖó na jinjɔn ."
"amɔ̌ , etɛwu mǐ ka ɖó na yí wǎn n’i ?"
wǎn e jehovah yí nú gbɛtɔ́ lɛ é cí wǎn e mɛjitɔ́ lɛ nɔ yí nú vǐ yetɔn lɛ é ɖɔhun .
"mɛjitɔ́ wanyiyinɔ lɛ nyí hwɛhutɔ́ có , ye ka nɔ kplɔ́n vǐ yetɔn lɛ , nɔ dó wusyɛn lanmɛ nú ye , nɔ nɔ gudo nú ye bo nɔ lɛ́ gbɛ́ nǔ nú ye , ɖó ye jló ɖɔ vǐ lɛ ni ɖó awǎjijɛ bo lɛ́ yì nukɔn wutu ."
etɛ mɛjitɔ́ lɛ ka nɔ ba ɖò vǐ lɛ sí ?
"ye nɔ jló ɖɔ vǐ yetɔn lɛ ni yí wǎn nú emi , bo nɔ wlí tó nǔ e ye kplɔ́n ye lɛ é wu nú ɖagbe yetɔn ."
ba e tɔ́ mǐtɔn jixwé tɔn ɔ nɔ ba ɖɔ nǔ tobutobu e é nɔ wá nú mǐ lɛ é ni nɔ sù nukún mǐtɔn mɛ lɛ é sɔgbe à cé ?
ðǒtó gbè tɔn
"ðò gbè dòdó e mɛ è wlan biblu ɔ dó é mɛ ɔ , xógbe “ ɖǒtó ” ɔ nɔ lɛ́ dó gesí “ tónúsíse ” hwɛhwɛ ."
nǔ e ɖɔ wɛ è ɖè bo ɖɔ ɖɔ vǐ ɖé ɖó na “ ɖótó mɛjitɔ́ tɔn lɛ é nɛ . ”
"enɛ wu ɔ , tó ɖiɖó gbè mawu tɔn nɔ byɔ nùkplɔnkplɔn kpo tónúsíse nú nǔ e é ɖɔ lɛ é kpo ."
"mǐ sixu sè gbè mawu tɔn tlɔlɔ ǎ có , mǐ ka nɔ ɖótó è gbɔn xó tɔn biblu ɔ xixa kpo nǔ e ɖ’emɛ lɛ é zinzan kpo gblamɛ . — 1 jaan 5 : 3 ."
"bo na dó xlɛ́ lee tó ɖiɖó gbè mawu tɔn nyí nǔ taji sɔ́ é ɔ , jezu ɖɔ ɖò ninɔmɛ ɖokpo mɛ ɖɔ : “ nùɖuɖu kɛɖɛ wɛ gbɛtɔ́ nɔ ɖu bo nɔ nɔ gbɛ̀ ǎ ; loɔ , xó e ko tɔ́n sín mawu nu mɛ ɔ bǐ wɛ nɔ hɛn mɛ ɖó gbɛ̀ . ”"
"( matie 4 : 4 ) lee nùɖuɖu agbaza tɔn ɖò taji nú mǐ sɔ́ é ɖɔhun ɔ , nǔ tuùntuùn dó mawu wu tlɛ lɛ́ ɖò taji hú mɔ̌ ."
"axɔsu nùnywɛtɔ́ salomɔ́ɔ tinmɛ ɖɔ : “ nùnywɛ nɔ nya xɛ ɖò mɛ jí lee akwɛ nɔ nya xɛ ɖò mɛ jí é ɖɔhun , loɔ , nǔ e nùnywɛ ɔ ɖó hú akwɛ é wɛ nyí mɛ e ɖó nùnywɛ ɔ nɔ nɔ gbɛ̀ . ”"
"( nùnywɛtɔ́xó 7 : 12 ) nùtuùntuùn kpo nùnywɛ e gosin mawu gɔ́n é kpo sixu cyɔn alɔ mǐ jí égbé , bo d’alɔ mǐ bɔ mǐ na wá gbeta e nùnywɛ kpé bo na zɔ́n bɔ mǐ na mɔ gbɛ̀ mavɔmavɔ ɖò sɔgudo é kɔn ."
tɛ́ dó wǔ tɔn
"lɛ̌ flín nǔ e jezu ɖɔ ɖò nùjlɛdonǔwu tɔn e jí mǐ ɖɔ xó dó ɖò xota e wá yì é mɛ é , é ɖɔ : “ hɔn e nu è nɔ gbɔn , bo nɔ yì gbɛ̀ mavɔmavɔ mɛ ɔ hwe , bɔ ali e è nɔ gbɔn yì ɔ sobwé , bo vɛ́ gbɔn , bɔ mɛ kpɛɖé jɛn nɔ ba mɔ . ”"
"( matie 7 : 13 , 14 ) enyi mǐ na ɖi zɔnlin ɖò ali mɔhun jí , bo na nɔ jí bo mɔ gbɛ̀ mavɔmavɔ ɔ , é ɖò wɛn ɖɔ mǐ ɖó na sɛkpɔ alixlɛ́mɛtɔ́ e tuùn azɔ̌ ganji é ɖé ."
"enɛ wu ɔ , é sɔgbe ɖɔ mǐ ni sɛkpɔ mawu ganji ."
"( ðɛhan 16 : 8 ) é ɖò mɔ̌ có , nɛ̌ mǐ ka na wà mɔ̌ gbɔn ?"
"nǔ mɔhun lɛ sixu ján tɛn nú mǐ alǒ fɛ́ ayi mǐtɔn kaka bɔ mǐ sɔ́ na mɔ hwenu kaka ɖé , alǒ ɖebǔ bo na lin tamɛ kpɔ́n dó nǔ e mawu jló ɖɔ mǐ ni wà lɛ é jí ǎ ."
enɛ wɛ zɔ́n bɔ biblu flín mǐ ɖɔ : “ hǔn mi bo cɔ́ miɖée ganji dó gbɛ̀ e zán wɛ mi ɖè ɔ wu .
"mi ma zán gbɛ̀ mitɔn xlonɔ ɖɔhun ó ; loɔ , mi zán gbɛ̀ mitɔn nùnywɛtɔ́ ɖɔhun . mi hwlɛndo hwenu lɛ , bo wà nǔ ; ɖó hwenu e mǐ ɖè ɔ nyɔ́ ǎ . ”"
"( efɛzinu lɛ 5 : 15 , 16 ) enyi mǐ nɔ sɔ́ kancica e ɖò mǐ kpo mawu kpo tɛntin é dó ylɔ ɖɔ nùjɔnǔ ɖò gbɛzán mǐtɔn mɛ ɔ , mǐ na sɛkpɔ ɛ ganji . — matie 6 : 33 ."
é kpó ðò así we
"nǔ ɖebǔ sɔ́ ɖè bɔ a sixu wà dó huzu nǔ e a ko wà wá yì lɛ é ǎ có , nùɖé lɛ ɖè bɔ a sixu wà bonu hwi kpo mɛvívɛ́ towe lɛ kpo na ɖó sɔgudo ɖagbe ɖé ."
"biblu ɖexlɛ́ ɖɔ tɔ́ mǐtɔn jixwé tɔn jehovah mawu yí wǎn nú mǐ tawun , enɛ wu ɔ , é bló bɔ mǐ tuùn nǔ e é bá ɖɔ mǐ ni wà lɛ é ."
ð’ayi xó e gbeyiɖɔ micée ɖɔ lɛ é wu :
"“ hwi gbɛtɔ́ , mawu xlɛ́ we nǔ e nyɔ́ bɔ a ɖó na wà é ."
etɛ wɛ mawu mavɔmavɔ jló ɖɔ a ni wà ?
"a na nɔ yí wǎn nú nǔwiwa kpo xomɛnyínyɔ́ kpo , bo na nɔ zán gbɛ̀ ɖò mɛɖesɔhwe mɛ ɖò mawu towe nukɔn . ” — micée 6 : 8 ."
a ka na yí gbè nú ylɔ̌ jehovah tɔn bo na ɖi zɔnlin xá ɛ bo na mɔ nyɔna mavɔmavɔ ɖěɖee é sɛ̀ xwè nú mɛ ɖěɖee sɔ ylɔ̌ tɔn lɛ é à ?
é kpó ɖò así we !
ayikúngban ɔ na nyí mɛ e nɔ sɔ́ yeɖée hwe lɛ é tɔn
"mǐ mɛ gègě wɛ ko mɔ nǔagɔwiwa sín kpɔ́ndéwú gègě , bɔ nǔnyanyawatɔ́ lɛ ko xò daka mɛ ɖagbe lɛ kpo xomɛvɔnɔ lɛ kpo wu kpɔ́n ."
hweɖenu ka na wá sù bɔ nǔagɔwiwa kpo nǔnyanyawiwa kpo na nɔte à ?
"ðɛhan 37gɔ́ ɔ na xósin ɔ ɖò biblu mɛ , gɔ́ nú nǔ e na xlɛ́ ali mǐ dìn é ."
kpɔ́n nǔ e é ɖɔ dó nùkanbyɔ taji elɔ lɛ wu é .
"nɛ̌ mǐ ka ɖó na wà nǔ xá mɛ ɖěɖee nɔ xò daka mǐ wǔ lɛ é gbɔn ? — wemafɔ 1 , 2 ."
etɛ ka na jɛ dó mɛdídá lɛ wu ? — wemafɔ 10 .
"sɔgudo tɛ ka ɖò te kpɔ́n nǔjlɔjlɔwatɔ́ lɛ ? — wemafɔ 11 , 29 ."
etɛ mǐ ka ɖó na wà dìn ? — wemafɔ 34 .
"xó ɖěɖee mawu ɖɔ bɔ è wlan dó ðɛhan 37gɔ́ ɔ mɛ lɛ é tá weziza dó sɔgudo jiwǔ e ɖò te kpɔ́n mɛ ɖěɖee “ nɔte kpɔ́n mawu mavɔmavɔ , bo nɔ ali e é ɖè nú [ ye ] ɔ jí ” lɛ é jí ."
"é na víví nú kúnnuɖetɔ́ jehovah tɔn lɛ ɖɔ ye ni wá d’alɔ we bɔ a na kplɔ́n biblu bo lɛ́ kplɔ́n nǔ e a sixu wà , bɔ hwi kpo mɛvívɛ́ towe lɛ kpo na mɔ gbɛ̀ jɔ gbɛ̀ enɛ é é ."
"nú a jló na tuùn nǔ ɖevo lɛ d’eji hǔn , kpɔ́n wemata 3gɔ́ wema elɔ tɔn , etɛ biblu ka sixu kplɔ́n mǐ ? kúnnuɖetɔ́ jehovah tɔn lɛ wɛ ɖetɔ́n ."
mawu ka nɔ kpé nukún dó wǔ we à ?
no . 3 2018
fɔtóo e ɖò akpà ɔ jí é xlɛ́ mɛɖé b’ɛ ɖò yɛ bɛ̀ wɛ ɖò adla j’ayǐ ɖé gudo
3 “ fitɛ mawu ka ðè ? ”
4 mawu ka nɔ ðó kɛ́n jǐ towe à ?
6 mawu ka nɔ mɔ nukúnnú jɛ wǔ we à ?
8 mawu ka nɔ sè wuvɛ̌ xá mɛ à ?
10 wuvɛ̌ mimɔ : tódɔnnúmɛ mawu tɔn wɛ à ?
12 mɛ̌ wu wuvɛ̌ mimɔ ka sín ?
13 mawu na ðó nǔ wuvɛ̌ lɛ bǐ nu zaanɖé
14 lee a sixu ðu nukúnkpédómɛwu mawu tɔn sín lè gbɔn é
16 etɛ mawu ka nɔ lin dó wuvɛ̌ e mɔ wɛ a ðè lɛ é wu ?
mawu ka nɔ kpé nukún dó wǔ we à ?
"enyi adla j’ayǐ alǒ gbɛtɔ́ lɛ sè wuvɛ̌ bo kú ɔ , mǐ sixu nɔ kanbyɔ mǐɖée ɖɔ mawu ka nɔ mɔ alǒ nɔ keya na à jí ."
biblu ɖɔ :
"“ ðó aklunɔ sín nukún ɖò mɛ e nɔ wà nǔ jlɔjlɔ lɛ jí , é ɖò gbesisɔmɛ , bo na ɖótó ɖɛ yetɔn . amɔ̌ , é nɔ ɖè kɔ dó nǔnyanyawatɔ́ lɛ . ” — 1 piyɛ́ɛ 3 : 12 ."
atɔxwɛ elɔ xlɛ́ lee mawu nɔ d’alɔ mǐ gbɔn é kpo nǔ e wà wɛ é ɖè bo na ɖè wuvɛ̌ lɛ bǐ síìn é kpo .
“ fitɛ mawu ka ðè ? ”
“ un nɔ kanbyɔ hwɛhwɛ ðɔ : fitɛ mawu ka ðè ? ” — papa benoît xvi wɛ kàn nǔ enɛ byɔ hwenu e é yì ba yadonumɛkpá xóxó auschwitz tɔn kpɔ́n ɖò pologne é .
a ko kanbyɔ ðɔ ‘ fitɛ mawu ka ðè ? ’ à jí ðò adla j’ayǐ ðé hwenu à ?
alǒ nǔ baðabaða ðé ko jɛ ðò gbɛzán towe mɛ b’ɛ zɔ́n bɔ a kanbyɔ ðɔ mawu ka ðò nukún kpé dó emi wu wɛ à jí kpɔ́n à ?
vlafo lee nǔ cí nú sheila e nɔ nɔ états - unis é sixu ko cí mɔ̌ nú hwi lɔ .
é sù ɖò xwédo e yí wǎn nú sinsɛn tawun é ɖé mɛ . é ɖɔ : “ sín vǔ wɛ un ko yí wǎn nú mawu ɖó é wɛ nyí gbɛɖotɔ́ mǐtɔn .
"amɔ̌ , un nɔ lin gbeɖé ɖɔ nyì kpo é kpo vɛ́ ǎ ."
"un lin ɖɔ é nɔ ɖò kpinkpɔn mì wɛ , amɔ̌ , zɔ jɛn é nɔ kpɔ́n mì sín kpowun ."
"un lin ɖɔ mawu gbɛ́ wǎn nú mì ǎ , mɔ̌ jɛn un ma ka lɛ́ ɖi ɖɔ é nɔ kpé nukún dó wǔ ce ǎ é nɛ . ”"
etɛwu sheila ka xò nǔ kpɔ́n ɖɔ mawu kún yí wǎn nú emi ó ?
"é ɖɔ : “ awě ɖebɔdoɖewu lɛ xò xwédo ce , b’ɛ cí ɖɔ mawu kún d’alɔ ɖebǔ mǐ ó ɖɔhun . ”"
"amɔ̌ , a sixu kanbyɔ ɖɔ é ka ɖò nukún kpé dó emi wu wɛ dóó à jí ."
nya nǔjlɔjlɔwatɔ́ jɔbu e ɖi nǔ nú hlɔnhlɔn kpo nùnywɛ gbɛɖotɔ́ ɔ tɔn kpo é lɔmɔ̌ xò nǔ kpɔ́n gbɔn mɔ̌ .
"( jɔbu 2 : 3 ; 9 : 4 ) ee awě ɖebɔdoɖewu lɛ xò jɔbu , b’ɛ cí ɖɔ é sɔ́ ɖó ɖɔxatɔ́ ɖé ǎ ɖɔhun é ɔ , é kanbyɔ mawu ɖɔ : “ aniwu wɛ a ka ɖè alɔ sín kàn ce mɛ ?"
etɛ biblu ka ɖɔ ?
"kúnnuɖenú ɖé ka xlɛ́ ɖɔ mawu nɔ kpé nukún dó gbɛtɔ́ lɛ bǐ wu kpaà , bo nɔ lɛ́ kpé nukún dó mǐ mɛ ɖokpo ɖokpo wu à ?"
"nú è sɔ́ mǐ mɛ ɖokpo ɖokpo ɔ , mǐ mɛ ɖě ka sixu ɖɔ tawun ɖɔ é nɔ ɖó kɛ́n mǐ jí , mɔ nukúnnú jɛ ninɔmɛ mǐtɔn mɛ , nɔ sè wuvɛ̌ xá mǐ alǒ nɔ d’alɔ mǐ ɖò tagba mǐtɔn lɛ kɔn à ?"
"ðò xota e na bɔ d’ewu lɛ é mɛ ɔ , mǐ na gbéjé nǔ e nùɖíɖó lɛ kplɔ́n mǐ dó nukún e mawu nɔ kpé dó mǐ wu é kpɔ́n ."
"( hlɔmanu lɛ 1 : 20 ) enɛ gudo ɔ , mǐ na gbéjé nǔ e biblu ɖexlɛ́ dó nukúnkpédómɛwu mawu tɔn wu é kpɔ́n ."
"ee a na ɖò ‘ tuùntuùn ’ i d’eji wɛ gbɔn nùɖíɖó tɔn lɛ kpo xó tɔn kpo gblamɛ é ɔ , mɔ̌ wɛ a na ɖò jiɖe ɖó d’eji wɛ ɖɔ “ é ɖò nukún kpé dó wǔ [ we ] wɛ ” é nɛ . — 1 jaan 2 : 3 ; 1 piyɛ́ɛ 5 : 7 ."
“ you are worth more . ” — matthew 10 : 31
mawu ka nɔ ðó kɛ́n jǐ towe à ?
nǔ e nùðíðó lɛ kplɔ́n mǐ é
cɛju 60 nukɔntɔn ɖěɖee nɔ bɔ dó vǐ ɖé sín jiji wu é nɔ nyí hwenu huzuhuzu taji tɔn ɖé ɖò vǐ ɔ sín gbɛzán mɛ .
ðó yǐ e vǐnɔ lɛ nɔ yí vǐ yetɔn kpɛ́nnyɛ́kpɛ́nnyɛ́ lɛ ɖ’akɔ́nnú ɖò ninɔmɛ syɛnsyɛn enɛ mɛ é nɔ zɔ́n bɔ vǐ lɛ nɔ yawu sù . *
etɛ ka nɔ sísɛ́ nɔ ɖé b’ɛ nɔ kpé nukún dó vǐ tɔn kpɛ́nnyɛ́kpɛ́nnyɛ́ ɔ wu kpo wanyiyi kpo gbɔn mɔ̌ ?
"dotóogán jeannette crenshaw tinmɛ ɖò the journal of perinatal education mɛ ɖɔ enyi sìn e nɔ nɔ lanmɛ bo nɔ nyí oxytocine é yì jǐ ɖó bǎ ɖé mɛ ɔ , é “ nɔ zɔ́n bɔ lee nǔ nɔ cí nú nɔ ɖé é nɔ lɛ́ jɛji hwenu e é jì vǐ gudo , bo ɖò alɔ ɖó wutu tɔn wɛ , ɖò kpinkpɔn ɛ wɛ bo lɛ́ ɖò anɔ̌ dó n’i wɛ é . ”"
sìn ɖevo e nɔ lɛ́ tɔ́n gan enɛ mɛ é nɔ “ zɔ́n bɔ nɔ ɖé nɔ ɖɔ xó xá vǐ tɔn kpɛ́nnyɛ́kpɛ́nnyɛ́ ɔ ” bo nɔ lɛ́ hɛn kancica e ɖò é kpo vǐ tɔn kpo tɛntin é lidǒ .
etɛwu enɛ ka ɖò taji ?
jehovah * mawu gbɛɖotɔ́ wanyiyinɔ mǐtɔn wɛ sɔnǔ nú kancica syɛnsyɛn e nɔ nɔ vǐnɔ ɖé kpo vǐ tɔn kpo tɛntin é . axɔsu davidi ɖɔ ɖɔ mawu wɛ nyí tɔn bɔ ‘ nɔ emitɔn jì emi ’ bo bló bɔ emi nɔ vo ɖò nɔ emitɔn sín awa lɛ mɛ .
"é xoɖɛ ɖɔ : “ è sɔ́ mì dó alɔ mɛ nú we ; hwenu e è jì mì é ɖokpoo wɛ a nyí mawu ce . ” — ðɛhan 22 : 10 , 11 ."
"lin tamɛ d’eji : enyi mawu sɔnǔ nú tuto gɛ́dɛ́ gɛ́dɛ́ mɔhun ɖé , bo na dó mɔ nǔ jɛ wu ɖɔ vǐnɔ e nyí gbɛtɔ́ ɖé é na kpé nukún dó vǐ tɔn wu bo lɛ́ sú vǐ ɔ sín hudo lɛ sín dò ɔ , é sɔgbe ɖɔ mawu ɖesunɔ na ɖó ayi mǐ mɛ e nyí “ vǐ ” tɔn lɛ é wu à cé ? — mɛsɛ́dó 17 : 29 ."
nǔ e biblu kplɔ́n mǐ dó lee mawu nɔ kpé nukún dó mǐ wu ganji gbɔn é wu é
"jezu klisu e tuùn gbɛɖotɔ́ ɔ hugǎn mɛ ɖevo ɖebǔ é kplɔ́n mɛ ɖɔ : “ gboli ɖò akwɛ ɖé jí ǎ ; é ka ɖò mɔ̌ có , ɖokpo yetɔn ka nɔ kú mawu tɔ́ mitɔn sín jlǒ mɛvo ǎ [ alǒ bonu tɔ́ mitɔn nɔ gɔn tuùntuùn ǎ ] ."
"midɛɛ lɛ ɔ , ɖa e ɖò ta nú mi ɔ ɖesu ɔ , mawu tuùn nabi e é nyí é ."
"hǔn , mi bo ma ɖi xɛsi ó , ɖó mi xɔ akwɛ hú gboli gègě . ” — matie 10 : 29 - 31 ."
"mǐ mɛ kpɛɖé jɛn nɔ ɖ’ayi xɛ kpɛví kpɛví e mǐ nɔ mɔ lɛ é ɖokpo ɖokpo wu , kaka bɔ è na lɛ́ wá ɖɔ hwenu e ‘ ɖokpo ɖò ye mɛ kú dó é tɔn . ’"
"amɔ̌ , tɔ́ mǐtɔn jixwé tɔn nɔ ɖó kɛ́n ye mɛ ɖokpo ɖokpo jí !"
"nú è na bo xò xɛ gègě kplé ɔ , ye xɔ akwɛ ɖò nukún tɔn mɛ gbeɖé sɔ gbɛtɔ́ ɖokpo ǎ ."
"é nyɔ́ wà ɔ , nǔ towe nɔ ɖu ayi mɛ n’i ɖesu !"
"mawu nɔ lin ganjininɔ mǐtɔn kpɔ́n tawun , bo nɔ kpé nukún dó mǐ wu kpo wanyiyi kpo"
mawuxówema ɔ na jiɖe mǐ ɖɔ
“ mawu mavɔmavɔ sín nukún mɔ nǔ jɛ fí bǐ ; é nɔ ɖò mɛdídá kpo mɛ ɖagbe kpo kpɔ́n wɛ . ” — nùnywɛxó 15 : 3 .
"“ mawu mavɔmavɔ sín nukún nɔ nɔ mɛ e nɔ wà nǔ jlɔjlɔ lɛ jí . tó tɔn ɖò te , bo nɔ sè xó e ye na sú é . ” — ðɛhan 34 : 16 ."
"“ un na hun xomɛ bo j’awǎ ɖó xomɛnyínyɔ́ towe wu , ɖó a mɔ ya e jì wɛ un ɖè é , a tuùn adǎn e ɖò gbigbo mì wɛ é . ” — ðɛhan 31 : 8 ."
“ un lin ðɔ jehovah kún yí wǎn nú mì ó ”
"enyi mǐ tuùn ɖɔ mawu nɔ ɖó ayi ganjininɔ mǐtɔn wu bo nɔ lɛ́ kpé nukún dó mǐ wu kpo wanyiyi kpo ɔ , é ka sixu huzu nùɖé ɖò gbɛzán mǐtɔn mɛ à ?"
"é ɖò wɛn tawun ɖɔ nǔ na nyí mɔ̌ , lee hannah * e nɔ nɔ angleterre é tinmɛ gbɔn é :"
"“ azɔn gègě wɛ un lin ɖɔ jehovah kún yí wǎn nú mì ó , bo kún nɔ lɛ́ na sìnkɔn nú ɖɛ ce lɛ ó ."
un ɖɔ ɖɔ ɖó nùɖiɖi hwedo mì wutu wɛ zɔ́n .
"un lin ɖɔ tó dɔn nú mì wɛ è ɖè , alǒ è wɔn ya nú mì ɖó un hwɛ́n nùɖé ǎ wutu ."
un lin ɖɔ mawu kún nɔ kpé nukún dó wǔ ce ó . ”
"é ɖò mɔ có , hannah sɔ́ nɔ xò nǔ kpɔ́n ɖɔ jehovah nɔ ɖó ayi emi wu alǒ yí wǎn nú emi à jí ǎ ."
etɛ ka zɔ́n bɔ é huzu linlin ?
é tinmɛ ɖɔ “ kpɛɖé kpɛɖé wɛ huzuhuzu lɛ bɛ́ .
"un flín xóɖiɖɔ biblu tɔn e un sè xwè gègě ɖíe , bɔ é ɖɔ xó dó vɔsisa gbɛxɔnumɛ tɔn jezu tɔn jí é ɖé , b’ɛ byɔ ayi ce mɛ tawun , é na jiɖe mì ɖɔ jehovah yí wǎn nú mì ."
"bɔ hwenu e un nɔ mɔ sìnkɔn nú ɖɛ ce lɛ é ɔ , ɖasin nɔ wá yì dó mì hwɛhwɛ , ɖó un wá mɔ nǔ jɛ wu bǐ ɖɔ jehovah yí wǎn nú mì ."
"gɔ́ na ɔ , biblu kplɔnkplɔn kpo kplé klisanwun tɔn lɛ kpo yiyi zɔ́n bɔ un kplɔ́n nǔ gègě dó jehovah wu , mɛ alɔkpa e é nyí é kpo ali e nu nǔ mǐtɔn nɔ ɖu ayi mɛ n’i ɖè lɛ é kpo ."
"un wá mɔ nǔ jɛ wu vaàn dìn ɖɔ jehovah nɔ d’alɔ mǐ mɛ bǐ bo lɛ́ yí wǎn nú mǐ , lobo ɖò gbesisɔmɛ bo na kpé nukún dó mǐ mɛ ɖokpo ɖokpo wu . ”"
nǔ e hannah ɖɔ é dó wusyɛn lanmɛ nú mɛ .
"amɔ̌ , nɛ̌ a ka sixu kudeji ɖɔ mawu mɔ nǔ jɛ lee nǔ nɔ cí nú we é mɛ bo nɔ flín we gbɔn ?"
xota e bɔ d’ewu é na gbajɛ̌mɛ nú nùkanbyɔ enɛ .
"é sixu vɛwǔ nú vǐnɔ ɖé lɛ bɔ ye na vɛ́ kpo vǐ yetɔn lɛ kpo ɖò vǐjiji gudo , ɖó wuvɛ̌ e ye sè ɖò ajidonu gudo é wutu ."
"é ɖò mɔ̌ có , ye ɖó na lin ɖɔ hwɛ emitɔn wɛ ǎ ."
"sɔgbe xá l’institut américain de la santé mentale ɔ , wuvɛ̌ e vǐnɔ ɖé nɔ sè ɖò vǐjiji gudo é nɔ “ ɖibla sín hlɔnhlɔn e é sà ɖò ajidonu é kpo lee nǔ cí n’i é kpo wu . . . é nyí é gbɔ nùɖé wà wu wɛ ǎ . ”"
"nú a jló na lɛ́ mɔ nukúnnú jɛ nǔ ɖevo lɛ mɛ dó xota ɔ jí hǔn , kpɔ́n xota “ comprendre la dépression postnatale ” ɖò réveillez - vous ! 8 juin 2003 tɔn mɛ ."
"jehovah wɛ mawu nɔ nyí bɔ biblu ɖexlɛ́ . — ðɛhan 83 : 18 , nwt ."
è ɖyɔ nyikɔ ɖé lɛ ɖò xota ɖebɔdoɖewu elɔ lɛ mɛ .
“ hwenu e kɛ́n jɛ nɔ ce wu é jɛn a ko mɔ mì . ” — ðɛhan 139 : 16
mawu ka nɔ mɔ nukúnnú jɛ wǔ we à ?
lin tamɛ kpɔ́n dó kancica syɛnsyɛn e gbɛtɔ́ lɛ sixu ɖó é ɖokpo jí : enɛ wɛ nyí hoxo zun ɖokpo ɔ mɛ tɔn lɛ tɔn .
"nancy segal ee éɖesunɔ nyí hoxo bo lɛ́ nyí gǎn e xwè aza dó azɔ̌watɛn e nɔ gbéjé hoxo lɛ kpɔ́n é nu é ɖɔ ɖɔ hoxo ɖé lɛ “ nɔ tuùn nǔ e ɖɔ wɛ wegɔ yetɔn ɖè lɛ é pɛ́pɛ́pɛ́ , enyi è na bo ma tlɛ tín nǔ ɔ mɛ nú ye ǎ ɔ nɛ . ”"
nawe ɖé tinmɛ kancica e ɖò é kpo hoxo tɔn wegɔ ɔ kpo tɛntin é bo ɖɔ : “ mǐ nɔ tuùn nǔ lɛ bǐ dó mǐɖée wu . ”
etɛ ka zɔ́n bɔ kancica bunɔ enɛ dó tíìn ?
"dobanunǔ lɛ ɖexlɛ́ ɖɔ enyi xá e mɛ è ɖè é kpo mɛjitɔ́ lɛ kpo na bo ɖò nǔ e zɔ́n lɛ é mɛ ɔ , nuvikún gǔɖuɖu tɔn lɛ ɖò taji tawun ɖò nǔ e nɔ zɔ́n bɔ ye nɔ ɖi yeɖée ɖò ali lɛ bǐ nu é mɛ ."
lin tamɛ kpɔ́n : é ɖò wɛn ɖɔ gbɛɖotɔ́ mǐtɔn tuùn mǐ mɛ ɖokpo ɖokpo hú lee mɛ ɖevo ɖebǔ na tuùn mǐ gbɔn é .
"nugbǒ ɔ , ɖɛhanwlantɔ́ davidi ɖɔ : “ hwi wɛ ján mì ɖò nɔ ce xomɛ ."
hwenu e a ɖò blòbló mì wɛ ɖò nǔglɔ ɔ . . . agbaza ce sixu hwla nǔ ɖebǔ dó we ǎ .
"hwenu e kɛ́n jɛ nɔ ce wu é jɛn a ko mɔ mì , [ ‘ akpáxwé tɔn lɛ bǐ ɖò wlanwlan ɖò wema towe mɛ , ’ nwt ] . ”"
"( ðɛhan 139 : 13 , 15 , 16 ) mawu ɖokponɔ géé wɛ tuùn nuvikún gǔɖuɖu tɔn e mǐ ɖó lɛ é , kpo nǔ e ko jɛ ɖò gbɛzán mǐtɔn mɛ bo zɔ́n bɔ mǐ nyí mɛ alɔkpa e mǐ nyí é kpo ganji ."
"é ɖò wɛn ɖɔ tuùn e mawu ɖokponɔ géé tuùn mǐ , bo lɛ́ tuùn nuvikún e è dó bló mǐ na lɛ é na jiɖe mǐ ɖɔ é mɔ nǔ jɛ wǔjɔnú mǐtɔn lɛ ɖokpo ɖokpo wu ."
nǔ e biblu kplɔ́n mǐ dó nukúnnúmɔjɛnǔmɛ mawu tɔn wu é
"davidi xoɖɛ ɖɔ : “ mawu mavɔmavɔ , a mɔ nukúnnú jɛ ayi ce mɛ , a tuùn mì bǐ ."
"a nɔ tuùn hwenu e un nɔ jinjɔn ayǐ é , bo nɔ tuùn hwenu e un nɔ site é ."
"un ɖò nùɖé lin wɛ ɔ , a nɔ ko mɔ sɛ́dó ."
"mawu mavɔmavɔ , xó ɔ nɔ ko tɔ́n sín nu ce mɛ , cobonu a nɔ ko tuùn xó e ɖɔ gbé un ja é bǐ ǎ . ”"
"( ðɛhan 139 : 1 , 2 , 4 ) gɔ́ na ɔ , jehovah tuùn lee nǔ nɔ cí nú mǐ ɖò xomɛ é , bo tlɛ “ tuùn nǔ e lin wɛ è ɖè lɛ bǐ . ” ( 1 tan 28 : 9 ; 1 samuwɛli 16 : 6 , 7 ) etɛ wemafɔ enɛ lɛ ka ɖexlɛ́ dó mawu wu ?"
"mǐ na bo ma tlɛ sixu ɖɔ nǔ e lin wɛ mǐ ɖè lɛ é kpo lee nǔ cí nú mǐ é kpo bǐ dó xó mɛ hwenu e mǐ ɖò ɖɛ xò sɛ́dó mawu wɛ é ǎ ɔ , é nyí nǔ e mǐ wà é kɛɖɛ wɛ gbɛɖotɔ́ mǐtɔn nɔ mɔ ǎ , loɔ , é nɔ lɛ́ mɔ nukúnnú jɛ nǔ e wu mǐ bló é mɛ ."
"hú mɔ̌ ɔ , é nɔ tuùn nǔ ɖagbe e mǐ jló na wà lɛ é , é na bo tlɛ nyí ɖɔ dogbó mǐtɔn lɛ nɔ zɔ́n bɔ mǐ ma nɔ kpé nǔ e mǐ lin na wà lɛ é wu ǎ ɔ nɛ ."
"é ɖò wɛn ɖɔ ɖó mawu dá mǐ kpo wanyiyi kpo wutu ɔ , é nɔ ɖò gbesisɔmɛ bɔ akpàkpà tlɛ nɔ sɔ́ ɛ b’ɛ na mɔ nukúnnú jɛ linlin mǐtɔn lɛ kpo nǔ e nɔ sísɛ́ mǐ bɔ mǐ nɔ wà nǔ kpo wanyiyi kpo é kpo mɛ . — 1 jaan 4 : 7 - 10 ."
"nú è na ɖɔ xó jɔ xó ɔ , mawu nɔ gɔn ayi ɖó nǔ ɖebǔ wu ǎ ."
"mɛ ɖevo lɛ na bo tlɛ ma tuùn wuvɛ̌ e mɛ mǐ ɖè lɛ é ǎ ɔ , éyɛ ka nɔ tuùn bo nɔ lɛ́ mɔ nukúnnú jɛ wu bǐ mlɛ́mlɛ́"
"“ aklunɔ sín nukún ɖò mɛ e nɔ wà nǔ jlɔjlɔ lɛ jí , é ɖò gbesisɔmɛ , bo na ɖótó ɖɛ yetɔn . ” — 1 piyɛ́ɛ 3 : 12 ."
"mawu d’akpá ɖɔ : “ un na na nukúnnúmɔjɛnǔmɛ we , un na xlɛ́ ali e a ɖó na gbɔn ɔ we ; un na kplɔ́n nǔ we ; nukún ce na ɖò jǐ towe . ” — ðɛhan 32 : 8 ."
mawu nɔ sè wuvɛ̌ xá mɛ tawun
tuùn e mǐ tuùn ɖɔ mawu nɔ mɔ nukúnnú jɛ ninɔmɛ mǐtɔn lɛ kpo lee nǔ nɔ cí nǔ mǐ é kpo wu é ka sixu d’alɔ mǐ bɔ mǐ na dɛ ɖò wuvɛ̌ lɛ mɛ à ?
kpɔ́n nǔ e jɛ dó anna e nɔ nɔ nigéria é wu é .
"é ɖɔ : “ ðó ninɔmɛ ce lɛ wá blawu bǐ wutu ɔ , un nɔ kanbyɔ ɖɔ gbɛ̀ ɔ , nɔ jɛn è ka na nɔ mɛ dandan à jí ."
"un nyí asúkúsi ɖé , bo ɖò nukún kpé dó vǐ nyɔnu ce e ɖò azɔn e nɔ nyí hydrocéphalie ( sìn nɔ sukpɔ́ ɖò fɔn ɔ mɛ zɛ xwé wu ) é jɛ wɛ é wu wɛ ɖò dotóoxwé . hwenɛnu wɛ è mɔ kansɛ́ɛ anɔ̌ tɔn nú mì bɔ é byɔ ɖɔ è na w’azɔ̌ nú mì syɛnsyɛn ."
é vɛwǔ nú mì tawun bɔ un na ɖò dotóoxwé bo na ɖò nukún kpé dó nyiɖesunɔ kpo vǐ ce azinzɔnnɔ ɔ kpo wu wɛ ɖò hwe ɖokpo ɔ nu . ”
"“ un nɔ lin tamɛ kpɔ́n dó wemafɔ ɖé lɛ jí ɖi filipunu lɛ 4 : 6 , 7 , finɛ ɖɔ ‘ fífá mawu tɔn e hugǎn nukúnnúmɔjɛnǔmɛ gbɛtɔ́ tɔn bǐ ɔ na bló ayixa mitɔn kpodo linlin mitɔn lɛ kpo ɖó . ’"
"enyi wemafɔ enɛ wá ayi ce mɛ hweɖebǔnu ɔ , un nɔ mɔ ɖɔ un vɛ́ kpo jehovah kpo tawun , bo nɔ tuùn ɖɔ é mɔ nukúnnú jɛ wǔ yè hugǎn nyiɖesunɔ ."
nɔví sunnu kpo nɔví nyɔnu kpo vívɛ́ ɖěɖee ɖò agun klisanwun tɔn mɛ lɛ é lɔmɔ̌ dó wusyɛn lanmɛ nú mì tawun .
"“ un kpò ɖò xwi ɖí xá azɔn ce wɛ có , ninɔmɛ nyì kpo vǐ nyɔnu ce kpo tɔn ka kpɔ́n te ."
"ðó jehovah ɖò akpá mǐtɔn wutu ɔ , mǐ kplɔ́n ɖɔ mǐ kún ɖó na nɔ ɖó linlin masɔgbe lɛ hwenu e mǐ ɖò xwi ɖí xá wuvɛ̌ lɛ wɛ é ó ."
"jaki 5 : 11 na ganjɛwu mǐ ɖɔ : ‘ mǐ nɔ ylɔ ye ɖɔ nǔnyɔnanɔ , ɖó ye dɛ ɖò ya e ye jì lɛ nu ."
"suúlu e jɔbu ɖó ɔ , mi sè , bo tuùn nǔ e aklunɔ wá na ɛ gbɔn gudo é ; ɖó aklunɔ nyɔ́ xomɛ ɖesu ; mɛ nu nɔ blawu n’i titewungbe . ’ ”"
"jehovah mɔ nukúnnú jɛ ninɔmɛ jɔbu tɔn wu ganji , bɔ mǐ sixu ɖeji ɖɔ é mɔ nukúnnú jɛ ninɔmɛ syɛnsyɛn ɖebǔ e mɛ gbɔn dín wɛ mǐ lɔmɔ̌ ɖè lɛ é wu ."
mawu ka nɔ sè wuvɛ̌ xá mɛ à ?
"wuvɛ̌sexámɛ sín tinmɛ wɛ nyí “ nǔwukpikpé e nɔ zɔ́n bɔ è nɔ dó nukún wuvɛ̌ e sè wɛ mɛɖé ɖè é mɛ kpɔ́n sɛ́dó , bo nɔ sɔ́ mɛɖée ɖó mɛ ɔ sín tɛnmɛ bo kpɔ́n lee nǔ ɔ na ko cí n’i é é . ”"
"rick hanson e nyí dotóogán ɖé , bo tuùn taglomɛzɔ́wiwa ganji é ɖɔ ɖɔ “ è nɔ jì mǐ kpo wuvɛ̌sexámɛ kpo wɛ . ”"
lin tamɛ kpɔ́n : etɛwu nùɖíɖó ɖevo ɖebǔ ma ka sɔ́ ɖó nǔwukpikpé bo na sè wuvɛ̌ xá mɛ mǐ ɖɔhun ǎ ?
biblu tinmɛ ɖɔ mawu dá gbɛtɔ́ ɖò akpajlɛ éɖesunɔ tɔn mɛ .
"enɛ wu ɔ , enyi wuvɛ̌sexámɛ nɔ sísɛ́ gbɛtɔ́ lɛ bonu ye nɔ d’alɔ mɛ ɖevo lɛ hǔn , wuvɛ̌sexámɛ gbɛɖotɔ́ yetɔn jehovah mawu tɔn xwedó wɛ ye ɖè nɛ . — nùnywɛxó 14 : 31 ."
nǔ e biblu kplɔ́n mǐ dó wuvɛ̌sexámɛ mawu tɔn wu é
mawu nɔ sè wuvɛ̌ xá mǐ bo nɔ ba ɖɔ mǐ ni ɖò wuvɛ̌ mɛ ǎ .
"biblu ɖɔ dó kannumɔgbenu syɛnsyɛn e togun izlayɛli hwexónu tɔn nɔ ɖò ejipu , kpo xwè 40 e ye dó nɔ wuvɛ̌ mɛ na ɖò gbetótló mɛ é kpo wu ɖɔ : “ ye ɖò aluwɛ mɛ ɔ , éɖesu nɔ nɔ aluwɛ mɛ xá ye . ”"
( ezayíi 63 : 9 ) ð’ayi wu ɖɔ é kún nyí aluwɛ e mɛ ye nɔ é kɛɖɛ wɛ mawu tuùn kpowun ó .
wuvɛ̌ e ye sè é cí lanmɛ n’i .
“ un tuùn wuvɛ̌ e mɔ wɛ [ ye ] ɖè ɔ ganji ” wɛ é ɖɔ .
"( tíntɔ́n 3 : 7 ) “ nú mɛɖé ɖó alɔ mi wu hǔn , nukúnzin ce wu wɛ é ɖó alɔ , ” wɛ mawu ɖɔ ."
"( zakalíi 2 : 12 ) enyi mɛ ɖevo lɛ xò daka mǐ wu ɔ , é nɔ sè wuvɛ̌ xá mǐ ."
"biblu na jiɖe mǐ ɖɔ enyi mǐ na bo tlɛ nɔ dóhwɛ mǐɖée lɛ bo nɔ mɔ ɖɔ mǐ kún jɛxa nùblawukúnúmɛ mawu tɔn ó hǔn , mǐ ni tuùn ɖɔ “ mawu hugǎn ayi mǐtɔn , lobo tuùn nǔ bǐ . ” ( 1 jaan 3 : 19 , 20 ) mawu tuùn mǐ hú mǐɖesunɔ ."
"é tuùn ninɔmɛ mǐtɔn lɛ , linlin mǐtɔn lɛ kpo lee nǔ nɔ cí nú mǐ lɛ é kpo bǐ mlɛ́mlɛ́ ."
é nɔ sè wuvɛ̌ xá mǐ .
"mǐ sixu ɖó nukún ɖɔ mawu na dó gbɔ nú mǐ , na na mǐ nùnywɛ lobo nɔ gudo nú mǐ , ɖó mǐ tuùn ɖɔ é nɔ dó alɔ mɛ ɖěɖee ɖò wuvɛ̌ mɛ lɛ é mawuxówema ɔ na jiɖe mǐ ɖɔ"
"“ a ylɔ mawu mavɔmavɔ ɔ , é na sɔ́ nú we ."
"a súxó bo byɔ alɔgɔ́ ɔ , é na ɖɔ nú we ɖɔ : ‘ un ɖò fí . ’ ” — ezayíi 58 : 9 ."
"“ ðó nyɛ mawu mavɔmavɔ ɔ , un tuùn tito e un sɔ́ ɖó te nú mi é ; fífá wɛ un sɔ́ ɖó te nú mi , é nyí nǔ nyanya wɛ un sɔ́ ɖó te nú mi ǎ , bonu sɔ na nyɔ́ nú mi ."
"hwenɛnu ɔ , mi na súxó ylɔ mì , bo na xwedó mì , lobo na savo nú mì , bɔ un na ɖótó mi . ” — jelemíi 29 : 11 , 12 ."
"“ ðasin e gosin nukún ce jí ɔ , a yí bǐ dó nǔ mɛ ."
a ma ka ko wlan bǐ dó wema towe mɛ à ? ” — ðɛhan 56 : 9 .
"mawu nɔ ðó kɛ́n mǐ jí , nɔ mɔ nukúnnú jɛ ninɔmɛ mǐtɔn lɛ mɛ , lobo nɔ lɛ́ lin mǐtɔn kpɔ́n"
tuùntuùn ɖɔ mawu nɔ sè wuvɛ̌ xá mǐ ka sixu d’alɔ mǐ bɔ mǐ na dɛ ɖò wuvɛ̌ lɛ mɛ à ?
kpɔ́n kpɔ́ndéwú maria tɔn :
"“ ee vǐ sunnu ce xwè 18 mɛví ɔ jɛ kansɛ́ɛzɔn nú xwè wè bo kú gudo é ɔ , un sè wuvɛ̌ tawun bo mɔ ɖɔ gbɛ̀ gb’acɛ wǔ yè ."
un sìn xomɛ dó jehovah ɖɔ é kún wà nǔ ɖebǔ bo dó hwlɛn ɛ gán ó !
"“ xwè ayizɛ́n gudo ɔ , nɔví nyɔnu vívɛ́ xomɛnyɔtɔ́ e ɖò agun ɔ mɛ é ɖé ɖótó mì , hwenu e un ɖò lee nǔ cí nú mì ɖɔ jehovah kún yí wǎn nú mì ó é ɖɔ wɛ é ."
"ee é ɖótó mì ma gbò xó dó nu nú mì nú ganxixo ɖé lɛ gudo é ɔ , é ɖè xó sín wemafɔ ɖé mɛ b’ɛ byɔ lan ce mɛ ."
"é wɛ nyí 1 jaan 3 : 19 , 20 , é ɖɔ : ‘ mawu hugǎn ayi mǐtɔn , lobo tuùn nǔ bǐ . ’"
é tinmɛ ɖɔ jehovah nɔ mɔ nǔ jɛ wuvɛ̌ mǐtɔn lɛ mɛ .
"“ é ɖò mɔ̌ có , é vɛwǔ nú mì tawun bɔ na jó xomɛ e sìn wɛ un ɖè é dó !"
"enɛ wu ɔ , un xà ðɛhan 94 : 19 , é ɖɔ : ‘ enyi nǔ gègě ɖò hǔn mɛ nú mì ɔ , gbɔ e a nɔ dó nú mì é wɛ nɔ dó xomɛhunhun nú mì . ’"
é cí nú mì ɖɔ nyì wɛ è wlan wemafɔ enɛ lɛ na tlɔlɔ ɖɔhun !
"gudo mɛ ɔ , wuvɛ̌ ce lɛ e un kpéwú bo ɖɔ nú jehovah é dó gbɔ nú mì tawun , ɖó un tuùn ɖɔ é nɔ ɖótó mì lobo nɔ lɛ́ mɔ nǔ jɛ wuvɛ̌ ce lɛ wu . ”"
tuùn e mǐ tuùn ɖɔ mawu nɔ mɔ nǔ jɛ wuvɛ̌ mǐtɔn lɛ wu bo nɔ lɛ́ lin mǐtɔn kpɔ́n é dó gbɔ nú mǐ tawun !
"amɔ̌ , etɛwu wuvɛ̌ mimɔ ka tíìn sɔmɔ̌ ?"
ðó mawu nɔ dɔn tó nú mǐ ɖó mǐ nɔ wà nǔ nyanya wutu wɛ à ?
mawu ka na wà nùɖé dó ɖó nǔ wuvɛ̌ lɛ bǐ nu à ?
è na ɖɔ xó dó nùkanbyɔ enɛ lɛ jí ɖò xota e bɔ d’ewu lɛ é mɛ .
wuvɛ̌ mimɔ : tódɔnnúmɛ mawu tɔn wɛ à ?
luzia sín afɔ amyɔxwé tɔn ɔ ðó blɔ̌ .
"hwenu e é ɖò vǔ é ɔ , é bɛ́ kplíbɔzɔn , azɔn syɛnsyɛn ɖé wɛ bo nɔ tɔ́ dó agbazamɛkan lɛ wu bɔ mɛ ɖevo sixu sɔ́ ."
"hwenu e luzia ɖó xwè 16 é ɔ , nawe e é nɔ wà azɔ̌ na é ɖé ɖɔ n’i ɖɔ “ mawu dɔn tó nú we bɔ a bɛ́ kplíbɔzɔn ɖó a setónú nú nɔ towe ǎ , bo lɛ́ xò daka wǔ tɔn wutu . ”"
"xwè mɔkpan gudo ɔ , luzia kpò ɖò lee xó enɛ d’azɔn ɛ gbɔn é flín wɛ ."
"hwenu e damaris sè ðɔ emi bɛ́ kansɛ́ɛtaglomɛ tɔn é ɔ , tɔ́ tɔn kanbyɔ ɛ ɖɔ : “ etɛ a ka wà bɔ nǔ elɔ dó ɖò gbigbo we wɛ ?"
a na ko wà nǔ e nyla tawun é ɖé dandan .
nǔ e wu mawu ɖò tó dɔn nú we wɛ é nɛ . ”
xó enɛ e tɔ́ tɔn ɖɔ é kú wǔ n’i tawun .
"wema manners and customs of bible lands ɖɔ ɖɔ ɖò klisu sín hwenu ɔ , mɛ gègě ɖi ɖɔ “ azɔn sixu sín hwɛ e mɛ e ɖò azɔn jɛ wɛ é hu lɛ é wu , alǒ ee hɛnnumɔ tɔn lɛ hu lɛ é wu , bɔ è nɔ sɔ́ dó dɔn tó nú mɛ ɔ na . ”"
"xwè kanweko mɔkpan ɖò klisu gudo ɔ , medieval medicine and the plague ɖɔ “ mɛɖé lɛ lin ɖɔ mawu sɛ́ azɔn baɖabaɖa lɛ dó bo dó dɔn tó nú emi ɖó hwɛhuhu emitɔn lɛ wutu . ”"
"enɛ wu ɔ , hwɛ ɖó nú mɛ nyanya lɛ wɛ mawu ɖè hwenu e azɔn baɖabaɖa ɖé hu gbɛtɔ́ livi mɔkpan gbɔn elɔpu gbé ɔ bǐ jí ɖò xwè kanweko 14gɔ́ mɛ é à ?"
"alǒ lee dotóo dobanúnǔtɔ́ lɛ wá mɔ gbɔn é ɔ , miklɔbu lɛ wɛ dó azɔn baɖabaɖa enɛ mɛ à ?"
"mɛɖé lɛ sixu kanbyɔ yeɖée ɖɔ , azɔn jɛn mawu ka nɔ zán nugbǒ nugbǒ dó bló bɔ gbɛtɔ́ lɛ nɔ sè hwɛ e ye hu lɛ é sín wuvɛ̌ à jí ? *"
"lin tamɛ d’eji : enyi azɔn kpo wuvɛ̌ kpo wɛ mawu nɔ zán dó dɔn tó nú mɛ na ɔ , etɛwu jezu ka gbɔ azɔn nú mɛ ɖěɖee jɛ azɔn lɛ é lo ?"
enɛ na kɔn cí dó nǔjlɔjlɔwiwa mawu tɔn wu à cé ?
"( matie 4 : 23 , 24 ) jezu na wà nǔ bo sɔ́ ta nǔwiwa mawu tɔn lɛ gbeɖé ǎ ."
é ɖɔ : “ nǔ e nyɔ́ nukún tɔn mɛ ɔ wɛ un nɔ bló tɛgbɛ ” bo nɔ “ wà nǔ lee tɔ́ ɔ zɔ́n mì gbɔn é . ” — jaan 8 : 29 ; 14 : 31 .
nǔ e biblu ɖɔ é ɖò wɛn .
jehovah mawu “ nɔ wà nǔ agɔ gbeɖé ǎ . ”
"( sɛ́nflínmɛ 32 : 4 , nwt ) ði kpɔ́ndéwú ɔ , mawu na zɔ́n gbeɖé bonu jɔmɛhun ɖé na gbà , bɔ xomɛvɔnɔ kanweko mɔkpan e ɖ’emɛ lɛ é na kú , ɖó é jló na dɔn tó nú mɛ ɖokpo ɖ’emɛ wutu ǎ !"
"sɔgbe kpo nǔjlɔjlɔwiwa mawu tɔn kpo ɔ , ablaxamu e nyí mɛsɛntɔ́ mawu tɔn gbejinɔtɔ́ ɖé é ɖɔ dó wǔ tɔn ɖɔ é kún na “ sú mɛ ɖagbe kpo mɛ nyanya kpo sín kún dó ɖó kpɔ́ ” gbeɖé kpɔ́n ó ."
é na “ wà nǔ gbɔn mɔ̌ ” ǎ wɛ é ɖɔ .
"( bǐbɛ̌mɛ 18 : 23 , 25 ) biblu lɛ́vɔ ɖɔ ɖɔ “ mawu kún nɔ wà nǔ nyanya ” ó ; lé é kún nɔ “ wà nǔ agɔ ” ó . — jɔbu 34 : 10 - 12 ."
nǔ e biblu kplɔ́n mǐ dó wuvɛ̌ mimɔ wu é
wuvɛ̌ e mǐ nɔ mɔ lɛ é nyí tódɔnnúmɛ mawu tɔn ɖó hwɛ ɖé wu ǎ .
jezu ɖesunɔ kɔ́n sɛ̀ sín xó enɛ jí tawun hwenu e é kpo ahwanvu tɔn lɛ kpo mɔ nya e ko tɔ́n nukún sín hwenu e è jì é ɖé é .
"“ jezu sín ahwanvu lɛ kanbyɔ jezu ɖɔ : ‘ mɛ̌si , mɛ̌ wɛ hu hwɛ bɔ è ka jì nya elɔ nukúntíntɔ́nnɔ tɔn mɔ̌ ?"
"jezu ka yí gbè nú ye ɖɔ : ‘ éɖesunɔ ɔ hu hwɛ wu wɛ ǎ , mɛ e jì i lɛ ɖě ka hu hwɛ wu wɛ ǎ ; é tɔ́n nukún , bonu mawu na dó ɖè hlɔnhlɔn tɔn xlɛ́ dó wutu tɔn . ’ ” — jaan 9 : 1 - 3 ."
"kpo linlin masɔgbe e mɛ lɛ nɔ ɖó é kpo ɔ , nǔ ɖó na ko kpaca ahwanvu jezu tɔn lɛ hwenu e é ɖɔ nú ye ɖɔ é kún nyí hwɛ ɖé wɛ nya ɔ ɖesunɔ , alǒ mɛjitɔ́ tɔn lɛ hu wɛ zɔ́n bɔ nǔ dó nyí mɔ̌ ó é ."
"é nyí azɔn kɛɖɛ wɛ jezu gbɔ nú nya nukúntíntɔ́nnɔ ɔ ǎ , loɔ , nǔ enɛ e é bló é zɔ́n bɔ é jla linlin agɔ e mɛ lɛ ɖó ɖɔ tódɔnnúmɛ mawu tɔn wɛ wuvɛ̌ mimɔ lɛ nyí é ɖó ."
"( jaan 9 : 6 , 7 ) enyi mɛ ɖěɖee ɖò azɔn syɛnsyɛn jɛ wɛ ɖò égbé lɛ é tuùn ɖɔ é kún nyí mawu wu wɛ wuvɛ̌ mimɔ lɛ nɔ sín ó ɔ , é sixu dó gbɔ nú ye ."
"enyi mawu nɔ dɔn tó nú gbɛtɔ́ lɛ ɖó nǔnyanyawiwa yetɔn wutu wɛ ɔ , etɛwu jezu ka gbɔ azɔn nú ye lo ?"
“ nǔ nyanya sixu tɛ́n mawu kpɔ́n ǎ ; mawu ɖesu ka nɔ tɛ́n mɛɖebǔ kpɔ́n ǎ . ”
"( jaki 1 : 13 ) enɛ wu ɔ , è na sú “ nǔ nyanya ” ɖěɖee ko wà nǔ dó gbɛtɔ́ lɛ wu sín xwè kanweko mɔkpan ɖíe lɛ é sín kún dó zaanɖé , kaka jɛ azɔn , wuvɛ̌ mimɔ kpo kú kpo jí ."
jezu klisu “ gbɔ azɔn nú azinzɔnnɔ lɛ bǐ . ”
( matie 8 : 16 ) azɔn e mawu sín vǐ gbɔ nú mɛ e wá gɔ̌n tɔn lɛ é bǐ é ɖè nǔ e axɔsuɖuto mawu tɔn na wá wà gbɔn gbɛ́ ɔ bǐ mɛ é xlɛ́ .
"“ [ mawu ] na súnsún ɖasin bǐ sín nukún yetɔn mɛ ; kú sɔ́ na tíìn ǎ , aluwɛ sɔ́ na tíìn ǎ , alěnina sɔ́ na tíìn ǎ , wuvɛ̌ mimɔ sɔ́ na tíìn ǎ ; nǔ xóxó lɛ ko bú . ” — nǔðexlɛ́mɛ 21 : 3 - 5 ."
mɛ̌ wu wuvɛ̌ mimɔ ka sín ?
etɛwu gbɛtɔ́ lɛ ka ɖò wuvɛ̌ mɔ wɛ bo lɛ́ ɖò ya jì wɛ sɔmɔ̌ lo ?
gbɛtɔ́ lɛ ko ɖò tamɛ lin dó nùkanbyɔ enɛ lɛ jí wɛ sín xwè kanweko mɔkpan ɖíe .
"enyi é ma nyí mawu wɛ mǐ na dóhwɛ ǎ ɔ , mɛ̌ wu é ka sín lo ?"
è na na xósin nú nùkanbyɔ enɛ lɛ ɖò xota e bɔ d’ewu é mɛ .
"mawu dɔn tó nú gbɛtɔ́ lɛ ɖó hwɛhuhu tawun tawun ɖé lɛ wu ɖò hwexónu có , biblu ka ɖexlɛ́ ɖɔ jehovah ɖò nǔ mɔhun lɛ zán wɛ dìn ɖi azɔn alǒ awě lɛ dó ɖò tó dɔn nú gbɛtɔ́ lɛ wɛ ɖó hwɛ yetɔn lɛ wutu ǎ ."
mɛ̌ wu wuvɛ̌ mimɔ ka sín ?
"enyi wuvɛ̌ mimɔ ma sín mawu wu ǎ ɔ , etɛwu nùɖuɖuhwedomɛ , ya klókló , ahwan , wɔ̌nzɔn lɛ kpo adla j’ayǐ lɛ kpo ka sukpɔ́ sɔmɔ̌ ?"
xó mawu tɔn biblu ɔ ɖè hwɛjijɔ ɖěɖee wu gbɛtɔ́ lɛ ɖò ya jì wɛ é taji atɔn xlɛ́ :
"cejɛnnabi , nukúnkɛ́n kpo wangbɛnumɛ kpo ."
"“ gbɛtɔ́ ɖě nɔ kpa acɛ gannaganna nú nɔzo tɔn , bo nɔ wà nǔ dó wǔ tɔn . ”"
( nùnywɛtɔ́xó 8 : 9 ) gbɛtɔ́ lɛ nɔ sè wuvɛ̌ hwɛhwɛ ɖó gbɛtɔ́ hwɛhutɔ́ ɖěɖee nyí cejɛnnabinɔ alǒ dakaxotɔ́ lɛ é nɔ gb’acɛ ye wu wutu .
hwenu kpo nǔmaɖónukún lɛ kpo .
gbɛtɔ́ lɛ nɔ mɔ wuvɛ̌ hwɛhwɛ ɖó “ hwenu kpo nǔmaɖónukún lɛ kpo nɔ wá nú ye bǐ . ”
"( nùnywɛtɔ́xó 9 : 11 , nwt ) enɛ wɛ nyí ɖɔ gbɛtɔ́ lɛ nɔ ɖò fí nyanya lɛ ɖò hwenu e ma nyɔ́ ǎ lɛ é , bɔ awovinú lɛ nɔ jɛ , alǒ é nɔ sín yamakénúnǔ gbɛtɔ́ lɛ tɔn abǐ nùwanyido yetɔn lɛ wutu ."
biblu ɖè hwɛjijɔ nukɔntɔn e wu gbɛtɔ́ lɛ ɖò wuvɛ̌ mɔ wɛ é xlɛ́ vaàn .
"é ɖɔ : “ gbɛ̀ ɔ bǐ . . . ɖò mɛnyanya ɔ sín acɛ mɛ . ” ( 1 jaan 5 : 19 ) “ mɛnyanya ” enɛ wɛ nyí satáan awovi , nùɖíɖó gbigbɔ tɔn hlɔnhlɔnnɔ e nyí wɛnsagun mawu tɔn ɖò bǐbɛ̌mɛ é ɖé wɛ , amɔ̌ , “ é yí wǎn nú nugbǒ ǎ . ”"
"( jaan 8 : 44 ) nùɖíɖó gbigbɔ tɔn ɖevo lɛ xò kpóɖó nú satáan , bo fɔ́n gǔ dó mawu jí ɖó jlǒ cejɛnnabi tɔn wutu , bɔ mɔ̌ mɛ ɔ , yeɖesunɔ huzu awovi lɛ ."
"( bǐbɛ̌mɛ 6 : 1 - 5 ) sín hwenu e satáan kpo awovi tɔn lɛ kpo fɔ́n gǔ é ɔ , ye ko zán hlɔnhlɔn yetɔn dó wà nǔ dó gbɛ̀ elɔ wu kpo alǎnnú kpo ."
enɛ lɛ́ jɛ wě d’eji ɖò hwe mǐtɔn nu .
"dìn ɔ , awovi ɖò xomɛsin ɖaxó jí , bo ɖò ‘ gbɛ̀ ɔ bǐ flú wɛ , ’ bɔ enɛ wu ɔ , è sá “ heelu ayikúngban ” ɔ ."
"( nǔɖexlɛ́mɛ 12 : 9 , 12 ) nugbǒ ɔ , satáan nyí acɛ gannaganna - kpanúmɛtɔ́ alǎnnúwatɔ́ ɖé ."
wuvɛ̌ e mɛ gbɛtɔ́ lɛ ɖè é nɔ víví n’i tawun .
"satáan wu wɛ gbɛtɔ́ lɛ ɖò wuvɛ̌ mɛ , é nyí mawu ǎ ."
lin tamɛ d’eji : awovi e nyí alǎnnúwatɔ́ bo ma nɔ kú nǔblawu nú mɛ ǎ é kɛɖɛ jɛn na zɔ́n bɔ gbɛtɔ́ xomɛvɔnɔ lɛ na ɖò wuvɛ̌ mɔ wɛ .
"amɔ̌ , biblu ɖɔ : “ mawu ɔ , wanyiyi wɛ é nyí . ” ( 1 jaan 4 : 8 ) “ mawu nɔ wà nǔ nyanya gbeɖé ǎ . nǔbǐwukpétɔ́ ɔ na wà nǔ agɔ gbeɖé ǎ , ” b’ɛ sɔgbe xá lee é nɔ wà nǔ kpo wanyiyi kpo gbɔn é . — jɔbu 34 : 10 ."
"é ɖò mɔ̌ có , a sixu kanbyɔ hwiɖée ɖɔ , ‘ kaka jɛ hwetɛnu mawu nǔbǐwukpétɔ́ ɔ ka na jó satáan dó b’ɛ na ɖò acɛ gannaganna kpa wɛ yì jɛ ? ’"
"lee mǐ ko mɔ gbɔn é ɔ , mawu gbɛ́ wǎn nú nǔnyanyawiwa , bɔ wuvɛ̌ e mɔ wɛ mǐ ɖè é nɔ vɛ́ n’i tawun ."
"gɔ́ na ɔ , xó tɔn dó wusyɛn lanmɛ nú mǐ ɖɔ : “ mi zlɔ́n nǔ e ɖò linkpɔ́n nyí nú mi wɛ lɛ bǐ sín agban ɖó jǐ tɔn , ɖó é ɖò nukún kpé dó mi wu wɛ . ” ( 1 piyɛ́ɛ 5 : 7 ) mawu yí wǎn nú mǐ bo lɛ́ ɖó hlɔnhlɔn bo na ɖè wuvɛ̌ e mɔ wɛ mǐ ɖè lɛ é kpo nǔagɔwiwa lɛ bǐ kpo síìn , lee xota e bɔ d’ewu é na tinmɛ gbɔn é . *"
"nú a na mɔ nukúnnú jɛ nǔ ɖevo lɛ mɛ dó nǔ e wu mawu tin bɔ wuvɛ̌ mimɔ dó tíìn é mɛ d’eji hǔn , kpɔ́n wemata 11gɔ́ wema etɛ biblu ka sixu kplɔ́n mǐ ? tɔn , kúnnuɖetɔ́ jehovah tɔn lɛ wɛ ɖetɔ́n , bɔ a sixu yí vɔ̌nu ɖò www.jw.org jí ."
mawu na ðó nǔ wuvɛ̌ lɛ bǐ nu zaanɖé
"“ mawu mavɔmavɔ , un ɖò ylɔylɔ we wɛ ɖɔ hwi ni wá dó alɔ mì , bɔ a tin dó mì ."
"un na ɖɔ daka e xò wɛ ye ɖè ɔ nú we , bɔ a na gɔ́n hwlɛ̌nhwlɛ́n mì gán ɖ’emɛ wɛ à ? ”"
"( xabakuku 1 : 2 , 3 ) xó ɖěɖee nya nǔjlɔjlɔwatɔ́ xabakuku e ɖu wǔjɔmɛ mawu tɔn sín vivǐ é ɖɔ lɛ é nɛ ."
nùɖiɖi wɛ hwedo è wutu wɛ é savo à ?
ðebǔ lɔ ǎ !
"mawu na jiɖe xabakuku ɖɔ emi ko sɔ́ hwenu ɖé bo na ɖó nǔ wuvɛ̌ lɛ nu . — xabakuku 2 : 2 , 3 ."
"enyi hwiɖesunɔ alǒ mɛvívɛ́ towe ɖé ɖò wuvɛ̌ mɔ wɛ ɔ , é bɔwǔ bɔ a na wá gbeta ɔ kɔn ɖɔ mawu ɖò lɛjɛlɛjɛ dán wɛ , ɖɔ é ɖó na yawu wà nùɖé dìn ."
"amɔ̌ , biblu na ganjɛwu mǐ ɖɔ : “ aklunɔ nɔ lín cobo nɔ ɖè akpá e é dó lɛ , lee mɛɖé lɛ nɔ vɛdo ɔ ǎ . loɔ , é nɔ ɖó suúlu dó mi wu ; ɖó é jló ɖɔ mɛɖebǔ ni dɔn ǎ ; é nyɔ́ wà ɔ , é jló ɖɔ mɛ bǐ ni mɔ ali , bo lɛkɔ sín nǔnyanyawiwa gudo . ” — 2 piyɛ́ɛ 3 : 9 ."
hwetɛnu mawu ka na kɛnu ?
jezu ɖexlɛ́ ɖɔ jijimɛ taji ɖé na mɔ wuntun ɖebɔdoɖewu ɖé lɛ ɖò azǎn gudogudo tɔn lɛ mɛ . wuntun enɛ lɛ na xlɛ́ hwenu e “ gbɛ̀ elɔ na vɔ dó ɔ . ”
( matie 24 : 3 - 42 ) nǔɖɔɖ’ayǐ jezu tɔn e ɖò jijɛnu wɛ ɖò azǎn mǐtɔn gbè é xlɛ́ ɖɔ hwenu e mawu na kɛnu dó gbɛtɔ́ lɛ sín xó wu é ko ɖò kɛnnɛkɛnnɛ . *
"amɔ̌ , nɛ̌ mawu ka na ɖó nǔ wuvɛ̌ mimɔ lɛ bǐ nu gbɔn ?"
"hwenu e jezu ɖò ayikúngban jí é ɔ , é ɖè hlɔnhlɔn e mawu ɖó bo na sú kún dó nú wuvɛ̌ e mɔ wɛ gbɛtɔ́ lɛ ɖè é xlɛ́ ."
kpɔ́ndéwú ɖé lɛ ɖíe .
"hlɔnhlɔn jɔwamɔ tɔn lɛ : hwenu e jezu kpo mɛsɛ́dó tɔn lɛ kpo ɖò yiyi wɛ ɖò galilée xù ɔ jí é ɔ , jɔhɔn syɛnsyɛn ɖé fɔ́n bo jló na flí tɔjihun yetɔn ."
"amɔ̌ , jezu ɖexlɛ́ ɖɔ emi kpo tɔ́ emitɔn kpo ɖ’acɛ dó hlɔnhlɔn jɔwamɔ tɔn lɛ jí ."
"( kolosinu lɛ 1 : 15 , 16 ) jezu ɖɔ nú jɔhɔn ɔ kpowun ɖɔ é ni “ hwíhwɛ́ . ”"
etɛ mɛ é ka tɔ́n kɔ dó ?
"“ jɔhɔn ɔ xwɛ , bɔ fí bǐ cí tóó . ” — maki 4 : 35 - 39 ."
"azɔn : è tuùn jezu céɖécéɖé ɖɔ é ɖó nǔwukpikpé bo gbɔ azɔn nú nukúntíntɔ́nnɔ lɛ kpo sékunɔ lɛ kpo , kaka jɛ adǐngbekútɔ́ lɛ , gudunɔ lɛ alǒ wɔ̌nzɔn alɔkpa ɖevo ɖebǔ jí ."
"é “ gbɔ azɔn nú azinzɔnnɔ lɛ bǐ . ” — matie 4 : 23 , 24 ; 8 : 16 ; 11 : 2 - 5 ."
nùɖuɖuhwedomɛ : jezu zán hlɔnhlɔn e tɔ́ tɔn na ɛ lɛ é dó bló bɔ nùɖuɖu kpɛɖé sukpɔ́ .
biblu ɖɔ ɖɔ azɔn wè wɛ é na nùɖuɖu gbɛtɔ́ afatɔ́n mɔkpan ɖò sinsɛnzɔ́ tɔn hwenu . — matie 14 : 14 - 21 ; 15 : 32 - 38 .
kú : mɛ atɔn e jezu fɔ́n sín kú bɔ biblu ɖɔ é xlɛ́ nyì wɛn ɖɔ jehovah ɖó hlɔnhlɔn bo na fɔ́n mɛkúkú lɛ .
"mɛ ɖěɖee é fɔ́n sín kú wá gbɛ̀ lɛ é ɖokpo ko kú bɔ é bló azǎn ɛnɛ có , é ka fɔ́n ɛ . — maki 5 : 35 - 42 ; luki 7 : 11 - 16 ; jaan 11 : 3 - 44 ."
lee a sixu ðu nukúnkpédómɛwu mawu tɔn sín lè gbɔn é
"mawu bló agbaza mǐtɔn kpo nǔwukpikpé jiwǔ ɖé kpo bɔ enyi akpà jɛ mǐ wu ɔ , é nɔ kú ."
"enyi è gblewu , mɔ́ wutu alǒ nùɖé kán wutu nú mɛ ɔ , “ agbaza ɔ nɔ sɔnǔ nú nùɖé lɛ bo na dó hu akpà ɔ , ɖaxó alǒ kpɛví . ”"
"( johns hopkins medicine ) agbaza ɔ nɔ yawu wà nùɖé dó ɖó hun ɔ te , dó vlɔ́n kàn e mɛ hun nɔ sà gbɔn lɛ é , bo nɔ bló bɔ akpà ɔ sín nukúnmɛ nɔ xú hǎn , lobo nɔ na hlɔnhlɔn agbaza kàn lɛ ."
"lin tamɛ d’eji : enyi gbɛɖotɔ́ ɔ bló agbaza mǐtɔn bonu é na hu akpà ɖò mǐ wu ɔ , mǐ sixu lɛ́ ganjɛ akpá e é dó ɖɔ emi na d’alɔ mǐ bɔ mǐ na ɖu ɖò nǔ e nɔ gbà hǔn dó nú mǐ lɛ é lɔmɔ̌ jí é wu à cé ?"
"ðɛhanwlantɔ́ ɔ ɖɔ : “ é gbɔ azɔn nú mɛ e ayi yetɔn xò akpà lɛ , bo súnsún ɖasin nú ye [ alǒ ‘ bla akpà yetɔn lɛ nú ye , ’ nwt ] . ”"
"( ðɛhan 147 : 3 ) amɔ̌ , enyi nǔ e a wà wá yí é alǒ ee a wà dìn é ɖé ɖò hǔn gbà dó nú we wɛ ɔ , nɛ̌ a ka sixu kudeji ɖɔ jehovah na bla akpà towe lɛ nú we dìn kpo sɔgudo kpo gbɔn ?"
nǔ e biblu kplɔ́n mǐ dó wanyiyi mawu tɔn wu é
"mawu d’akpá ɖɔ : “ ma ɖi xɛsi ó , ɖó un ɖò kpɔ́ xá we ."
un na na akɔnkpinkpan we ; un na gɔ́ alɔ nú we . ”
( ezayíi 41 : 10 ) mɛ e tuùn ɖɔ jehovah nɔ kpé nukún dó emi wu é ɖé nɔ ɖó fífá ayi mɛ tɔn kpo hlɔnhlɔn e é na dó ɖí xwi xá wuvɛ̌ vovo lɛ é kpo .
"é lɛ́ ɖɔ gɔ́ na ɖɔ : “ mɛ e nɔ na hlɔnhlɔn mì ɔ wɛ nɔ zɔ́n , bɔ un nɔ sixu kpé nǔ enɛ lɛ bǐ wu . ” — filipunu lɛ 4 : 4 - 7 , 9 , 13 ."
mawuxówema ɔ nɔ d’alɔ mǐ bɔ mǐ nɔ hɛn nùɖiɖi e mǐ ɖó dó akpá e jehovah dó nú gbɛtɔ́ lɛ dó sɔgudo wu é lidǒ .
"ði kpɔ́ndéwú ɔ , nǔɖexlɛ́mɛ 21 : 4 , 5 ɖɔ nǔ e é na wá wà é kpo nǔ e wu mǐ sixu ɖeji dó wǔ tɔn ɖɔ é na bló é kpo nú mǐ :"
“ [ é ] na súnsún ɖasin bǐ ” sín gbɛtɔ́ lɛ nukúnmɛ .
"jehovah na sú wuvɛ̌ e mɔ wɛ mǐ ɖè lɛ é kpo ado e nɔ hu mǐ lɛ é kpo bǐ sín kún dó , kaka jɛ wuvɛ̌ ɖěɖee ma tlɛ hwɛ́n nǔtí ɖò mɛ ɖevo lɛ nukúnmɛ ǎ lɛ é jí ."
"“ mɛ e ɖò ayijinjɔn ɖò axɔsuzinkpo ɔ jí ” ɖò susu jixwé tɔn mɛ , bo nyí axɔsu nǔbǐwukpétɔ́ nú nùɖíɖó lɛ bǐ é na zán hlɔnhlɔn tɔn kpo acɛ tɔn kpo dó gbò kpò nyì ali jí nú wuvɛ̌ e mɔ wɛ mǐ ɖè lɛ é , bo na lɛ́ dó alɔ e sín hudo mǐ ɖó é mǐ ."
jehovah na jiɖe mɛ ɖɔ akpá emitɔn lɛ nyí “ xó nugbǒ ” bo lɛ́ nyí “ xó e wu è na ɖeji dó lɛ ” é .
"enɛ wɛ nyí ɖɔ enyi jehovah ma ɖè akpá e é dó lɛ é ǎ ɔ , é na kɔn cí dó nyikɔ tɔn kpo mawu nugbǒ e é nyí é kpo wu ."
"“ ‘ [ é ] na súnsún ɖasin bǐ sín nukún yetɔn mɛ ; kú sɔ́ na tíìn ǎ , aluwɛ sɔ́ na tíìn ǎ , alěnina sɔ́ na tíìn ǎ , wuvɛ̌ mimɔ sɔ́ na tíìn ǎ ; nǔ xóxó lɛ ko bú . ’"
"hwenɛnu ɔ , mɛ e ɖò ayijinjɔn ɖò axɔsuzinkpo ɔ jí ɔ ɖɔ : ‘ dìn ɔ , un ɖò nǔ lɛ bǐ sɔ́ dó huzu nǔ yɔyɔ̌ wɛ . ’"
"é lɛ́ ɖɔ nú mì ɖɔ : ‘ wlǎn , ɖó xó nugbǒ wɛ nyí xó enɛ lɛ , bo nyí xó e wu è na ɖeji dó lɛ . ’ ” — nǔɖexlɛ́mɛ 21 : 4 , 5 ."
wɛkɛ ɔ kpo biblu kpo bǐ ɖè mɛ alɔkpa e tɔ́ mǐtɔn jixwé tɔn ɔ nyí é kpo jijɔ tɔn lɛ kpo xlɛ́ .
"nùɖíɖó lɛ nɔ sísɛ́ mǐ bonu mǐ na huzu xɔ́ntɔn mawu tɔn có , biblu ɔ ka ɖɔ tlɔlɔ ɖɔ : “ mi sɛkpɔ mawu ; enɛ ɔ é na sɛkpɔ mi . ”"
( jaki 4 : 8 ) mɛsɛ́dó 17 : 27 ɖɔ : “ mawu ka sɔ́ lín dó ɖokpo ɖokpo mǐtɔn ǎ . ”
"ee a na ɖò hwenu zán dó tuùn mawu d’eji wɛ é ɔ , a na wá kudeji kpɛɖé kpɛɖé ɖɔ ‘ é ɖò nukún kpé dó wǔ we wɛ . ’ ( 1 piyɛ́ɛ 5 : 7 ) lè tawun tawun tɛ lɛ jiɖe mɔhun ɖiɖó dó jehovah wu ka nɔ hɛn wá ?"
kpɔ́n kpɔ́ndéwú toru e gosin japon é tɔn .
"nɔ klisanwun ɖé wɛ kplɔ́n ɛ có , é wá byɔ jaguda gbɛ́ta japon tɔn e nɔ nyí yakuza é mɛ ."
"é ɖɔ “ un ɖi ɖɔ mawu gbɛ́ wǎn nú mì , bɔ un nɔ lin ɖɔ nyì wu wɛ mɛ ɖěɖee ɖò akpá ce lɛ é , dò taji ɔ , mɛ ɖěɖee kpo nyì kpo vɛ́ tawun lɛ é kú . ”"
toru yí gbè ɖɔ nǔhɛngblé sín gbɛ̀ e lɛlɛ̌ dó emi é kpo linlin e ɖò xò emitɔn mɛ é kpo wɛ zɔ́n bɔ “ gbɛtɔ́ sín nǔ kún sɔ́ nɔ blawu ɖebǔ nú emi ó . ”
"sɔgbe kpo nǔ e nɔ jló è é kpo ɔ , é ɖɔ “ un jló na kú ɖò winnyawinnya mɛ , hwenu e un na ko hu mɛ nukúnɖeji e hugǎn mì é ɖé gudo é , mɔ̌ mɛ ɔ , nyikɔ ce na kpé tò jí . ”"
"amɔ̌ , ee toru kpo asì tɔn hannah kpo kplɔ́n biblu é ɔ , é bló huzuhuzu jiwǔ ɖé ɖò gbɛzán tɔn kpo linlin tɔn kpo mɛ ."
hannah ɖɔ : “ nukún ce ɖesunɔ mɛ wɛ asú ce bló huzuhuzu enɛ lɛ ɖè . ”
"dìn ɔ , toru ɖɔ kpo jiɖe kpo ɖɔ : “ mawu ɖé tíìn bo nɔ kpé nukún dó mǐ mɛ ɖokpo ɖokpo wu nugbǒ ."
"é ba ɖɔ mɛɖebǔ ni kú ǎ , bo ɖò gbesisɔmɛ bo na sɔ́ hwɛ kɛ mɛ ɖěɖee lɛkɔ sín hwɛ yetɔn gudo nugbǒ nugbǒ lɛ é ."
"é nɔ ɖótó nǔ ɖěɖee mǐ ma sixu ɖɔ nú mɛɖé ǎ bɔ é jɛn mǐ na ɖɔ na lɛ é , kpo nǔ ɖěɖee mɛɖé kpowun ma na mɔ nukúnnú jɛ mɛ ǎ lɛ é kpo ."
"malin - malin mɛ dìn ɔ , jehovah na ɖè tagba lɛ , wuvɛ̌ mimɔ lɛ kpo yajiji lɛ bǐ kpo síìn ."
"é na bo nyí ɖò dìn hwɛ̌ ɔ , é ɖò alɔ dó mǐ wɛ ɖò ali maɖónukún gègě nu ."
"é nɔ kpé nukún dó mǐ wu , bo nɔ hwlɛn mǐ gán hwenu e adǎn ɖò mǐ gbò wɛ é . ” — ðɛhan 136 : 23 ."
"lee kpɔ́ndéwú toru tɔn xlɛ́ gbɔn é ɔ , enyi jiɖe kɛɖɛ wɛ tuùn e mǐ tuùn ɖɔ mawu kpéwú bo na ɖè wuvɛ̌ mimɔ lɛ bǐ síìn , bo na lɛ́ súnsún ɖasin lɛ bǐ é nɔ na mǐ dó sɔgudo wu ǎ , loɔ , é nɔ lɛ́ d’alɔ mǐ bɔ mǐ nɔ zán gbɛ̀ e kpɔ́n te é dìn ."
"nugbǒ ɔ , é na bo tlɛ nyí ɖò gbɛ̀ elɔ e mɛ wuvɛ̌ gɔ́ é ɔ , a sixu ɖu nukún e mawu nɔ kpé dó wǔ we kpo wanyiyi kpo é sín lè ."
etɛ mawu ka nɔ lin dó wuvɛ̌ e mɔ wɛ a ɖè lɛ é wu ?
"mɛɖé lɛ nɔ lin ɖɔ mawu kún nɔ mɔ wuvɛ̌ e mɛ mǐ ɖè lɛ é ó , mɔ̌ jɛn é ma ka nɔ lɛ́ keya na ǎ é nɛ ."
ð’ayi nǔ e biblu ðɔ é wu
mawu nɔ mɔ wuvɛ̌ mǐtɔn lɛ bo nɔ lɛ́ keya na
"“ mawu mavɔmavɔ mɔ ɖɔ dakaxixo gbɛtɔ́ tɔn sukpɔ́ . . . bɔ akpɔ̀ ɖó é . ” — bǐbɛ̌mɛ 6 : 5 , 6 ."
"“ zaanɖé dìn ɔ , mɛdídá sɔ́ na ɖè ǎ ; a nyì kɔ kpɔ́n fí e é nɔ ɔ , a sɔ́ na mɔ ɛ ǎ ."
"tò ɔ ka na nyí mɛ e nɔ sɔ́ yeɖée hwe lɛ tɔn , bɔ fífá ma ɖó dogbó e ye na mɔ ɔ wɛ na nyí nǔ e na nɔ víví nú ye é . — ðɛhan 37 : 10 , 11 ."
nǔ e ba nú we wɛ mawu ɖè é
"“ ðó nyɛ mawu mavɔmavɔ ɔ , un tuùn tito e un sɔ́ ɖó te nú mi é ; fífá wɛ un sɔ́ ɖó te nú mi , é nyí nǔ nyanya wɛ un sɔ́ ɖó te nú mi ǎ , bonu sɔ na nyɔ́ nú mi ."
"hwenɛnu ɔ , mi na súxó ylɔ mì , bo na xwedó mì , lobo na savo nú mì , bɔ un na ɖótó mi . ” — jelemíi 29 : 11 , 12 ."
“ mi sɛkpɔ mawu ; enɛ ɔ é na sɛkpɔ mi . ” — jaki 4 : 8 .
"nú a na mɔ nukúnnú jɛ nǔ ɖevo lɛ mɛ dó nǔ e wu mawu tin bɔ wuvɛ̌ mimɔ dó tíìn é mɛ d’eji hǔn , kpɔ́n wemata 11gɔ́ wema elɔ tɔn , etɛ biblu ka sixu kplɔ́n mǐ ?"
3 ye zé yeɖée jó kpo jlǒ kpo — ðò madagascar
26 février 2018 – 4 mars 2018
7 “ é nɔ na hlɔnhlɔn ðevo mɛ e nǔ cikɔ na é ”
"enyi mǐ mɔ ɖɔ gbɛmɛ tagba lɛ wá ɖi bú mǐ ɔ , etɛ mǐ ka sixu wà ?"
"xota elɔ ɖɔ xó dó xota xwè 2018 tɔn mǐtɔn wu , bo xlɛ́ nǔ e wu mǐ ɖó na jó jehovah dó bɔ é na mɔ ali bo dó wusyɛn lanmɛ nú mǐ é kpo lee é na wà mɔ̌ gbɔn é kpo . 5 - 11 mars 2018"
12 flǐn ɔ nɔ zɔ́n bɔ togun mawu tɔn nɔ nɔ bǔ
"è na bló flǐn kú klisu tɔn tɔn ɖò samedi 31 mars 2018 . nɛ̌ mǐ ka sixu sɔnǔ dìn , nú nǔwiwa enɛ gbɔn ?"
nɛ̌ mǐ ka na ɖu tɛn tɔn mɛ yiyi sín lè gbɔn ? nɛ̌ nǔwiwa xwewu xwewu tɔn enɛ ka nɔ gɔ́ sò nú bǔninɔ togun mawu tɔn tɔn gbɔn fí bǐ gbɛn ?
12 - 18 mars 2018
17 etɛwu è ka na na nǔ mɛ e ko ðó nǔ bǐ é ?
jehovah gɔ́n wɛ nǔ e mǐ ɖó lɛ é bǐ gosin .
"é ɖò mɔ̌ có , é nɔ lɛ́ ɖó nukún ɖɔ mǐ ni zán akwɛ mǐtɔn dó nɔ gudo nú azɔ̌ e tutoblonunu tɔn ɖò wiwa wɛ ɖò égbé é ."
"xota elɔ na ɖɔ xó dó nǔ e wu mǐ nɔ ɖu lè nǔɖokan mǐtɔn lɛ sísɔ́ dó kpa susu nú jehovah tɔn é , kpo lee nǔ nɔ nyí mɔ̌ gbɔn é kpo wu ."
19 - 25 mars 2018
22 wanyiyi alɔkpa tɛ ka nɔ na awǎjijɛ adodwé ɔ mɛ ?
26 mars 2018 – 1 avril 2018
27 mɔ vogbingbɔn ɔ ðò gbɛtɔ́ lɛ tɛntin
xota nukɔntɔn ɔ na tín lee nǔ nyí mɔ̌ gbɔn é mɛ . ( 2 tim . 3 : 1 ) xota wegɔ ɔ xlɛ́ lee jijɔ ɖěɖee nɔ ɖè mɛ lɛ xlɛ́ ɖò azǎn gudogudo tɔn lɛ mɛ é gbɔn vo bǐ mlɛ́mlɛ́ nú jijɔ ɖěɖee è nɔ mɔ ɖò togun mawu tɔn sí é gbɔn é .
ye zé yeɖée jó kpo jlǒ kpo — ðò madagascar
"sylviana ee nyí gbexosin - alijitɔ́ ɖé bo ɖó xwè 25 mɔ̌ é ɖɔ : “ nú un ɖò nǔ e xɔ́ntɔn ce ɖěɖee sɛ̀ tɛn yì fí e hudo gbexosin - alijitɔ́ tɔn sukpɔ́ ɖè lɛ é mɔ kpɔ́n lɛ é sè wɛ ɔ , akpàkpà nɔ sɔ́ mì ɖɔ nyì lɔ ni ɖɔ́ awǎjijɛ mɔhun kpɔ́n . ”"
"é ɖɔ gɔ́ na ɖɔ : “ amɔ̌ , xɛsi nɔ ɖi mì , bɔ un nɔ mɔ ɖɔ tɛnsisɛ yì fí e hudo sukpɔ́ ɖè é ɖé zɛ nǔwukpikpé ce lɛ wu . ”"
a mɔ hwiɖée ɖò ninɔmɛ e xó sylviana ɖɔ é mɛ vlafo wɛ à ?
"akpàkpà nɔ sɔ́ hwi lɔ dó azɔ̌wiwa ɖò fí e hudo wɛnɖagbejlatɔ́ axɔsuɖuto ɔ tɔn lɛ sukpɔ́ ɖè é wu , bɔ a ka ɖò kinkanbyɔ hwiɖée wɛ ɖɔ emi na kpéwú à jí wɛ à ?"
"enyi nǔ nɔ cí mɔ̌ nú we hǔn , awakanmɛ ni ma kú we ó ."
"kpo alɔdo jehovah tɔn kpo ɔ , nɔví sunnu kpo nɔví nyɔnu kpo afatɔ́n mɔkpan ko ɖu ɖò nǔ e ɖò afɔgblɛ̌gblɛ̌ dó afɔ mɛ nú ye wɛ , bɔ ye na vlɔ́n kàn nú sinsɛnzɔ́ yetɔn lɛ é jí ."
"bo na dó mɔ lee jehovah hun ali nú ɖé lɛ ɖò ye mɛ gbɔn é ɔ , mǐ na yì madagascar , ee nyí tɔtɛntinto ɖaxó hugǎn ɛnɛgɔ ɔ ɖò ayikúngban jí é ."
"ðò xwè wǒ e wá yì lɛ é vlamɛ ɔ , wɛnjlatɔ́ kanɖodonǔwutɔ́ kpo gbexosin - alijitɔ́ kanɖodonǔwutɔ́ kpo 70 jɛji gosin tò 11 mɛ * bo yì wà sinsɛnzɔ́ ɖò fí enɛ e nɔ ɖè sínsɛ́n tɔ́n ɖò aflika , bɔ mɛ gègě nɔ ɖó sísí nú biblu ɖè é ."
"gɔ́ na ɔ , wɛnjlatɔ́ ayǐ ɔ jí tɔn gègě ɖó jlǒ bo na sɛ̀ tɛn , lobo vlɔ́n kàn nú wɛn axɔsuɖuto ɔ tɔn jijla ɖò tɔtɛntinto ɖaxó enɛ mɛ ."
mi nú mǐ ni ɖɔ xó dó ye mɛ ɖé lɛ wu .
ðuðu ðò xɛsi kpo awakanmɛ kú mɛ kpo jí
perrine kpo louis kpo
"louis kpo perrine kpo e nyí asú kpo asì kpo ɖé , bo ɖó xwè 30 jɛji é gosin france bo yì madagascar ."
"nú xwè mɔkpan ɔ , ye nɔ ɖò tamɛ lin dó lee ye sixu gbló ada nú sinsɛnzɔ́ yetɔn , gbɔn tɛnsisɛ yì gbě ɖevo jí gblamɛ é jí wɛ , bɔ perrine ka nɔ ɖò nǔ xò kpɔ́n dó tɛnsisɛ ɔ wu wɛ ."
é tinmɛ ɖɔ : “ xɛsi nɔ ɖi mì dó fí e un ma tuùn ǎ é yiyi wu .
"ado nɔ hu mì dó xwédo mǐtɔn , agun mǐtɔn , xwé mǐtɔn , fí e ko má mǐ lɛ é bǐ kpo nǔ e mǐ ko nɔ wà gbè bǐ gbè lɛ é kpo jijodó wu ."
é ɖò wɛn ɖɔ nǔxokpɔ́n ceɖesunɔ lɛ wɛ nyí nǔ ɖaxó hugǎn e jí un ɖó na ɖu ɖè lɛ é . ”
"ðò 2012 ɔ , perrine sɔnǔ nú akɔnkpinkpan bɔ é kpo louis kpo sɛ̀ tɛn ."
nɛ̌ nǔ ka cí n’i dó gbeta e kɔn ye wá é wu ?
"“ ee un kpɔ́n gudo sɛ́dó é ɔ , un sixu ɖɔ ɖɔ nùɖiɖi ce lɛ́ syɛn d’eji , ɖó un mɔ alɔ jehovah tɔn ɖò gbɛzán mǐtɔn mɛ . ”"
"louis ɖɔ gɔ́ na ɖɔ : “ dǒ nukún flǐn nukɔntɔn e mǐ bló ɖò madagascar é mɛ kpɔ́n , biblu kplɔntɔ́ mǐtɔn wǒ wɛ wá tɛn tɔn mɛ ! ”"
etɛ ka na hlɔnhlɔn asú kpo asì kpo ɔ bɔ ye nɔ fí e ye yì é hwenu e tagba lɛ wá xwetɔ́n é ?
"ye savo nú jehovah ɖò ɖɛ mɛ ɖɔ é ni na emi hlɔnhlɔn e sín hudo emi ɖó , bo na mɔ tɛn bo dɛ é ."
"( fili . 4 : 13 ) louis ɖɔ : “ mǐ mɔ ɖɔ jehovah na sìnkɔn nú ɖɛ mǐtɔn lɛ , bo na mǐ ‘ fífá mawu tɔn . ’"
mǐ kpé nǔ wu bo sɔ́ ayi ɖó awǎjijɛ e sinsɛnzɔ́ mǐtɔn nɔ na mǐ é jí .
"gɔ́ na ɔ , xɔ́ntɔn mǐtɔn e ɖò fí e mǐ gosin lɛ é nɔ wlan nǔ sɛ́dó mǐ gbɔn ɛntɛnɛti jí , bo nɔ lɛ́ sɛ́ wema dó mǐ dó dó wusyɛn lanmɛ nú mǐ ɖɔ mǐ ni ma jó gbè ó . ” — fili . 4 : 6 , 7 ; 2 kɔ ."
4 : 7 . jehovah dó nú dɛ e louis kpo perrine kpo dɛ é b’ɛ zɛ .
"louis ɖɔ : “ ðò octobre 2014 ɔ , mǐ yì wemaxɔmɛ biblu kpinkplɔn tɔn nú asú kpo asì kpo lɛ * ɖò france ."
wemaxɔmɛ enɛ yiyi nyí nùnina manawɔn ɖé sín jehovah gɔ́n . ”
"ðò kúnnuɖewema ɔ yíyí hwenu ɔ , xomɛ hun asú kpo asì kpo ɔ ɖɔ è lɛ́ sɛ́ ye dó madagascar ."
“ mǐ na gó ðó mi wu ! ”
nadine kpo didier kpo
"hwenu e didier kpo nadine kpo ee nyí asú kpo asì kpo ɖé é sɛ̀ tɛn sín france bo yì madagascar ɖò 2010 é ɔ , xwè 50 mɔ̌ ɖó wɛ ye ɖè ."
"didier ɖɔ : “ mǐ wà gbexosin - alijitɔ́zɔ́ hwenu e mǐ ɖò winnyawinnya mɛ é , bɔ enɛ gudo ɔ , mǐ kplɔ́n vǐ atɔn e mǐ ɖó lɛ é ."
"nadine yí gbè ɖɔ : “ linlin e mǐ ɖó ɖɔ mǐ na jó vǐ mǐtɔn lɛ dó é zɔ́n bɔ un nɔ xò nǔ kpɔ́n , amɔ̌ , ye ɖɔ nú mǐ ɖɔ : ‘ nú mi sɛ̀ tɛn yì gbě ɖevo jí , bo d’alɔ ɖò fí e hudo sukpɔ́ ɖè é ɔ , mǐ na gó ɖó mi wu ! ’"
xó e ye ɖɔ lɛ é dó wusyɛn lanmɛ nú mǐ bɔ mǐ sɛ̀ tɛn .
"nugbǒ wɛ ɖɔ mǐ ɖò zɔ nú vǐ mǐtɔn lɛ tawun dìn , amɔ̌ , é víví nú mǐ ɖɔ mǐ nɔ ɖɔ xó xá ye hwɛhwɛ . ”"
malgache - gbè kpinkplɔn vɛwǔ nú didier kpo nadine kpo .
nadine ɖɔ kpo nǔkiko yɛ́ɛ ɖé kpo bo ɖɔ : “ mǐ sɔ́ nyí xwè 20 mɛví ǎ . ”
nɛ̌ é ka kpa ye gbɔn ?
"tlolo hwɛ̌ ɔ , ye nɔ agun e nɔ dó flansegbe é ɖé mɛ ."
"nukɔnmɛ hwenu e ye mɔ ɖɔ emi ɖò gbesisɔmɛ bo na zán hwenu hugǎn dó kplɔ́n gbè ayǐ ɔ jí tɔn é ɔ , ye sɛ̀ tɛn yì agun e nɔ dó malgache - gbè é ɖé mɛ ."
nadine ɖɔ : “ mɛ e mǐ nɔ mɔ ɖò kúnnuɖegbe lɛ é gègě nɔ yí wǎn nú biblu kplɔnkplɔn .
hwɛhwɛ wɛ ye nɔ dokú nú mǐ nú ba e mǐ ba ye kpɔ́n é .
"jɛ nukɔn hwɛ̌ ɔ , un lin ɖɔ dlɔ̌ kú wɛ un ɖè ."
un yí wǎn nú gbexosin - alijitɔ́zɔ́ wiwa ɖò fí enɛ .
"nú un fɔ́n zǎnzǎn ɔ , un nɔ ɖɔ nú nyiɖée ɖɔ : ‘ é nyɔ́ tawun , un na yì ɖɔ mawuxó nú mɛ lɛ ɖò égbé ! ’ ”"
"ee didier flín hwenu e é jɛ malgache - gbè kplɔ́n jí é ɔ , é ko nǔ yɛ́ɛ ."
"nǔ e un sixu ɖɔ é kpowun wɛ nyí , ‘ é na cɛ́ . ’"
"ee un dokú nú nɔví nyɔnu ɖé nú xósin tɔn gudo é ɔ , mɛ ɖěɖee junjɔn gudo tɔn lɛ é jɛ alɔ bló nú mì jí , bo na dó ɖɔ nú mì ɖɔ xósin e é na é kún sɔgbe ó ."
"un yawu bo ylɔ nɔví ɖé b’ɛ na xósin e sɔgbe é , é hwe bǐ ɔ , un tuùn ɖɔ é na ɖagbe ɔ . ”"
é sɔ ylɔ̌ ɔ kpo awǎjijɛ kpo
"ðò kpléɖókpɔ́ ɖaxó ɖé jí ɖò 2005 ɔ , thierry kpo asì tɔn nadia kpo kpɔ́n nùkpinkpɔn - dó - kplɔ́n - nǔ “ nya nǔ e nɔ sɔ́ mawu sù lɛ é gbé . ”"
"nùkpinkpɔn - dó - kplɔ́n - nǔ enɛ e ɖɔ xó dó timɔtée wu é byɔ ayi yetɔn mɛ , bo bló bɔ jlǒ e ye ɖó bo na yì wà sinsɛnzɔ́ ɖò fí e hudo wɛnjlatɔ́ axɔsuɖuto ɔ tɔn sukpɔ́ ɖè é lɛ́ jɛji ."
"thierry ɖɔ : “ ee nùkpinkpɔn - dó - kplɔ́n - nǔ ɔ fó bɔ mǐ ɖò alɔ xò wɛ é ɔ , un nya bo ganjɛ asì ce wu lobo kanbyɔ ɛ ɖɔ : ‘ fitɛ mǐ ka na yì ? ’"
bɔ é ɖɔ nú mì ɖɔ nǔ e jí lin tamɛ dó wɛ emi lɔ ɖè é nɛ . ”
"enɛ gudo ɔ , é sɔ́ lín ǎ bɔ ye jɛ afɔ ɖé lɛ ɖè jí bo na mɔ tɛn dó kpé nǔ enɛ wu ."
"nadia ɖɔ : “ kpɛɖé kpɛɖé ɔ , mǐ jɛ nǔ e ɖò mǐ sí lɛ é ɖekpo jí , kaka bɔ nǔ e wá kpò nú mǐ é bǐ wá nɔ tomɛyiyisáki ɛnɛ mɛ ! ”"
amyɔxwé bǐ : nadia kpo marie - madeleine kpo . aɖisixwé bǐ : thierry
ye wá madagascar ɖò 2006 bo jɛ vivǐ sinsɛnzɔ́ yetɔn tɔn ɖu jí sín hwenɛnu .
nadia ɖɔ : “ lee mɛ lɛ nɔ yí wɛn ɔ gbɔn é nɔ na awǎjijɛ ɖaxó mǐ . ”
"amɔ̌ ɖò sun ayizɛ́n gudo ɔ , asú kpo asì kpo ɔ mɔ wuvɛ̌ ɖé ."
"nadia sín nɔ e nyí marie - madeleine bo nɔ nɔ france é j’ayǐ bo wɛ́n awa , bo lɛ́ gblewu dó ta ."
"ee asú kpo asì kpo ɔ ɖɔ xó xá dotóo marie - madeleine tɔn gudo é ɔ , ye byɔ nɔ yetɔn ɖɔ é ni wá nɔ madagascar kpo emi kpo ."
"é ko ɖó xwè 80 hwenɛnu có , é ka sɔ ylɔ̌ ɔ kpo awǎjijɛ kpo ."
"é ɖɔ : “ hweɖelɛnu ɔ , é nɔ vɛwǔ bɔ è na huzu sɔgbe xá ninɔmɛ lɛ , amɔ̌ , nǔwumakpé ce lɛ ɖò finɛ có , un mɔ ɖɔ un nyɔ́ zán ɖò agun ɔ mɛ tawun ."
nǔ e na mì awǎjijɛ tawun é wɛ nyí ɖɔ tuto ɖagbeɖagbe enɛ zɔ́n bɔ vǐ ce kpo asú tɔn kpo kpé nǔ wu bo lɛ́ kpó ɖò sinsɛnzɔ́ yetɔn e nɔ ɖè sínsɛ́n tɔ́n é kɔn . ”
“ un mɔ alɔ jehovah tɔn ”
riana nyí nɔví sunnu ɖé bo ɖó xwè 20 vɛlɛɛ .
"é sù ɖò alaotra mangoro , fí ɖé wɛ bɔ jinukún nɔ nyɔ́ ɖè tawun ɖò zǎnzǎnhweji madagascar tɔn ."
"é nɔ w’azɔ̌ tawun ɖò azɔ̌mɛ , bo jló na gbɛkan dó wema kpinkplɔn nu ɖò kplɔnyiji - alavɔ ."
"amɔ̌ , ee é kplɔ́n biblu gudo é ɔ , é ɖyɔ linlin tɔn ."
"é ɖɔ : “ un dó gǎn bo na fó wemaxɔmɛ linsinmɛ tɔn , bo d’akpá nú jehovah ɖɔ , ‘ nú un dín nú tɛnkpɔn ce gudo tɔn ɔ , un na bɛ́ gbexosin - alijitɔ́zɔ́ . ’ ”"
"ee riana yí kúnnuɖewema tɔn gudo é ɔ , é ɖè akpá tɔn ."
"é kpo nɔví sunnu gbexosin - alijitɔ́ ɖé kpo sɛ̀ tɛn , bɔ é mɔ azɔ̌ hwenu klewun ɖé tɔn bo jɛ gbexosin - alijitɔ́zɔ́ wà jí ."
é ɖɔ : “ gbeta ɖagbe hugǎn é kɔn un wá kpɔ́n é nɛ . ”
"amɔ̌ , hɛnnumɔ riana tɔn lɛ mɔ nǔ jɛ nǔ e wu é ma nya agbazazɔ́ ɖé sín gbě ǎ é wu ǎ ."
"é ɖɔ : “ tɔ́ ce , ataví ce kpo gǎn’máa ce lɛ ɖokpo kpo dó wusyɛn lanmɛ nú mì ɖɔ nyì ni yì kplɔnyiji - alavɔ ."
"loɔ , un jló na jó gbexosin - alijitɔ́zɔ́ dó ɖó nǔ ɖebǔ wutu ǎ . ”"
é sɔ́ lín ǎ bɔ riana jló na wà sinsɛnzɔ́ ɖò fí e hudo sukpɔ́ ɖè é .
etɛ ka gɔ́ sò nú jlǒ tɔn enɛ ?
é ɖɔ : “ ajotɔ́ lɛ wá sla mǐtɔn mɛ bo fin nǔ e un ɖó lɛ é habǔ .
ajo enɛ zɔ́n bɔ un lin tamɛ dó xó e jezu ɖɔ bo ɖɔ è ni ‘ kplé dɔkun mɛtɔn lɛ ɖó jixwé ’ é jí .
un wá gbeta ɔ kɔn bo na w’azɔ̌ syɛnsyɛn bá mɔ tɛn dó xò dɔkun gbigbɔ tɔn lɛ kplé . ”
"( mat . 6 : 19 , 20 ) é sɛ̀ tɛn yì tofɔligbé tò ɔ tɔn , akúgbéjí ɖé wɛ bo ɖó kilomɛtlu 1 300 dó fí e é gosin é ."
finɛ wɛ antandroy lɛ nɔ nɔ .
etɛwu é ka yì dɔ̌n ?
"sun ɖokpo jɛ nukɔn nú ajo e ja nǔ ɖò sla ɔ mɛ é ɔ , riana bɛ́ biblu kplɔnkplɔn kpo sunnu antandroy wè kpo ."
"é kplɔ́n xógbe ɖé lɛ dó gbè yetɔn mɛ , bo lɛ́ lin tamɛ dó antandroy ɖěɖee ma ko sè wɛn axɔsuɖuto ɔ tɔn kpɔ́n ǎ lɛ é jí ."
"riana sɛ̀ tɛn bɔ tlolo ɔ , é mɔ wuvɛ̌ ɖé ."
é mɔ azɔ̌ ɖě ǎ .
nya ɖé ɖɔ n’i ɖɔ : “ etɛwu a ka wá fí ?
"bonu mɛ e ɖò fí lɛ é na mɔ azɔ̌ ɔ , fí e hwɛ gosin é wɛ ye nɔ yì ! ”"
"aklunɔzán gblamɛ wè gudo ɔ , riana gosin xá e mɛ nǔ bǐ xú ɖè é bo yì kpléɖókpɔ́ ɖaxó ɖé , lobo ɖò lee é na wà nǔ gbɔn é kanbyɔ éɖée wɛ ."
"ðò azǎn gudo tɔn kpléɖókpɔ́ ɖaxó ɔ tɔn jí ɔ , nɔví ɖé sɔ́ nùɖé dó riana sín akpomɛ ."
"akwɛ e na kpé è , b’ɛ na lɛkɔ yì antandroy bo na lɛ́ bɛ́ yawúu jɔ klewun ɖé é wɛ ."
riana ɖɔ : “ un mɔ alɔ jehovah tɔn ɖò tɛn enɛ mɛ .
un sixu lɛ́ kpó ɖò alɔ dó mɛ ɖěɖee ali ma ko hun na bɔ ye kplɔ́n nǔ dó jehovah wu kpɔ́n ǎ lɛ é wɛ ! ”
azɔ̌ ka lɛ́ sukpɔ́ bɔ è na wà ɖò agun ɔ mɛ .
riana ɖɔ gɔ́ na ɖɔ : “ é ɖè azɔ̌ nú mì bɔ un na nɔ xwlé xóɖiɖɔ nú mɛ bǐ mɛ azɔn wè ɖò sun ɖokpo mɛ .
jehovah ɖò azɔ̌ kplɔ́n mì wɛ gbɔn tutoblonunu tɔn gblamɛ . ”
"égbé ɔ , riana lɛ́ kpó ɖò wɛn axɔsuɖuto ɔ tɔn jla mɛ e nɔ dó tandroy - gbè bo jló na kplɔ́n nǔ dó jehovah wu lɛ é gègě wɛ ."
“ nǔ e lin na wà wɛ a ðè lɛ na jɛnu ”
"jehovah na jiɖe mǐ ɖɔ : ‘ sɔ́ azɔ̌ towe dó alɔ mɛ nú jehovah , enɛ ɔ , nǔ e lin na wà wɛ a ɖè lɛ na jɛnu . ’"
"( nùx . 16 : 3 ) nú mǐ w’azɔ̌ syɛnsyɛn bo ɖu ɖò afɔklɛ́nnú lɛ jí bo na dó vlɔ́n kàn nú sinsɛnzɔ́ mǐtɔn ɔ , mǐ na mɔ nyɔna jehovah tɔn ."
ðǒ ayi sylviana e nyí madagascar nu bɔ mǐ ɖɔ xó tɔn ɖò bǐbɛ̌mɛ xota elɔ tɔn é jí .
"flín ɖɔ é nɔ ɖi xɛsi , bo nɔ lin ɖɔ fí e hudo sukpɔ́ ɖè é yiyi zɛ nǔwukpikpé emitɔn lɛ wu ."
etɛwu é ka lin nǔ gbɔn mɔ̌ ?
é tinmɛ ɖɔ : “ afɔ ce amyɔxwé tɔn ɔ hwedo ɖisixwé tɔn ɔ wu nú santimɛtlu 9 .
"enɛ wu ɔ , afɔtɔ́nɔkpo wɛ un nɔ hɛn , bɔ nǔ nɔ yawu cikɔ nú mì . ”"
sylviana ( amyɔxwé ) kpo sylvie ann kpo ( aɖisixwé ) gɔ́ nú doratine ɖò azǎn e gbè é bló baptɛm é
"é ɖò mɔ̌ có , ɖò 2014 ɔ , sylviana gɔ́ nú sylvie ann ee nyí nɔví nyɔnu gbexosin - alijitɔ́ ɖé ɖò agun tɔn mɛ é , bɔ ye sɛ̀ tɛn yì gletoxo kpɛví e ɖó kilomɛtlu 85 dó jɔtɛn yetɔn é ɖé mɛ ."
"afɔklɛ́nnú lɛ ɖò finɛ có , sylviana sín dlɔ̌ huzu dlɔ̌ aɖi , bɔ é mɔ nyɔna ɖaxó ɖé ."
"é ɖɔ : “ ee un wà sinsɛnzɔ́ ɖò fí yɔyɔ̌ enɛ nú xwè ɖokpo gudo é ɔ , doratine , ee nyí xwési winnyawinnya ɖé bɔ un nɔ kplɔ́n biblu xá ɛ é bló baptɛm ɖò kpléɖókpɔ́ lɛdo tɔn mǐtɔn hwenu . ”"
“ un na gɔ́ alɔ nú we ”
"lee nùɖiɖi xó mɛ ɖěɖee sɛ̀ tɛn yì fí e hudo sukpɔ́ ɖè lɛ é tɔn xlɛ́ gbɔn é ɔ , enyi mǐ dó gǎn bo ɖu ɖò afɔklɛ́nnú ɖé jí lobo vlɔ́n kàn nú sinsɛnzɔ́ mǐtɔn ɔ , mǐɖesu nɔ mɔ lee akpá elɔ e jehovah dó nú mɛsɛntɔ́ tɔn lɛ é nyí nugbǒ gbɔn é : “ un na na akɔnkpinkpan we ; un na gɔ́ alɔ nú we . ”"
"( eza . 41 : 10 ) wǎgbɔ tɔn ɔ , kancica e ɖò mǐ kpo jehovah kpo tɛntin é nɔ lɛ́ syɛn d’eji ."
"gɔ́ na ɔ , mǐɖée zízé jó kpo jlǒ kpo ɖò xá é mɛ mǐ ɖè é , alǒ , ɖò tò ɖevo mɛ nɔ sɔnǔ nú mǐ nú azɔ̌ yɛhwexɔsuɖuto ɔ tɔn e ɖò te kpɔ́n mǐ ɖò gbɛ̀ yɔyɔ̌ ɔ mɛ é ."
didier e xó mǐ ɖɔ wá yì é tinmɛ ɖɔ “ sinsɛnzɔ́wiwa ɖò fí e hudo sukpɔ́ ɖè é nyí azɔ̌kplɔnmɛ ɖagbe ɖé nú sɔgudo ! ”
mɛ e nɔ sɔ́ jlǒ dó w’azɔ̌ lɛ é gègě ɖevo lɛ ni bo bɛ́ azɔ̌kplɔnmɛ enɛ dó mɛhwenu !
"ye mɛ enɛ lɛ ɖé lɛ gosin canada , république tchèque , france , allemagne , guadeloupe , luxembourg , nouvelle - calédonie , suède , suisse , royaume - uni , kpo états - unis kpo ."
wemaxɔmɛ nú wɛnɖagbejlatɔ́ axɔsuɖuto ɔ tɔn lɛ wɛ jɛ tɛn tɔn mɛ dìn .
"sinsɛnzɔ́watɔ́ hwebǐnu tɔn ɖěɖee ɖò sinsɛnzɔ́ wà wɛ ɖò gbě ɖevo jí bo ko jɛxa lɛ é sixu d’alɔ wema mɛ , bo yì wemaxɔmɛ ɔ ɖò tò e mɛ ye gosin é , alǒ , ɖò tò ɖevo e mɛ è nɔ bló wemaxɔmɛ ɔ dó anɔ̌nugbe yetɔn mɛ ɖè é ."
nɔ ɖɔ xó ɖó kpɔ́ xá mɛ ɖěɖee sɛ̀ tɛn sín agun towe mɛ bo yì fí e hudo sukpɔ́ ɖè é é .
nɔ kàn nǔ byɔ ye dó sinsɛnzɔ́ yetɔn kpo ganjininɔ yetɔn kpo wu . — nùx .
"17 : 17 , nwt ; 25 : 25 ."
a ka sixu d’alɔ ye bɔ ye na ɖò dɔ̌n cobo mɔ azɔ̌ e ye na nɔ wà sín zɔ bo na mɔ tɛn dó nɔ fí e ye yì é à ?
"alǒ , nú ye lɛkɔ wá jɔtɛn yetɔn bo na bló táan ɖé ɔ , a ka sixu mɔ azɔ̌ ɖé nú ye à ? — mɛ ."
"18 : 1 - 3 . hwenu e ye lɛkɔ wá jɔtɛn yetɔn bo na w’azɔ̌ alǒ bo na ɖi sà klewun é ɔ , a ka sixu mɔ xɔ ɖé nú ye à ? — 3 jaan 5 - 8 ."
"nú mɛ e sɛ̀ tɛn bo yì fí e hudo sukpɔ́ ɖè lɛ é ɖò agun towe mɛ hǔn , nǔ ye ni tuùn ɖɔ nǔ yetɔn nɔ sù nukún towe mɛ tawun ."
nɔ kpa ye nú gǎn e ye dó bo kplɔ́n gbè towe é .
kàn nǔ byɔ ye dó xwédo yetɔn wu .
nǔ ye ni ɖ’alɔ ɖò nǔ e a nɔ wà lɛ é mɛ .
d’alɔ ye bonu ye ni vo cí ɖɔ xwé wɛ ye ɖè ɖɔhun . — mat . 19 : 29 .
“ é nɔ na hlɔnhlɔn ðevo mɛ e nǔ cikɔ na é ”
"xwè 2018 tɔn sín xota mǐtɔn : ‘ mɛ e nɔ ganjɛ jehovah wu lɛ ɔ , hlɔnhlɔn ɖevo nɔ wá nú ye . ’ — eza ."
40 : 31 .
"han lɛ : 3 , 47"
kancica tɛ ka ðò wemafɔ elɔ lɛ kpo xota xwè ɔ tɔn kpo tɛntin ?
ezayíi 40 : 26
matie 11 : 28 - 30
"2 kɔlɛntinu lɛ 12 : 9 , 10"
tagba tɛ lɛ mǐ ka nɔ ɖí xwi xá ? etɛ ka zɔ́n bɔ mɛsɛntɔ́ jehovah tɔn gbejinɔtɔ́ lɛ sín nǔ nɔ nyɔ́ nukún tɔn mɛ ?
"lee a tuùn gbɔn é ɔ , tagba gɔ́ gbɛ̀ elɔ mɛ tawun ."
nɔví sunnu vívɛ́ kpo nɔví nyɔnu vívɛ́ mǐtɔn lɛ kpo gègě ɖò xwi ɖí xá azɔn syɛnsyɛn lɛ wɛ .
"mɛ ɖevo lɛ sín xwè ko sɛyi có , ye ka ɖò nukún kpé dó hɛnnumɔ mɛxomɔ lɛ wu wɛ ."
mɛ ɖevo lɛ nɔ xò kàn tawun cobo nɔ mɔ dandannú gbɛmɛ tɔn lɛ yayǎnɔ nú xwédo yetɔn .
"mǐ tuùn ɖɔ mɛ gègě ɖevo lɛ ɖò xwi ɖí xá tagba mɔhun lɛ gègě wɛ ɖò táan ɖokpo ɔ mɛ , enyi tagba enɛ lɛ ɖokpo kpowun ǎ !"
é nɔ byɔ táan gègě kpo hlɔnhlɔn nùjɔnǔ tɔn kpo ɖò así yetɔn ; è ka tlɛ ko kɛnu dó akwɛzinzan e é nɔ byɔ lɛ é wu ǎ .
"é ɖò mɔ̌ có , a ɖeji dó akpá mawu tɔn lɛ wu bǐ mlɛ́mlɛ́ ; nùɖiɖi e a ɖó ɖɔ sɔgudo ɖagbe ɖé jawě é sɛ̀ dò ǎ ."
é nɔ víví nú jehovah kpɔ́n !
"wusyɛn tɛ ezayíi 40 : 29 ka dó lanmɛ nú mǐ ? nǔ tɛ mǐ ma cɔ́ mǐɖée ǎ ɔ , mǐ ka sixu wá wà ?"
2 é ka nɔ wá cí nú we hweɖelɛnu ɖɔ tagba gbɛmɛ tɔn lɛ zɛ nǔ e a sixu ɖí xwi xá é wu wɛ à ?
"mɔ̌ wɛ é nyí hǔn , tuùn ɖɔ é kún nyí hwiɖokponɔ wɛ nǔ nɔ cí mɔ̌ na ó ."
biblu xlɛ́ ɖɔ jehovah sɛntɔ́ gbejinɔtɔ́ hwexónu tɔn lɛ nɔ mɔ hwɛhwɛ ɖɔ agbɔ̌n kpé emi . ( 1 axɔ . 19 : 4 ; jɔb .
"7 : 7 ) é ɖò mɔ̌ có , ye ka nɔ jó gbè ǎ , loɔ , ye nɔ hɔn yì sù jehovah bo nɔ mɔ hlɔnhlɔn ."
"awakanmɛ kú ye ǎ , ɖó mawu yetɔn nɔ “ na hlɔnhlɔn ɖevo mɛ e nǔ cikɔ na é . ”"
"( eza . 40 : 29 ) é blawu ɖɔ mɛɖé lɛ ɖò togun mawu tɔn mɛ bo wá gbeta ɔ kɔn ɖò égbé ɖɔ ali ɖagbe hugǎn e nu ye na ɖí xwi xá tagba gbɛmɛ tɔn lɛ ɖè é wɛ nyí ɖɔ ye na ‘ jó nugbǒ ɔ dó hwɛ̌ , ’ cí ɖɔ nǔwiwa klisanwun tɔn mǐtɔn lɛ ɔ , agban wɛ ye nyí bo kún nyí nyɔna ɖé ó ɖɔhun ."
"enɛ wu ɔ , ye sɔ́ nɔ xà xó mawu tɔn ǎ , sɔ́ nɔ yì kplé agun tɔn lɛ ǎ , lobo nɔ ɖó kúnnuɖegbe yiyi te ; nǔ e satáan ka ɖò biba wɛ ɖɔ ye ni bló é pɛ́ɛ́ nɛ ."
3 . ( a ) nɛ̌ mǐ ka sixu bló gbɔn bɔ gǎn e dó wɛ satáan ɖè bo na vɔ́da nú mǐ é ma na yì ta ǎ ? ( b ) etɛ jí mǐ ka na ɖɔ xó dó ɖò xota elɔ mɛ ?
"3 awovi tuùn ganji ɖɔ alɔɖiɖo ɖò azɔ̌ klisanwun tɔn lɛ mɛ bǐ mlɛ́mlɛ́ sixu na hlɔnhlɔn mǐ , é ka ba nú mǐ ni ɖó hlɔnhlɔn ǎ ."
"nú mǐ mɔ ɖɔ gǎn jɛ vivɔ ɖò mǐ wu jí ɖò agbaza lixo , alǒ lee nǔ nɔ cí nú mǐ é linu ɔ , mǐ ɖó na sɛ́ yì zɔ nú jehovah ǎ ."
"amɔ̌ jɛ nukɔn hwɛ̌ ɔ , mi nú mǐ ni ɖɔ xó dó nǔwukpikpé e jehovah ɖó bo na na hlɔnhlɔn mǐ bɔ è ɖexlɛ́ ɖò ezayíi 40 : 26 - 31 mɛ é wu ."
"mɛ e nɔ ganjɛ jehovah wu lɛ ɔ , hlɔnhlɔn ðevo nɔ wá nú ye"
4 xà ezayíi 40 : 26 .
nùnywɛ xwitixwitizɔ́watɔ́ lɛ ɖi ɖɔ sunví liva 400 wɛ ɖò sunvísɛ́kplé mǐtɔn voie lactée ɔ kɔ́kɔ́ɖɔ́kɔ́ mɛ .
"é ɖò mɔ̌ có , jehovah na nyikɔ ɖé sunví ɖokpo ɖokpo ."
etɛ enɛ ka kplɔ́n mǐ ?
"nú jehovah nɔ ɖó ayi nùɖíɖó tɔn enɛ lɛ e ma ɖó funfún ɖò xomɛ ǎ é wu ɔ , dǒ nukún mɛ bo kpɔ́n lee nǔ na nɔ cí n’i dó hwi mɛ e ɖò sinsɛn ɛ wɛ , bɔ é ma nyí ɖó è dó jǐ towe wutu ǎ , b’ɛ nyí ɖó wanyiyi e a ɖó n’i é wu wutu é ! ( ðɛh ."
"19 : 2 , 4 , 15 ) tɔ́ wanyiyinɔ mǐtɔn tuùn we bɔ nǔ bǐ vɔ ɖ’ewu ."
"“ ða e ɖò ta nú [ we ] ɔ ɖesu ɔ , mawu tuùn nabi e é nyí é . ”"
( mat . 10 : 30 ) ðɛhanwlantɔ́ ɔ lɛ́ na mǐ ganjɛwu ɖɔ : “ jehovah tuùn nǔ e mɛ gbɔn dín wɛ mɛ e wu è ma nɔ mɔ nǔjɛdo ɖě ɖɔ dó ǎ lɛ é ɖè é . ” ( ðɛh .
"37 : 18 , nwt ) nugbǒ ɔ , é nɔ ɖó ayi mɛtɛnkpɔn e a nɔ mɔ lɛ é wu , bo sixu na we hlɔnhlɔn bɔ a na dɛ ɖò ye mɛ ɖokpo ɖokpo nu ."
5 xà ezayíi 40 : 28 .
jehovah wɛ nyí jɔtɛn hlɔnhlɔn e d’agba é tɔn .
"ði kpɔ́ndéwú ɔ , mǐ ni gbéjé hlɔnhlɔn e é na hwesivɔ kɔ́kɔ́ɖɔ́kɔ́ é kpɔ́n ."
david bodanis e nɔ wlan nǔ ɖò nùnywɛ xwitixwiti linu é ɖó ayi wu ɖɔ : “ hlɔnhlɔn e hwesivɔ nɔ ɖetɔ́n ɖò segɔndu ɖokpo ɖokpo mɛ é sɔ ee bɔnbu [ e nɔ gbidi nǔ tawun é liva mɔkpan ] nɔ ɖetɔ́n é . ”
"dobanunǔtɔ́ ɖevo lɛ́n nǔ bo ɖɔ ɖɔ hwesivɔ ɔ , ‘ hlɔnhlɔn e é nɔ ɖetɔ́n ɖò segɔndu ɖokpo mɛ é ko kpé bo na sú nǔ e sín hudo gbɛtɔ́ lɛ ɖó nú xwè 200 000 é sín dò ’ !"
mɛ e nɔ na hlɔnhlɔn hwesivɔ é sixu na mǐ hlɔnhlɔn e sín hudo mǐ ɖó bo na ɖí xwi xá tagba ɖebǔ é à cé ?
ali tɛ nu nùkplɔnmɛ jezu tɔn ka nɔ fá kɔ nú mɛ ɖè ? nɛ̌ enɛ tuùntuùn ka ɖó na d’alɔ mǐ gbɔn ?
6 xà ezayíi 40 : 29 .
jehovah sinsɛn nɔ hɛn awǎjijɛ gègě wá .
jezu ɖɔ nú ahwanvu tɔn lɛ ɖɔ : “ mi yí nùkplɔnmɛ ce lɛ sè . ”
"é ɖɔ gɔ́ na ɖɔ : “ lindɔ̌n mitɔn lɛ na vo , ɖó mɛfífá wɛ un nyí , bo nyí xomɛnyɔtɔ́ . ”"
( mat . 11 : 28 - 30 ) xó nugbǒ tawun wɛ xó enɛ nyí .
"hweɖelɛnu ɔ , nǔ sixu cikɔ nú mǐ tawun hwenu e mǐ tɔ́n sín xwégbe bo xwè kplé alǒ bo na ɖ’alɔ ɖò sinsɛnzɔ́ ɔ mɛ é ."
"mǐ nɔ vo ɖò ayi mɛ , bo nɔ lɛ́ ɖò gbesisɔmɛ hugǎn bo na ɖí xwi xá mɛtɛnkpɔn gbɛmɛ tɔn lɛ ."
nùkplɔnmɛ jezu tɔn lɛ nɔ fá kɔ nú mɛ nugbǒ !
nǎ kpɔ́ndéwú e xlɛ́ ɖɔ xó e è ɖɔ ɖò matie 11 : 28 - 30 mɛ é nyí nugbǒ é ɖé .
"7 nɔví nyɔnu ɖé nɔ nyí kayla bo ɖò xwi ɖí xá nǔcikɔnúmɛ magbokɔ , linkpɔ́nzɔn , kpo tafɛ́nmɛ syɛnsyɛn ɖé kpo wɛ ."
"é ɖò mɔ̌ có , ee é dó gǎn bo yì kplé ɖé gudo é ɔ , é ɖɔ : “ xóɖiɖɔ ɔ ɖɔ xó dó awakanmɛ kú mɛ wu ."
gǎn e é dó bo yì kplé enɛ jí é víví n’i kpɔ́n !
8 xà ezayíi 40 : 30 .
"mǐ na bo tlɛ ɖó nǔwukpikpé gbɔn ɖebǔ ɔ , nǔ e hlɔnhlɔn mǐtɔn na wà é ɖó dogbó ."
"mɛsɛ́dó pɔlu ɖó nǔwukpikpé vovo lɛ có , é sixu wà nǔ e jló è lɛ é bǐ ǎ , ɖó nǔwukpikpé tɔn ɖó dogbó wutu ."
"hwenu e é ɖɔ lee nǔ nɔ cí n’i é nú mawu é ɔ , mawu ɖɔ n’i ɖɔ : “ hwenu e a ma kpé nǔ wu ǎ ɔ wɛ hlɔnhlɔn ce nɔ ɖè nǔwiwa tɔn lɛ bǐ xlɛ́ dégbédégbé . ”"
pɔlu mɔ nukúnnú jɛ xó ɔ wu .
"é wá ɖɔ : “ hwenu e un ma ɖó gǎn ǎ ɔ , hwenɛnu wɛ un nɔ mɔ hlɔnhlɔn . ” ( 2 kɔ . 12 : 7 - 10 ) etɛ ɖɔ gbé é ka ja ?"
"9 pɔlu wá mɔ nǔ jɛ wu ɖɔ alɔdo mɛ e ɖó hlɔnhlɔn ɖaxó é ɖé tɔn mɛvo ɔ , emi kún sixu kpé nǔ kaka ɖé wu bo wà ó ."
gbigbɔ mímɛ́ mawu tɔn sixu sú dò hlɔnhlɔn e hwedo pɔlu é tɔn .
"enɛ kɛɖɛ ka wɛ ǎ , gbigbɔ mímɛ́ sixu na hlɔnhlɔn pɔlu , bɔ é na wà nǔ e hlɔnhlɔn éɖesunɔ tɔn kɛɖɛ ma sixu wà gbeɖé ǎ lɛ é ."
nǔ ɖokpo ɔ wɛ é nyí nú mǐ lɔ .
"nú hlɔnhlɔn e mǐ ɖó é wá sín jehovah gɔ́n ɔ , mǐ na ɖó hlɔnhlɔn nugbǒ !"
nɛ̌ jehovah ka d’alɔ davidi bɔ é ɖí xwi xá wuvɛ̌ e kpannukɔn ɛ lɛ é gbɔn ?
10 ðɛhanwlantɔ́ davidi ɖesu mɔ hlɔnhlɔn gbigbɔ mímɛ́ mawu tɔn tɔn sín nǔwiwa hwɛhwɛ ɖò gbɛzán tɔn mɛ .
"é jihan ɖɔ : “ a ɖò kpɔ́ xá mì ɔ , un nɔ zɔn mɛ e fɔ alyannu kplá , bo tɔ́n ahwan mì lɛ jí ."
( ðɛh . 18 : 30 ) ahohó ɖé lɛ alǒ tagba ɖé lɛ tíìn bɔ mǐ sixu “ lɔ́n d’asá ” kpo hlɔnhlɔn mǐtɔn kpo ǎ ; mǐ ɖó hudo alɔdo jehovah tɔn tɔn .
tinmɛ azɔ̌ e gbigbɔ mímɛ́ ɔ nɔ wà bo nɔ d’alɔ mǐ bɔ mǐ nɔ ɖí xwi xá tagba lɛ é .
11 xà ezayíi 40 : 31 .
hlɔnhlɔn hɔ̌nsúhɔ́nsú tɔn kɛɖɛ kpé bonu é na zɔn bo yì fí línlín ǎ .
"jɔhɔn zozo ɖé nɔ na ɛ hlɔnhlɔn e sín hudo é ɖó é , b’ɛ nɔ zɔ́n bɔ é nɔ sɛ̀ hlɔnhlɔn xwè ."
savo nú jehovah bonu é ni na we hlɔnhlɔn e sín hudo a ɖó é gbɔn alɔdomɛtɔ́ e nyí gbigbɔ mímɛ́ é gblamɛ .
"( jaan 14 : 26 ) awǎjijɛnú wɛ é nyí ɖɔ mǐ sixu byɔ gbigbɔ mímɛ́ ɔ hweɖebǔnu e mǐ ɖó hudo tɔn é , ganxixo 24 ɖò 24 jí ."
mǐ sixu mɔ tawun ɖɔ mǐ ɖó hudo alɔdo mawu tɔn tɔn hwenu e tagba ɖé tɔ́n ɖò mǐ kpo hagbɛ̌ agun ɔ tɔn ɖé kpo tɛntin é .
"amɔ̌ , etɛwu tagba mɔhun lɛ ka nɔ wá xwetɔ́n ?"
"12 , 13 . ( a ) etɛwu tagba ka nɔ wá tɔ́n ɖò klisanwun lɛ tɛntin ? ( b ) etɛ jozɛfu sín tan ka kplɔ́n mǐ dó jehovah wu ?"
12 tagba sixu wá tɔ́n ɖò gbɛtɔ́ lɛ tɛntin ɖó mǐ mɛ bǐ wɛ nyí hwɛhutɔ́ wutu .
"nugbǒ ɔ , hweɖelɛnu nɔ wá tíìn bɔ xó alǒ nùwalɔ nùɖitɔ́ hàtɔ́ lɛ tɔn na dó akpɔ̀ nú mǐ , alǒ , mǐtɔn lɛ na dó akpɔ̀ nú ye ."
nǔ enɛ sixu nyí mɛtɛnkpɔn syɛnsyɛn ɖé .
"mɛtɛnkpɔn ɖevo lɛ ɖɔhun ɔ , jehovah nɔ na tɛn mǐ , bonu mǐ na ɖè gbejininɔ mǐtɔn xlɛ́ bo w’azɔ̌ ɖó bǔ xá sunnu kpo nyɔnu kpo ɖěɖee zé yeɖée jó n’i , bo nyí hwɛhutɔ́ có , é ka yí wǎn nú ye lɛ é ."
jehovah jó jozɛfu dó ǎ ; é na jó hwi lɔ dó ǎ ( kpɔ́n akpáxwé 13gɔ́ ɔ )
"13 lee tan jozɛfu tɔn xlɛ́ gbɔn é ɔ , jehovah nɔ tin bɔ mɛsɛntɔ́ tɔn lɛ nɔ gbɔn mɛtɛnkpɔn lɛ mɛ ."
"hwenu e jozɛfu ɖò winnyawinnya mɛ é ɔ , tɔ́ví tɔn wǔhwantɔ́ lɛ sà ɛ dó kannumɔgbenu bɔ è sɔ́ ɛ yì ejipu ."
"( bǐb . 37 : 28 ) jehovah mɔ nǔ e ɖò jijɛ wɛ é , bɔ é ɖò wɛn ɖɔ lee wà nǔ xá xɔ́ntɔn tɔn jozɛfu nǔjlɔjlɔwatɔ́ ɔ gbɔn wɛ è ɖè é vɛ́ n’i tawun ."
"é ɖò mɔ̌ có , é d’afɔ xó ɔ mɛ ǎ ."
"nukɔnmɛ hwenu e è dóhwɛ jozɛfu ɖɔ é jló na ɖóxó xá potifáa sín asì gannugánnú bo sú i dó ganmɛ é ɔ , jehovah lɛ́ kɛnu ǎ ."
"amɔ̌ , é ka jó jozɛfu dó gbeɖé ǎ ."
"é nyɔ́ wà ɔ , ‘ jehovah bló bɔ nǔ e jozɛfu nɔ wà lɛ bǐ nɔ ɖò yiyi n’i wɛ . ’ — bǐb . 39 : 21 - 23 ."
"nú mǐ ‘ jó xomɛsin dó ’ ɔ , lè tɛ mǐ ka na mɔ ɖò gbigbɔ kpo agbaza kpo lixo ?"
14 kpɔ́ndéwú ɖevo ɖíe .
"nǔ agɔ e è wà xá davidi lɛ é ɔ , è ko wà nǔ xá mɛ nabi ɖé gbɔn mɔ̌ ǎ ."
"nǔ ɖò mɔ̌ có , xɔ́ntɔn mawu tɔn enɛ ɔ na tɛn mɛhɛndóxomɛ bonu é sɛ̀ ɛ dó zɔ nú mawu ǎ ."
"é nyɔ́ wà ɔ , é wlan ɖɔ : “ jǒ xomɛsin dó , jǒ hunnylanylá dó , ma sìn xomɛ ó , a táa wà nǔ nyì dò . ”"
"( ðɛh . 37 : 8 ) hwɛjijɔ taji hugǎn e wu mǐ na ‘ jó xomɛsin dó ’ é wɛ nyí ɖɔ mǐ jló na xwedó kpɔ́ndéwú jehovah e ma “ nɔ kpɔ́n dó hwɛ e mǐ hu é wu , bo nɔ wà nǔ tɔn xá mǐ ǎ ” é tɔn . ( ðɛh ."
"103 : 10 ) amɔ̌ , xomɛsin ‘ jijodó ’ nɔ lɛ́ hɛn lè tawun tawun ɖevo lɛ wá nú mǐ ."
"xomɛsin sixu dɔn azɔn ɖé lɛ wá , ɖi hunyiji - hunwadozɔn kpo hǔnzɔn kpo ."
"nú xomɛ sìn mǐ ɔ , mǐ nɔ lin tamɛ kpɔ́n ganji hwebǐnu ǎ ."
xomɛ gblagbla sinsin sixu wá tɔ́n kɔ dó linkpɔ́nzɔn e na nɔ ayǐ é ɖé mɛ .
"ðò alɔ ɖevo mɛ ɔ , biblu ɖɔ ɖɔ “ ayi jɛ ayǐ nú mɛ ɔ , agbaza mɛtɔn nɔ nɔ ganji . ”"
"( nùx . 14 : 30 ) enɛ wu ɔ , nɛ̌ mǐ ka sixu wà nǔ gbɔn hwenu e nɔví mǐtɔn ɖé wà nǔ nyì dò dó mǐ é ?"
mǐ sixu bló mɔ̌ b’ɛ kpa mǐ gbɔn wěɖexámɛ biblu tɔn e nùnywɛ kpé lɛ é zinzan gblamɛ .
hwenu e nɔví mǐtɔn lɛ wà nǔ nyì dò dó mǐ é
nɛ̌ mǐ ka ɖó na dóhwɛ gbɔ xá mɛ e wà nǔ nyì dò dó mǐ é ɖé gbɔn ?
15 xà efɛzinu lɛ 4 : 26 .
é nɔ kpaca mǐ hwenu e mǐ ɖò nǔagɔwaxámɛ gbɛ̀ ɔ tɔn nu dɛ ɖè wɛ é ǎ .
"amɔ̌ , hwenu e nùɖitɔ́ hàtɔ́ ɖé alǒ hagbɛ̌ xwédo mǐtɔn tɔn ɖé ɖɔ xó ɖé alǒ wà nùɖé b’ɛ vɛ́ nú mǐ tawun é ɔ , é sixu cí kliwun nú mǐ ."
mǐ ni ɖɔ ɖɔ mǐ kún kpéwú bo wɔn nǔ e jɛ é kpowun ó .
mǐ na lɔn bɔ mɛhɛndóxomɛ na syɛn d’eji bo nɔ mɔ̌ nú xwè gègě wɛ à ?
alǒ mǐ na xwedó wěɖexámɛ biblu tɔn e nùnywɛ kpé é bo na ɖeɖɛ tagba ɔ ɖò yiyá mɛ wɛ à ?
"nú mǐ hɛn xó ɔ dó ayi mɛ bo ɖò lili wɛ ɔ , é na vɛwǔ bɔ mǐ na dóhwɛ gbɔ xá nɔví mǐtɔn ."
16 mǐ ni ɖɔ ɖɔ nɔví ɖé wà nǔ nyì dò nú we bɔ a ka kpéwú bo wɔn ǎ .
afɔ tawun tawun tɛ lɛ a ka sixu ɖè bo dóhwɛ gbɔ xá ɛ ?
"nukɔntɔn ɔ , xoɖɛ vívɛ́ sɛ́dó jehovah ."
byɔ ɛ ɖɔ é ni d’alɔ we bonu a ni ɖɔ xó ɖó kpɔ́ xá nɔví towe ɖò ali ɖagbe nu .
flín ɖɔ xɔ́ntɔn jehovah tɔn ɖé wɛ é nyí . ( nùx .
3 : 32 ) mawu yí wǎn n’i .
"jehovah nɔ wà nǔ xá xɔ́ntɔn tɔn lɛ kpo xomɛnyínyɔ́ kpo , bo nɔ ɖó nukún ɖɔ mǐ lɔ ni wà nǔ ɖokpo ɔ ."
"( nùx . 15 : 23 ; mat . 7 : 12 ; kolo . 4 : 6 ) enɛ gudo ɔ , lin tamɛ dó nǔ e a na ɖɔ n’i é jí ."
"ma yawu ɖɔ ɖɔ nɔví sunnu towe tuùn bo wà nǔ ɔ bo na dó dó xomɛsin nú we ó ; loɔ , kpò jɛ hwe tɛn ."
"hɛn dó ayi mɛ ɖɔ ɖò ali ɖé nu ɔ , hwi lɔ sixu ko wà nùɖé nyì dò wɛ zɔ́n bɔ tagba ɔ fɔ́n ."
"nú xóɖɔɖókpɔ́ ɔ ma tɔ́n kɔ dó nǔ e ɖó nukún wɛ a ɖè é mɛ ǎ ɔ , a sixu ba ali ɖevo e nu a na dóhwɛ gbɔ xá ɛ ɖè é ."
"ðò avla enɛ mɛ ɔ , xoɖɛ dó nɔví towe tamɛ , byɔ jehovah ɖɔ é ni dó n’i ."
byɔ mawu ɖɔ é ni d’alɔ we bonu a ni sɔ́ ayi towe ɖó jijɔ tɔn ɖagbe lɛ jí .
"ðebǔ e xó ɔ wá nyí gbɔn é ɔ , a sixu kudeji ɖɔ gǎn nùjɔnǔ tɔn e a dó bo na dóhwɛ gbɔ xá nɔví towe e nyí xɔ́ntɔn mawu tɔn é na víví nú jehovah tawun ."
hwenu e hwɛ e mǐ hu wá yì é ðé ðò ya dó nú ayi mǐtɔn wɛ é
"ali tɛ nu jehovah ka sixu gbɔn bo d’alɔ mǐ bɔ mǐ na mɔ mǐɖée mɛ , hwenu e mǐ ko hu hwɛ syɛnsyɛn ɖé gudo é ? etɛwu mǐ ka ɖó na yí gbè na ?"
"17 mɛɖé lɛ nɔ mɔ ɖɔ emi kún sɔ́ jɛxa bo na sɛ̀n jehovah ó , ɖó ye ko hu hwɛ syɛnsyɛn ɖé wutu ."
hwɛ didó mɛɖée sixu doya nú mǐ tawun .
"axɔsu davidi e ɖí xwi xá hwɛ didó mɛɖée é ɖɔ : ‘ agɔ e un jɛ dó jehovah ɔ , nú un ma ko ɖɔ ǎ jɛn wɛ ɔ , un nɔ ɖò gbɛ̀ vo sà wɛ ayihɔngbe ayihɔngbe , kaka bɔ gǎn e ɖò wǔ ce ɔ bǐ nɔ jɛ vivɔ jí ."
awǎjijɛ sín nǔ wɛ é nyí ɖɔ davidi ɖí xwi xá tagba ɔ sunnu e zin ɖò gbigbɔ lixo é ɖɔhun .
"( ðɛh . 32 : 3 - 5 ) nú a ko hu hwɛ syɛnsyɛn ɖé wá yì ɔ , jehovah ɖò gbesisɔmɛ bo na d’alɔ we bɔ a na mɔ hwiɖée mɛ ."
"amɔ̌ , a ɖó na yí gbè nú alɔ e é nɔ dó mɛ gbɔn agun ɔ gblamɛ é ."
"amɔ̌ , mǐ ni ɖɔ ɖɔ ee è ko sɔ́ hwɛ ɔ kɛ we bɔ é lín gudo é ɔ , ayixa towe lɛ́ wá ɖò tagba dó nú we wɛ ɖó hwɛ enɛ lɛ e a hu wá yì é wu ."
nɛ̌ kpɔ́ndéwú pɔlu tɔn ka sixu d’alɔ mɛ ɖěɖee nɔ mɔ ɖɔ emi kún jɛxa bo na sɛ̀n jehovah ó lɛ é gbɔn ?
18 é ɖò wɛn ɖɔ é nɔ wá jɛ hweɖelɛnu bɔ awakanmɛ nɔ kú mɛsɛ́dó pɔlu ɖó nǔ e é wà nyì dò wá yì lɛ é wu .
"é yí gbè ɖɔ : “ nyɛ wɛ nyí mɛ e gbɔn gudo bǐ ɖò mɛsɛ́dó lɛ mɛ é . enyi è na ɖɔ nugbǒ ɔ , é jɛxa ɖɔ è ni ylɔ mì ɖɔ mɛsɛ́dó ǎ , ɖó un doya nú agun mawu tɔn . ”"
"nǔ ɖò mɔ̌ có , pɔlu ɖɔ gɔ́ na ɖɔ : “ amɔ̌ , gbɔn nyɔna mawu tɔn gblamɛ ɔ , un huzu mɛ e un nyí dìn é . ” ( 1 kɔ . 15 : 9 , 10 ) pɔlu wà nùɖé lɛ nyì dò wá yì có , jehovah ka kɛ alɔ tɔn bo yí i , bo ɖó nukún ɖɔ éɖesu ni ɖó linlin ɖokpo ɔ dó éɖée wu ."
"nú a ko lɛkɔ sín hwɛ e a hu wá yì lɛ é gudo nugbǒ nugbǒ , bo yí nǔ e a wà lɛ é sín gbè lee é nyɔ́ bló gbɔn é bǐ ɔ , a sixu kanɖeji ɖɔ jehovah na kú nǔblawu nú we ."
"enɛ wu ɔ , ganjɛwu ɖɔ jehovah ko sɔ́ hwɛ kɛ we , bo yí gbè nú hwɛsɔkɛ mɛ tɔn ! — eza . 55 : 6 , 7 ."
ðɔ xota xwè 2018 tɔn tɔn . etɛwu é ka sɔgbe tawun ?
"19 ðó gbɛ̀ elɔ ko sɛkpɔ vivɔnu bǐ wutu ɔ , mǐ sixu ɖó nukún ɖɔ gbɛmɛ tagba lɛ na ɖò jijɛji wɛ ."
"é ɖò mɔ̌ có , ɖeji ɖɔ mɛ e “ nɔ na hlɔnhlɔn ɖevo mɛ e nǔ cikɔ na . . . bo nɔ dó wusyɛn lanmɛ nú mɛ e agbɔ̌n kpé é ” sixu na we nǔ ɖebǔ e sín hudo a ɖó bo na dɛ ɖ’enu é . ( eza . 40 : 29 ; ðɛh ."
"55 : 23 ; 68 : 20 ) ðò xwè 2018 tɔn vlamɛ ɔ , mǐ na nɔ flín nugbǒ taji enɛ hweɖebǔnu e mǐ yì kplé ɖò kpléxɔ axɔsuɖuto ɔ tɔn mɛ é ."
"nugbǒ taji enɛ tɔ́n ɖò xota xwè elɔ tɔn e ɖɔ : ‘ mɛ e nɔ ganjɛ jehovah wu lɛ ɔ , hlɔnhlɔn ɖevo nɔ wá nú ye ’ é mɛ . — eza . 40 : 31 ."
flǐn ɔ nɔ zɔ́n bɔ togun mawu tɔn nɔ nɔ bǔ
"“ nɔví nɔví lɛ ɖó gbè kpɔ́ ɔ , é nɔ nyɔ́ , é nɔ víví mɛ nya ! ” — ðɛh ."
133 : 1 .
"han lɛ : 18 , 14"
nɛ̌ flǐn ɔ ka nɔ . . .
hɛn lè wá nú mǐɖesunɔ gbɔn ?
gɔ́ sò nú bǔninɔ e ɖò togun mawu tɔn mɛ é gbɔn ?
sísɛ́ mǐ bɔ mǐ nɔ xò bǔninɔ kàn gbɔn ?
nǔwiwa tɛ ka na dɔn mɛ ɖó bǔ hugǎn ɖò xwè 2018 tɔn mɛ ? etɛwu ?
"ðò 31 mars 2018 ɔ , togun mawu tɔn kpo jlǒɖotɔ́ gègě kpo na kplé hwenu e hwe na ɖò xɔ yì wɛ é , bo na bló nǔwiwa xwewu xwewu tɔn e nyí aklunɔ sín nùɖuɖu ɔ é ."
"ee hwe na ɖò xɔ yì wɛ é ɔ , gbɛtɔ́ livi mɔkpan na kplé , bo na bló flǐn kú jezu tɔn tɔn ."
"xwewu xwewu ɔ , flǐn kú jezu tɔn tɔn wɛ nyí nǔwiwa e nɔ dɔn gbɛtɔ́ lɛ ɖó bǔ hugǎn bɔ è nɔ bló gbɔn ayikúngban ɔ bǐ jí é !"
"2 mǐ ni dó nukún mɛ bo kpɔ́n lee jehovah kpo jezu kpo na j’awǎ sɔ , hwenu e ye na ɖò gbɛtɔ́ livi mɔkpan mɔ wɛ , bɔ ye na ɖò nǔwiwa taji enɛ sín domɛ yì wɛ é ."
"7 : 9 , 10 ) kpɔ́n lee é jiwǔ sɔ ɖɔ è nɔ sɔ́ jehovah kpo jezu kpo sù gbɔn nǔwiwa xwewu xwewu tɔn enɛ e nyí flǐn é biblo gblamɛ sɔ́ é !"
nùkanbyɔ tɛ lɛ xota elɔ ka na na xósin na ?
3 nùkanbyɔ ɖé lɛ ɖò atɛ jí bɔ xota elɔ na na xósin na .
"( 1 ) nɛ̌ mǐɖesunɔ mɛtún ɔ ka sixu sɔnǔ nú flǐn ɔ , bo lɛ́ ɖu lè tɛn tɔn mɛ yiyi tɔn gbɔn ? ( 2 ) ali tɛ lɛ nu flǐn ɔ ka sixu gɔ́ sò nú bǔninɔ e ɖò togun mawu tɔn mɛ é ɖè ? ( 3 ) nɛ̌ mǐɖesunɔ mɛtún ɔ ka sixu gɔ́ sò nú bǔninɔ gbɔn ? ( 4 ) flǐn gudo tɔn ɖé ka na tíìn gbè ɖokpo à ?"
"nú é nyí mɔ̌ ɔ , hwetɛnu ka wɛ ?"
lee mǐ na sɔnǔ nú flǐn ɔ bo lɛ́ ðu lè tɛn tɔn mɛ yiyi tɔn gbɔn é
4 lin tamɛ dó lee é ɖò taji sɔ ɖɔ è ni yì flǐn ɔ tɛnmɛ é jí .
flín ɖɔ kplé agun tɔn lɛ nyí akpáxwé sinsɛn - biblo mǐtɔn tɔn .
é ɖò gaàn ɖɔ jehovah kpo jezu kpo nɔ ɖó ayi mɛ ɖěɖee nɔ dó gǎn bo nɔ yì kplé taji hugǎn xwemɛ xwemɛ tɔn enɛ domɛ lɛ é wu .
"è na ɖɔ xó jɔ xó ɔ , mǐ jló ɖɔ ye ni mɔ ɖɔ nú é ma sín lanmɛ ma ɖò ganji alǒ ninɔmɛ taji ɖé wu ǎ ɔ , mǐ na ɖò flǐn ɔ tɛnmɛ ."
"nú mǐ xlɛ́ gbɔn nǔwiwa mǐtɔn lɛ gblamɛ ɖɔ kplé e mǐ nɔ bló dó sɛ̀n mawu lɛ é nyí nǔ taji nú mǐ ɔ , xlɛ́xlɛ́ jehovah wɛ mǐ lɛ́ ɖè gɔ́ na ɖɔ é ni hɛn nyikɔ mǐtɔn ɖó ‘ flǐn wema ’ tɔn mɛ , enɛ wɛ nyí “ gbɛwema ” e mɛ è wlan nyikɔ mɛ ɖěɖee ɖò gbɛ̀ mavɔmavɔ li jí lɛ é tɔn dó é . — mal . 3 : 16 ; nǔɖe . 20 : 15 ."
"ðò azǎn e jɛ nukɔn nú flǐn ɔ lɛ é mɛ ɔ , nɛ̌ mǐ ka sixu ‘ kije ayi mǐtɔn kpɔ́n bo kpɔ́n ɖɔ mǐ nɔ zán gbɛ̀ ɖò nùɖiɖi mɛ à jí ’ gbɔn ?"
"5 ðò azǎn e jɛ nukɔn nú flǐn ɔ lɛ é mɛ ɔ , mǐ sixu ba hwenu , bo xoɖɛ lobo xwè sɔ bo gbéjé kancica e ɖò mǐ kpo jehovah kpo tɛntin é kpɔ́n ganji ."
nɛ̌ mǐ ka sixu wà enɛ gbɔn ?
gbɔn ‘ ayi mǐtɔn kije kije kpɔ́n bo kpɔ́n ɖɔ mǐ nɔ zán gbɛ̀ ɖò nùɖiɖi mɛ à jí ’ gblamɛ .
"bonu mǐ na kpéwú ɔ , mǐ ɖó na kanbyɔ mǐɖée ɖɔ : ‘ un ka ɖi nǔ dóó ɖɔ un ɖò tutoblonunu ɖokpo géé e jehovah yí gbè na b’ɛ nɔ wà jlǒ tɔn é mɛ à ?"
un ka ɖò nǔ e wu un kpé lɛ é bǐ xwii wà wɛ bo nɔ jla wɛnɖagbe axɔsuɖuto ɔ tɔn lobo nɔ lɛ́ kplɔ́n nǔ mɛ lɛ d’ewu à ?
"nǔwiwa ce lɛ ka nɔ xlɛ́ ɖɔ un ɖi nǔ nugbǒ ɖɔ mǐ ɖò azǎn gudogudo tɔn lɛ mɛ , bɔ acɛkpikpa satáan tɔn ko xwè vivɔnu à ?"
jiɖe e un ɖó dó jehovah kpo jezu kpo wu hwenu e un zé gbɛzán ce jó nú jehovah mawu é ɖó wɛ jɛn un lɛ́ kpò ɖè dìn à ? ’
"( mat . 24 : 14 ; 2 tim . 3 : 1 ; ebl . 3 : 14 ) tamɛ linlin dó xósin nùkanbyɔ enɛ lɛ tɔn jí na d’alɔ mǐ , bɔ mǐ na kpó ɖò mǐɖée kije kpɔ́n wɛ , bo na tuùn mɛ alɔkpa e mǐ nyí é ."
6 . ( a ) ali ɖokpo tɛ ka sixu kplá mɛ yì gbɛmɛ ? ( b ) nɛ̌ mɛxo ɖé ka nɔ sɔnǔ nú flǐn ɔ gbɔn ɖò xwewu xwewu ? nɛ̌ mǐ ka sixu wà nǔ mɔhun gbɔn ?
"6 xà wema jinjɔn biblu jí ɖěɖee xlɛ́ lee flǐn ɔ nyí nǔ taji gbɔn é , lobo lin tamɛ dó ye jí ."
ali ɖokpo e mǐ sixu gbɔn bo mɔ gbɛ̀ mavɔmavɔ é wɛ nyí ɖɔ mǐ “ ni tuùn ” jehovah lobo “ ɖi nǔ ” nú jezu e nyí vǐɖokponɔ tɔn é .
"bo na dó sɔnǔ nú flǐn ɔ , etɛwu a ma ka na bló tuto nùkplɔnkplɔn tɔn e na d’alɔ we bɔ a na sɛkpɔ jehovah kpo jezu kpo d’eji é ɖé lɛ ǎ ?"
ðǒ ayi nǔ e mɛxo agun tɔn hwenu línlín tɔn ɖé nɔ wà é wu .
"xwè lɛ vlamɛ ɔ , é xò xota atɔxwɛ tɔn ɖěɖee ɖɔ xó dó flǐn ɔ kpo wanyiyi e jehovah kpo jezu kpo ɖexlɛ́ mǐ é kpo wu tawun lɛ é kplé ."
"aklunɔzán gblamɛ e jɛ nukɔn nú flǐn ɔ lɛ é mɛ ɔ , é nɔ vɔ́ xota enɛ lɛ xà , lobo nɔ lin tamɛ dó lee nǔwiwa enɛ nyí nǔ taji sɔ́ é wu ."
"hweɖelɛnu ɔ , é nɔ sɔ́ xota mɔhun e tɔ́n gbɔn gudo lɛ é ɖokpo alǒ wè gɔ́ na ."
"mɛxo enɛ mɔ ɖɔ gbɔn xota enɛ lɛ vívɔ́ xà gɔ́ nú wemafɔ biblu tɔn e è sɔnǔ na nú flǐn ɔ lɛ é xixa kpo tamɛ linlin dó ye jí kpo gblamɛ ɔ , emi nɔ lɛ́ kplɔ́n nǔ yɔyɔ̌ lɛ xwewu xwewu ."
"taji hugǎn ɔ wɛ nyí ɖɔ , é mɔ ɖɔ wanyiyi e ɖò jehovah , jezu kpo emi kpo tɛntin é nɔ gɔ́ngɔ́n d’eji ɖò xwè lɛ bǐ mɛ ."
"tuto nùkplɔnkplɔn tɔn mɔhun biblo sixu d’alɔ we bɔ wanyiyi e a ɖó nú jehovah kpo jezu kpo é na gɔ́ngɔ́n , bɔ nǔ e ye wà nú we é na lɛ́ sù nukún towe mɛ d’eji , enɛ sixu d’alɔ we bɔ a na ɖu lè flǐn ɔ tɔn bǐ mlɛ́mlɛ́ ."
flǐn ɔ nɔ gɔ́ sò nú bǔninɔ mǐtɔn
7 . ( a ) etɛ jezu ka xoɖɛ bo byɔ ɖò zǎn e mɛ é ɖó aklunɔ sín nùɖuɖu ɔ ayǐ é ? ( b ) etɛ ka xlɛ́ ɖɔ jehovah na sìnkɔn nú ɖɛ e jezu xò é ?
"7 ðò zǎn e mɛ jezu bló nǔwiwa aklunɔ sín nùɖuɖu ɔ tɔn azɔn nukɔntɔn é ɔ , é xoɖɛ ɖɔ ahwanvu emitɔn lɛ bǐ ni nɔ bǔ bo lɛ́ ɖu vivǐ bǔninɔ ɖokpo ɔ e xɔ akwɛ nú emi kpo tɔ́ emitɔn kpo é tɔn ."
"nugbǒ ɔ , jehovah na sìnkɔn nú ɖɛ enɛ e vǐ tɔn vívɛ́ná ɔ xò sɛ́dó è é , bɔ dìn ɔ , gbɛtɔ́ livi mɔkpan ɖi nǔ ɖɔ jehovah sɛ́ vǐ tɔn dó ."
"flǐn ɔ cí kplé e togun mawu tɔn nɔ bló lɛ é ɖɔhun kpowun ǎ , ɖó é nɔ xlɛ́ nyì wɛn ɖɔ bǔninɔ ɖò kúnnuɖetɔ́ jehovah tɔn lɛ tɛntin bɔ mɛɖebǔ sixu dɔn ǎ ."
"gbɔn gbɛ̀ ɔ bǐ mɛ ɔ , gbɛtɔ́ e gosin tò vovo mɛ bo lɛ́ ɖó sinmɛ agbaza tɔn vovo lɛ é nɔ kplé ɖó kpɔ́ ɖò fí e mǐ nɔ bló kplé ɖè lɛ é ."
"ðò fí ɖé lɛ ɔ , é nɔ yá bonu mɛ e ɖó sinmɛ agbaza tɔn vovo lɛ é nɔ kplé ɖó kpɔ́ ɖó kplé sinsɛn tɔn ɖé wu ǎ , alǒ mɛ ɖevo lɛ nɔ kpɔ́n mɔ̌ wiwa dó mɔ nǔmasɔgbe ."
"amɔ̌ , bǔninɔ mɔhun nɔ nyɔ́ jehovah kpo jezu kpo nukúnmɛ kpɔ́n !"
wɛn tɛ jehovah ka dó ezekiyɛli bɔ é kúnkplá bǔninɔ ?
"8 ðó mǐ nyí togun jehovah tɔn wutu ɔ , bǔninɔ e sín vivǐ mǐ nɔ ɖu é nɔ kpaca mǐ ǎ ."
jehovah ko ɖɔ ɖ’ayǐ wutu wɛ .
ðǒ ayi wɛn e é dó gbeyiɖɔ ezekiyɛli bɔ é kúnkplá kpò wè cícá ɖó kpɔ́ é wu ; kpò enɛ lɛ wɛ nyí kpò “ judáa tɔn ” kpo ‘ jozɛfu tɔn ’ kpo .
( xà ezekiyɛli 37 : 15 - 17 . )
xota “ nǔ e nǔxatɔ́ lɛ kanbyɔ lɛ é ” ee tɔ́n ɖò atɔxwɛ juillet 2016 tɔn mɛ é tinmɛ ɖɔ : “ jehovah dó wɛn nukúnɖiɖo tɔn ɖé ezekiyɛli bo d’akpá ɖɔ akɔta izlayɛli tɔn ɔ na nɔ bǔ hwenu e ye na yì akpádídó yikúngban ɔ jí gudo é .
"wɛn enɛ lɛ́vɔ ɖɔ bǔninɔ togun mawu tɔn tɔn ɖ’ayǐ , bɔ nǔ ko ɖò mɔ̌ nyí wɛ ɖò azǎn gudogudo tɔn lɛ mɛ . ”"
nɛ̌ mǐ ka nɔ mɔ kúnnuɖenú e xlɛ́ ɖɔ nǔɖɔɖ’ayǐ ezekiyɛli tɔn jɛnu é tɔn xwewu xwewu ɖò flǐn hwenu gbɔn ?
"9 sín 1919 ɖido ɔ , jehovah jɛ tuto bló nú mɛ yí ami dó ɖè lɛ jí kpɛɖé kpɛɖé , bo vɔ́ ye xokplé , mɛ enɛ lɛ wɛ è sɔ́ jlɛ́ dó kpò “ judáa tɔn ” ɔ wu ."
"enɛ gudo ɔ , ee mɛ e ɖó nukúnɖiɖo ayikúngban jí tɔn , bo xò kpóɖó nú mɛ yí ami dó ɖè lɛ bɔ è sɔ́ ye jlɛ́ dó kpò ‘ jozɛfu tɔn ’ wu lɛ é fɔ́n bo ɖò jijɛji wɛ é ɔ , gbɛ̌nu wè enɛ lɛ huzu “ lɛngbɔhwan . . . ɖokpo . ”"
"( jaan 10 : 16 ; zak . 8 : 23 ) jehovah d’akpá ɖɔ emi na xò kpò wè lɛ kplé , bɔ ye na huzu ɖokpo géé ɖò alɔ emitɔn mɛ ."
"( ezek . 37 : 19 ) égbé dìn ɔ , gbɛ̌nu wè enɛ lɛ ɖò mawu sɛ̀n wɛ ɖò bǔ ɖò axɔsu susunɔ ɔ jezu klisu , ee wu è ɖɔ ɖ’ayǐ dó ɖɔ é nyí ‘ davidi mɛsɛntɔ́ ’ mawu tɔn é glɔ ."
"( ezek . 37 : 24 , 25 ) bǔninɔ xɔ akwɛ e xó è ɖɔ ɖò wema ezekiyɛli tɔn mɛ é nɔ jɛ wě xwewu xwewu hwenu e mɛ yí ami dó ɖè e kpò lɛ é kpo “ lɛngbɔ̌ ɖevo lɛ ” kpo nɔ kplé bo nɔ bló flǐn kú jezu tɔn tɔn é !"
"amɔ̌ , etɛ mǐ mɛ ɖokpo ɖokpo ka sixu wà bo cyɔn alɔ bǔninɔ enɛ jí bo lɛ́ gɔ́ sò na ?"
ali ðěðee nu mǐðesunɔ mɛtún ɔ sixu gɔ́ sò nú bǔninɔ ðè lɛ é
nɛ̌ mǐ ka sixu gɔ́ sò nú bǔninɔ e ɖò togun mawu tɔn mɛ é gbɔn ?
10 ali nukɔntɔn e nu mǐ sixu gɔ́ sò nú bǔninɔ togun mawu tɔn tɔn ɖè é wɛ nyí gbɔn nǔsisɔ nú mɛɖesɔhwe gblamɛ .
"hwenu e jezu ɖò ayikúngban jí é ɔ , é gb’akpá nú ahwanvu tɔn lɛ ɖɔ ye ni nɔ sɔ́ yeɖée hwe ."
"( mat . 23 : 12 ) nú mǐ nɔ sɔ́ mǐɖée hwe ɖò ayi mɛ ɔ , mǐ na lɔn nú gbigbɔ gbɛ̀ ɔ tɔn e nyí mɛɖée sɔ́ sù é na wà nǔ dó mǐ wu ǎ ."
"é nyɔ́ wà ɔ , mɛɖesɔhwe na d’alɔ mǐ bɔ mǐ na nɔ hwíhwɛ́ mǐɖée dó mɛ e ɖò ali xlɛ́ mǐ wɛ lɛ é glɔ , tónúsíse mɔhun ka ɖò dandan cobɔ bǔninɔ na tíìn ɖò agun ɔ mɛ ."
"ðò taji bǐ ɔ , mɛɖesɔhwe mǐtɔn nɔ hun xomɛ nú jehovah , ɖó é “ nɔ ɖè kɔ dó goyitɔ́ lɛ ; loɔ , é nɔ nyɔ́ xomɛ dó mɛ e nɔ sɔ́ yeɖée hwe lɛ wu . ” — 1 pi . 5 : 5 ."
"nɛ̌ tamɛ linlin dó tinmɛ e wɔxúxú ɔ kpo vɛɛn ɔ kpo ɖó é jí ka sixu d’alɔ mǐ , bɔ mǐ na gɔ́ sò nú bǔninɔ gbɔn ?"
11 ali wegɔ e nu mǐ sixu gɔ́ sò nú bǔninɔ ɖè é wɛ nyí gbɔn tamɛ linlin dó tinmɛ e wɔxúxú flǐn tɔn ɔ kpo vɛɛn ɔ kpo ɖó é jí .
"jɛ nukɔn nú zǎn bunɔ enɛ ɔ , lin tamɛ tawun dó nǔ e wɔxúxú e mɛ è ma dó tɔ́n ǎ é kpo vɛɛn vɔvɔ ɔ kpo nɔte na é wu ; é lɛ́ ɖò taji tawun ɖɔ a ni wà mɔ̌ ɖò zǎn enɛ ɖesu mɛ . ( 1 kɔ ."
"11 : 23 - 25 ) wɔxúxú ɔ nɔte nú agbaza maɖóblɔ̌ jezu tɔn e é sɔ́ jó dó xɔ gbɛ̀ nú mǐ é , bɔ vɛɛn ɔ nɔte nú hun tɔn e kɔn nyì ayǐ é ."
"amɔ̌ , mǐ ɖó na wà nǔ hú nukúnnúmɔjɛnǔmɛ nukɔntɔn enɛ ɖiɖó kpowun dó nǔ e wɔxúxú ɔ kpo vɛɛn ɔ kpo nɔte na é wu ."
"flín ɖɔ vɔsisa gbɛxɔnumɛ tɔn jezu tɔn ɔ , wanyiyi ɖaxó hugǎn wè e è ɖexlɛ́ mǐ lɛ é wɛ ɖ’emɛ : wanyiyi e jehovah ɖexlɛ́ mǐ gbɔn vǐ tɔn sísɔ́ jó dó takún mǐtɔn mɛ é kpo wanyiyi e jezu ɖexlɛ́ gbɔn jlǒ sísɔ́ dó sɔ́ gbɛ̀ tɔn jó nú mǐ é kpo ."
tamɛ linlin dó wanyiyi yetɔn jí ɖó na sísɛ́ mǐ bɔ mǐ lɔ na yí wǎn nú ye .
"wanyiyi e mǐ kpo mawu sɛntɔ́ hàtɔ́ mǐtɔn lɛ kpo ɖó nú jehovah é cí kàn ɖé ɖɔhun , bo sìn mǐ ɖó kpɔ́ , bo nɔ zɔ́n bɔ bǔninɔ mǐtɔn nɔ syɛn ."
"nú mǐ ɖò hwɛ sɔ́ kɛ mɛ wɛ ɔ , bǔninɔ kàn xò wɛ mǐ ɖè nɛ ( kpɔ́n akpáxwé 12gɔ́ ɔ kpo 13gɔ́ ɔ kpo )"
"ðò nùjlɛdonǔwu jezu tɔn e ɖɔ xó dó axɔsu ɖé kpo kannumɔ tɔn kpo wu é mɛ ɔ , nɛ̌ jezu ka tinmɛ nyì wɛn ɖɔ jehovah nɔ ɖó nukún hwɛ sísɔ́ kɛ mɛ ɖevo lɛ ɖò mǐ sí gbɔn ?"
12 ali atɔngɔ e nu mǐ sixu gɔ́ sò nú bǔninɔ ɖè é wɛ nyí gbɔn hwɛ sísɔ́ kɛ mɛ ɖevo lɛ kpo jlǒ kpo gblamɛ .
"enyi mǐ sɔ́ hwɛ kɛ mɛ ɖěɖee jɛ agɔ dó mǐ lɛ é ɔ , mǐ nɔ xlɛ́ ɖɔ hwɛ mǐɖesunɔ tɔn e klisu sɔ́ kɛ mǐ gbɔn vɔsisa gbɛxɔnumɛ tɔn ɔ gblamɛ lɛ é sù nukún mǐtɔn mɛ ."
ðǒ ayi nùjlɛdonǔwu jezu tɔn e ɖò matie 18 : 23 - 34 mɛ é wu .
kanbyɔ hwiɖée ɖɔ : ‘ akpàkpà ka nɔ sɔ́ mì bɔ un nɔ zán nǔ e jezu kplɔ́n mɛ lɛ é à ?
"un ka nɔ xlɛ́ ɖɔ un nɔ ɖó suúlu dó mawu sɛntɔ́ hàtɔ́ ce lɛ wu , bo nɔ lɛ́ mɔ nǔ jɛ ninɔmɛ yetɔn mɛ à ?"
un ka ɖò gbesisɔmɛ bo na sɔ́ hwɛ kɛ mɛ ɖěɖee nɔ wà nǔ nyì dò dó mì lɛ é à ? ’
"nugbǒ wɛ ɖɔ nùwanyido lɛ ɖě nɔ syɛn hú ɖě , bɔ ɖé lɛ tíìn bɔ é nɔ vɛwǔ tawun ɖɔ gbɛtɔ́ hwɛhutɔ́ lɛ ni sɔ́ kɛ mɛ ."
"amɔ̌ , nùjlɛdonǔwu enɛ kplɔ́n nǔ e ɖó nukún wɛ jehovah ɖè ɖò mǐ sí é mǐ ."
( xà matie 18 : 35 . )
"jezu tinmɛ nyì wɛn ɖɔ enyi mǐ ma sɔ́ hwɛ kɛ nɔví mǐtɔn lɛ hwenu e hwɛjijɔ ɖagbe ɖé tíìn bɔ mǐ na wà mɔ é ǎ ɔ , jehovah kún na sɔ́ hwɛ kɛ mǐ lɔ ó ."
xó enɛ zɔ́n tamɛ lin mɛ tawun !
"mǐ nɔ cyɔn alɔ bǔninɔ xɔ akwɛ enɛ jí , hwenu e mǐ sɔ́ hwɛ kɛ mɛ ɖevo lɛ lee jezu kplɔ́n mǐ gbɔn é é ."
"nɛ̌ mǐ ka nɔ gɔ́ sò nú bǔninɔ , gbɔn fífá kàn xixo gblamɛ gbɔn ?"
"flín wě elɔ e mɛsɛ́dó pɔlu ɖè xá mɛ é , é ɖɔ ɖɔ mǐ ɖó na “ dó gǎn , bo sɔ́ fífá e dɔn mi cá , bɔ mi nyí ɖokpo ɔ dó hɛn buténinɔ e [ gbigbɔ mímɛ́ ] na mi ɔ ɖó te . ” ( efɛ ."
"4 : 3 ) ðò flǐn sín táan elɔ mɛ , ɖò taji ɔ , zǎn e mɛ è na bló flǐn ɔ é ɔ , lin tamɛ tawun dó lee a nɔ wà nǔ xá mɛ ɖevo lɛ gbɔn é wu ."
kanbyɔ hwiɖée ɖɔ : ‘ un ka nɔ xlɛ́ nyì wɛn ɖɔ un kún nɔ hɛn mɛ dó xomɛ ó à ?
è ka tuùn mì ɖɔ un nɔ dó gǎn tawun bo nɔ gɔ́ sò nú fífá kpo bǔninɔ kpo à ? ’
nùkanbyɔ taji tawun e jí mǐ na lin tamɛ dó ɖò táan elɔ mɛ ɖò xwè ɔ mɛ lɛ é nɛ .
"14 ali ɛnɛgɔ e nu mǐ nɔ gɔ́ sò nú bǔninɔ ɖè é wɛ nyí gbɔn wanyiyi ɖiɖexlɛ́ jehovah , mawu wanyiyinɔ ɔ ɖɔhun gblamɛ ."
"( 1 jaan 4 : 8 ) mǐ na jló gbeɖé bo na ɖɔ dó mawu sɛntɔ́ hàtɔ́ mǐtɔn lɛ wu ɖɔ , “ un ɖó na yí wǎn nú ye , ɖó ye nyí nɔví ce lɛ wutu , amɔ̌ nú è na ɖɔ nugbǒ ɔ , un yí wǎn nú ye ǎ ” !"
"tamɛ linlin gbɔn mɔ̌ sɔgbe xá wě e pɔlu ɖè xá mɛ , bo ɖɔ ɖɔ mǐ ɖó na “ nɔ mɔ miɖée gbɔ ɖò wanyiyi mɛ ” é ǎ ."
( efɛ . 4 : 2 ) ðǒ ayi wu ɖɔ é kún ɖɔ kpowun ɖɔ mǐ ɖó na “ nɔ mɔ miɖée gbɔ ” ó .
"loɔ , é ɖɔ gɔ́ na ɖɔ mǐ ɖó na nɔ wà mɔ̌ “ ɖò wanyiyi mɛ . ”"
vogbingbɔn ɖé ɖ’emɛ .
"ðò agun mǐtɔn lɛ mɛ ɔ , gbɛtɔ́ alɔkpa lɛ bǐ wɛ jehovah dɔn wá éɖée gɔ́n ."
"( jaan 6 : 44 ) ðó jehovah ko dɔn ye wutu ɔ , é ɖò wɛn ɖɔ é yí wǎn nú ye ."
etɛwu mǐ ka na ɖɔ ɖɔ mawu sɛntɔ́ hàtɔ́ mǐtɔn ɖé kún jɛxa wanyiyi mǐtɔn ó lo ?
"mǐ ɖó na cí wanyiyi e jehovah ɖegbe nú mǐ ɖɔ mǐ ni ɖexlɛ́ é jí ǎ ! — 1 jaan 4 : 20 , 21 ."
hwetɛnu è ka na bló flǐn gudo tɔn ɔ ?
15 gbè ɖokpo na wá sù bɔ è na bló flǐn azɔn gudo tɔn ɔ .
nɛ̌ mǐ ka wà gbɔn bo tuùn mɔ̌ ?
"ðò wema nukɔntɔn e pɔlu sɛ́dó kɔlɛntinu lɛ é mɛ ɔ , é ɖɔ nú klisanwun yí ami dó ɖè lɛ ɖɔ , nú ye nɔ flín kú jezu tɔn xwewu xwewu ɔ , “ kú e aklunɔ kú ɔ jla wɛ [ ye ] ɖè ” “ kaka jɛ hwenu e [ é ] na wá dó ɔ . ” ( 1 kɔ ."
11 : 26 ) xókwin “ wá ” ɔ nyí nǔ ɖokpo ɔ kpo “ jawě ” e xó jezu ɖɔ ɖò nǔɖɔɖ’ayǐ tɔn e kúnkplá vivɔnu ɔ sín hwenu é mɛ é kpo .
"é ɖɔ dó ya ɖaxó e jawě zaanɖé dìn é wu ɖɔ : “ wuntun e na xlɛ́ ɖɔ nyɛ gbɛtɔ́ví ɔ ko ja ɔ na tɔ́n ɖò jinukúnsin , bɔ akɔta e ɖò gbɛ̀ ɔ mɛ lɛ bǐ na jɛ alě na jí , bɔ ye na mɔ nyɛ gbɛtɔ́ví ɔ ɖò akpɔ́kpɔ́ jí jawě kpodo hlɔnhlɔn kpo , kpodo susu ɖaxó kpo ; bɔ un na sɛ́ wɛnsagun ce lɛ dó , bonu ahwankpɛn ɖaxó ɔ ɖɔ nǔ ɔ , ye na kplé mɛ e mawu cyan lɛ sín wɛkɛzo ɛnɛ lɛ bǐ mɛ , sín fí e jinukúnsin ɔ ko bɛ́sín ɔ , kaka yì jɛ fí e é kponu dó ɔ . ”"
( mat . 24 : 29 - 31 ) ‘ mɛ e mawu cyan lɛ é xixokplé ’ enɛ ɖò gesí dó hwenu e klisanwun yí ami dó ɖè ɖěɖee kpò ɖò ayikúngban ɔ jí lɛ é bǐ na mɔ ajɔ jixwé tɔn yetɔn yí é wɛ .
"nǔ enɛ na jɛ ɖò ya ɖaxó ɔ sín akpáxwé nukɔntɔn ɔ gudo ; amɔ̌ , é na jɛ jɛ nukɔn nú ahwan haamagedɔni tɔn ."
"enɛ gudo ɔ , gbɛtɔ́ 144 000 lɛ na gɔ́ nú jezu bo na fun ahwan xá axɔsu ayikúngban ɔ jí tɔn lɛ bo ɖu ɖ’eji ."
"( nǔɖe . 17 : 12 - 14 ) flǐn gudo tɔn e è na bló jɛ nukɔn nú mɛ yí ami dó ɖè lɛ xixokplé dó jixwé é wɛ na nyí gudo tɔn ɔ , ɖó jezu na ko “ wá . ”"
etɛwu a ka kanɖeji bo na wá flǐn xwè elɔ mɛ tɔn tɛnmɛ ?
16 mi nú mǐ ni kanɖeji bo na ɖu lè flǐn ɔ tɔn gbɔn tɛn tɔn mɛ yiyi ɖò 31 mars 2018 gblamɛ .
mi nú mǐ ni byɔ jehovah ɖɔ é ni d’alɔ mǐ bonu mǐ ni kpó ɖò bǔninɔ e ɖò togun tɔn mɛ e gɔ́ sò na wɛ !
( xà ðɛhan 133 : 1 . )
flín ɖɔ gbè ɖokpo na wá sù bɔ mǐ na bló flǐn gudo tɔn ɔ .
"amɔ̌ dìn hwɛ̌ ɔ , mi nú mǐ ni wà nǔ e wu mǐ kpé é bǐ bo yì tɛn tɔn mɛ ; mi nú bǔninɔ e sín vivǐ è nɔ ɖu ɖò flǐn ɔ hwenu é ni xɔ akwɛ nú mǐ ."
janvier 2018
xota nùkplɔnkplɔn tɔn lɛ nú : 26 février – 1 avril 2018
bolivie
ye xwè xá e jɛ gblolo ɖò tò ɔ mɛ é ɖé mɛ bo na yì ɖɔ mawuxó
26 081
42 568
75 027
etɛwu è ka na na nǔ mɛ e ko ðó nǔ bǐ é ?
"“ mawu mǐtɔn , . . . mǐ ɖò kpikpa we wɛ , bo ɖò nyikɔ towe ɖagbeɖagbe ɔ sɔ́ sù wɛ . ” — 1 tan 29 : 13 ."
"han lɛ : 80 , 50"
nɛ̌ jehovah ka nɔ zán nǔɖokan tɔn lɛ kpo xomɛnyínyɔ́ kpo gbɔn ?
jehovah nyí mawu alɔhundonanǔmɛtɔ́ ɖé .
nǔ e mǐ ɖó lɛ é bǐ wɛ nyí étɔn .
"jehovah tɔn wɛ nyí siká lɛ bǐ kpo ganvɔ lɛ bǐ kpo , étɔn wɛ lɛ́ nyí ayǐdɔkun lɛ bǐ , bɔ é nɔ zán ye dó na mǐ nǔ e hudo mǐ bɔ mǐ na ɖu vivǐ gbɛ̀ tɔn lɛ é . ( ðɛh ."
104 : 13 - 15 ; ajée 2 : 8 ) tan gègě ɖò biblu mɛ bo xlɛ́ lee jehovah zán nǔɖokan tɔn lɛ ɖò nùjiwǔ linu dó d’alɔ togun tɔn gbɔn é .
"2 nú xwè kanɖé ɔ , jehovah na mana kpo sìn kpo togun izlayɛli tɔn hwenu e ye ɖò gbetótló mɛ é ."
"( nɛɛ . 9 : 20 , 21 ) jehovah gbɔn gbeyiɖɔ elizée jí bo bló nùjiwǔ ɖé , bɔ ami kpɛ e ɖò asúkúsi ɖé sín gò mɛ é sukpɔ́ d’eji ."
"nùnina mawu tɔn enɛ zɔ́n bɔ é kpéwú bo sú axɔ́ tɔn lɛ , bɔ enɛ gudo ɔ , akwɛ lɛ́ kpò ɖò así tɔn kpɔ́ bɔ é kpo vǐ sunnu tɔn lɛ kpo zán bo nɔ gbɛ̀ . ( 2 axɔ ."
"4 : 1 - 7 ) jehovah lɛ́ d’alɔ jezu bɔ é bló nùjiwǔ bo na nùɖuɖu mɛ , lobo tlɛ lɛ́ mɔ akwɛ dó sú hudo ɖé sín dò . — mat . 15 : 35 - 38 ; 17 : 27 ."
"3 jehovah ɖó nǔɖokan e ma ɖó dogbó ǎ é , bo nɔ zán dó kpé nukún dó nùɖíɖó tɔn ayikúngban jí tɔn lɛ wu ."
"é ɖò mɔ̌ có , é lɛ́ byɔ mɛsɛntɔ́ tɔn lɛ ɖɔ ye ni zán nǔɖokan yetɔn lɛ dó nɔ gudo nú azɔ̌ tutoblonunu emitɔn tɔn . ( tín ."
36 : 3 - 7 ; xà nùnywɛxó 3 : 9 . )
xota elɔ na na xósin nú nùkanbyɔ enɛ lɛ .
etɛwu mǐ ka nɔ na nǔ jehovah ?
"4 mǐ nɔ na nǔ jehovah , ɖó mǐ yí wǎn n’i bɔ nǔ e é nɔ wà nú mǐ lɛ é nɔ sù nukún mǐtɔn mɛ wu ."
"nú mǐ gbéjé nǔ e jehovah wà dó takún mǐtɔn mɛ lɛ é bǐ xwii kpɔ́n ɔ , é nɔ jiwǔ nú mǐ tawun ."
"hwenu e axɔsu davidi ɖò nǔ tinmɛ dó hudo e tíìn ɖò tɛmpli e è ja gbigbá gbé é sín ali nu lɛ é wu wɛ é ɔ , é yí gbè ɖɔ jehovah tɔn wɛ nyí nǔ e mǐ ɖó lɛ é bǐ , lé nú mǐ na bo tlɛ na nǔ ɖebǔ jehovah ɔ , nǔ e é na mǐ lɛ é mɛ jɛn mǐ ɖè nǔ sín bo na ɛ . — xà 1 tan 29 : 11 - 14 ."
nɛ̌ biblu ka xlɛ́ ɖɔ nǔ e wanyiyi nɔ sísɛ́ mǐ bɔ mǐ nɔ na é nyí akpáxwé taji sinsɛn - biblo nugbǒ ɔ tɔn ɖé gbɔn ?
5 nǔ nina nɔ lɛ́ ɖè jehovah sinsɛn mǐtɔn xlɛ́ .
"ðò nǔmimɔ ɖé mɛ ɔ , mɛsɛ́dó jaan sè bɔ mɛsɛntɔ́ jehovah tɔn e ɖò jixwé lɛ é ɖɔ : “ aklunɔ mǐtɔn , mawu mǐtɔn , susu , yɛ̌yi kpo hlɔnhlɔn kpo jɛxa we , ɖó a bló nǔ bǐ ; hwi wɛ jló bɔ ye tíìn ; hwi wɛ jló bɔ ye ɖò gbɛ̀ . ” ( nǔɖe ."
4 : 11 ) mǐ na ɖexlɛ́ ɖɔ jehovah jɛxa susu kpo yɛ̌yi kpo e mǐ sixu na ɛ lɛ é bǐ gbɔn nǔ e mǐ ɖó b’ɛ nyɔ́ hugǎn é nina ɛ gblamɛ à cé ?
"jehovah gbɔn mɔyizi jí bo ɖegbe nú akɔta izlayɛli tɔn ɖɔ ye ni nɔ wá nukɔn emitɔn , ɖó nǔwiwa xwewu xwewu tɔn atɔn lɛ wu ."
"cobonu izlayɛli - ví lɛ na yì nǔwiwa enɛ lɛ tɛnmɛ ɔ , “ ye na zɔn asígbá alɔgbá ǎ . ” ( sɛ́n ."
"16 : 16 ) ðò ali ɖokpo ɔ nu ɖò égbé ɔ , nǔ e wanyiyi nɔ sísɛ́ mǐ bɔ mǐ nɔ na dó xlɛ́ ɖɔ azɔ̌ e wà wɛ tutoblonunu jehovah tɔn sín akpáxwé ayikúngban jí tɔn ɔ ɖè é sù nukún mǐtɔn mɛ , bo nɔ lɛ́ xlɛ́ ɖɔ mǐ ɖò gudo na é nyí akpáxwé taji ɖé ɖò sinsɛn - biblo mǐtɔn mɛ ."
etɛwu nǔ nina mɛ ka nɔ wà ɖagbe nú mǐ ?
6 nùnamɛ nɔ wà ɖagbe nú mǐ .
"mǐ nɔ ɖò ganji ɖò lanmɛ , enyi mǐ nɔ hun alɔ dó na nǔ mɛ ɖevo lɛ b’ɛ ma nyí nǔ kɛɖɛ wɛ è nɔ na mǐ ǎ ɔ nɛ ."
"( nùx . 29 : 21 , nwt . )"
mǐ sixu lin tamɛ dó vǐ vǔ e ɖè akwɛ sín akwɛ kpɛ e mɛjitɔ́ tɔn lɛ nɔ na ɛ é mɛ bo lɛ́ na ye é ɖé jí .
é nɔ sù nukún mɛjitɔ́ tɔn lɛ tɔn mɛ kpɔ́n !
"nugbǒ wɛ ɖɔ mɛjitɔ́ lɛ sixu nɔ ma ɖó nukún nǔ mɔhun , amɔ̌ , ye sixu yí gbè nú nùnina enɛ lɛ , ɖó ali e nu vǐ ɔ na xlɛ́ ɖè ɖɔ nǔ e ye wà nú emi lɛ é bǐ sù nukún emitɔn mɛ ɖè é ɖokpo nɛ ."
"ðò ali ɖokpo ɔ nu ɔ , jehovah ɖesu nɔ mɔ ɖɔ nǔ xɔ akwɛ mǐtɔn lɛ nina emi nɔ wà ɖagbe nú mǐ ."
nǔ nina mɛ ðò biblu sín táan mɛ
"ðò biblu sín táan mɛ ɔ , nɛ̌ togun mawu tɔn ka zé kpɔ́ndéwú ɖagbe ɖ’ayǐ ( a ) bo jɔ fún dó tuto xɔgbigbá tɔn tawun tawun ɖé lɛ mɛ gbɔn ? ( b ) bo nɔ gudo nú azɔ̌ tɔn gbɔn ?"
"7 ðò biblu mɛ ɔ , mǐ kplɔ́n ɖɔ togun jehovah tɔn nɔ na nǔ dó nɔ gudo nú azɔ̌ tɔn ."
"ðò ninɔmɛ ɖé lɛ mɛ ɔ , togun jehovah tɔn na nǔ ɖó tuto xɔgbigbá tɔn tawun tawun ɖé lɛ wu ."
"ði kpɔ́ndéwú ɔ , mɔyizi byɔ togun ɔ ɖɔ ye ni na nǔ bonu è na dó gbá goxɔ ɔ , mɔ̌ jɛn axɔsu davidi lɔ wà gbɔn ɖò tɛmpli ɔ gbigbá hwenu é nɛ . ( tín ."
"35 : 5 ; 1 tan 29 : 5 - 9 ) ðò axɔsu joasi hwenu ɔ , vɔsanúxwlémawutɔ́ lɛ zán akwɛ e è xokplé lɛ é dó vɔ́ xwé jehovah tɔn blóɖó ."
"( 2 axɔ . 12 : 5 , 6 ) hwenu e nɔví e ɖò agun klisanwun tɔn nukɔntɔn ɔ mɛ lɛ é sè ɖɔ hudo tíìn , ɖó adɔ ɖé tɔ́n wutu é ɔ , ye “ ɖè gbeta tɔ́n , ɖɔ emi ɖokpo ɖokpo na na nǔ e wu emi kpé ɔ , bɔ è na sɛ́dó nɔví emitɔn ɖò klisu mɛ e ɖò judée lɛ , bo dó dó alɔ ye na . ” — mɛ . 11 : 27 - 30 ."
"8 ðò ninɔmɛ ɖevo lɛ mɛ ɔ , togun jehovah tɔn na nǔ dó nɔ gudo nú mɛ ɖěɖee nɔ nukɔn nú azɔ̌ ɔ lɛ é ."
"ðò mɔyizi sɛ́n ɔ mɛ ɔ , levíi ví lɛ nɔ ɖu gǔ lee akɔta e kpò lɛ é nɔ ɖu gbɔn é ǎ ."
"é nyɔ́ wà ɔ , izlayɛli - ví lɛ wɛ nɔ na maɖówǒ levíi ví lɛ bɔ enɛ nɔ zɔ́n bɔ ye nɔ sɔ́ ayi ɖó azɔ̌ e wà wɛ ye ɖè ɖò goxɔ ɔ mɛ é jí ."
"( kɛ́n . 18 : 21 ) mɔ̌ ɖokpo ɔ , ɖò nukɔnmɛ ɔ , nawe ɖé lɛ “ nɔ sɔ́ nǔ e ye ɖó lɛ dó dó alɔ jezu kpodo ahwanvu tɔn wewě lɛ kpan . ” — luk . 8 : 1 - 3 ."
fitɛ nǔ e è na ɖò hwexónu lɛ é ɖé lɛ ka gosin ?
9 é ɖò wɛn ɖɔ fí vovo wɛ nùnina mɔhun lɛ nɔ gosin .
"hwenu e izlayɛli - ví lɛ ɖò fún jɔ dó goxɔ ɔ gbigbá mɛ wɛ ɖò gbetótló ɔ mɛ é ɔ , nǔ e ye hɛn sín ejipu lɛ é sixu ko ɖò nǔ e ye na lɛ é mɛ . ( tín ."
"3 : 21 , 22 ; 35 : 22 - 24 ) ðò xwè kanweko nukɔntɔn ɔ mɛ ɔ , klisanwun ɖé lɛ sà nǔ e ye ɖó lɛ é , enɛ wɛ nyí ayikúngban lɛ alǒ xwé lɛ , bo sɔ́ akwɛ lɛ wá nú mɛsɛ́dó lɛ ."
mɛsɛ́dó lɛ nɔ má akwɛ enɛ lɛ nú mɛ e ɖò hudo mɛ lɛ é .
"( mɛ . 4 : 34 , 35 ) mɛ ɖevo lɛ nɔ ɖè akwɛ ɖó vo lobo nɔ na nǔ hwɛhwɛ dó nɔ gudo nú azɔ̌ ɔ ."
"( 1 kɔ . 16 : 2 ) enɛ ɔ , gbɛtɔ́ e ɖò ninɔmɛ ɖebǔ mɛ lɛ é , enɛ wɛ nyí sín dɔkunnɔ ɖaxó bǐ ɔ jí kaka wá jɛ wamamɔnɔ gudogudo tɔn ɔ jí nɔ na nǔ . — luk . 21 : 1 - 4 ."
nùnina lɛ ðò égbé
"10 , 11 . ( a ) nɛ̌ mǐ ka sixu wà nǔ jehovah sɛntɔ́ e nɔ hun alɔ dó na nǔ mɛ ɖò biblu sín táan mɛ lɛ é ɖɔhun gbɔn ? ( b ) nɛ̌ nǔ ka nɔ cí nú we dó wǔ e è jɔ we bɔ a nɔ nɔ gudo nú axɔsuɖuto ɔ sín azɔ̌ é wu ?"
"10 égbé ɔ , è sixu byɔ ɖɔ mǐ lɔ ni na nǔ ɖó linlin tawun tawun ɖé lɛ wu ."
"ði kpɔ́ndéwú ɔ , è bló tuto bo na gbá kpléxɔ axɔsuɖuto ɔ tɔn yɔyɔ̌ ɖé bɔ agun towe na zán wɛ à ?"
"alǒ , è jló na lɛ́ vɔ́ kpléxɔ axɔsuɖuto ɔ tɔn e zán wɛ mi ɖè dìn é blóɖó wɛ à ?"
"mǐ sixu sè ɖɔ è ɖó hudo akwɛ tɔn , bo na vɔ́ alaxɔ e ɖò xá mǐtɔn mɛ é blóɖó , bo na zán dó kpléɖókpɔ́ ɖaxó e mǐ xwè é ɖé tamɛ , alǒ , dó d’alɔ nɔví mǐtɔn lɛ ɖò adla j’ayǐ ɖé gudo ."
mǐ nɔ lɛ́ na nǔ dó nɔ gudo nú mɛ ɖěɖee ɖò azɔ̌ wà wɛ ɖò hɔnkàn gbɛ̀ ɔ tɔn mǐtɔn kpo alaxɔ lɛ kpo mɛ gbɔn gbɛ̀ ɔ bǐ mɛ lɛ é .
"nùnina mǐtɔn lɛ nɔ d’alɔ mɛsɛ́dó lɛ , gbexosin - alijitɔ́ titewungbe lɛ kpo mɛ ɖěɖee ɖò nukúnkpénuwutɔ́ lɛdo tɔn sín azɔ̌ wà wɛ lɛ é kpo ."
"é ɖò wɛn ɖɔ agun towe ɖesu wá gbeta ɖé kɔn bo na nɔ na akwɛ ɖé dó nɔ gudo nú tuto kpléɖókpɔ́ sín xɔ lɛ , kpo kpléxɔ axɔsuɖuto ɔ tɔn lɛ gbigbá gbɔn gbɛ̀ ɔ bǐ mɛ tɔn kpo , bɔ nɔví mǐtɔn e gbɔn ayikúngban ɔ bǐ jí lɛ é nɔ ɖu lè tɔn ."
11 mǐ mɛ bǐ sixu nɔ gudo nú azɔ̌ e jehovah ɖò wiwa wɛ ɖò azǎn gudogudo tɔn elɔ lɛ mɛ é .
mɛ gègě nɔ na nǔ bo nɔ ɖè yeɖée xlɛ́ ǎ .
"mǐ nɔ lɔn bonu mɛɖé nɔ tuùn ɖɔ mǐ ɖò akwɛ sɔ́ dó gbǎ e ɖò kpléxɔ axɔsuɖuto ɔ tɔn mɛ é mɛ wɛ ǎ , alǒ , mǐ sixu lɛ́ na nǔ gbɔn jw.org jí ."
mǐ sixu lin ɖɔ nǔ kpɛ e na wɛ mǐ ɖè é kún hwɛ́n nùɖé ó .
"amɔ̌ , gègě nùnina e mǐ nɔ mɔ égbé lɛ é tɔn ɔ , akwɛ klewun klewun e nɔví lɛ nɔ na é wɛ hugǎn , é nɔ nyí akwɛ ɖaxó lɛ ǎ ."
"nɔví mǐtɔn lɛ , kaka jɛ ye mɛ e tlɛ ɖò ya mɛ lɛ é jí cí masedwaninu ɖěɖee “ nùɖé [ ma ] ɖò ye sí ǎ , ” cobɔ ye ka byɔ ɖɔ è ni jɔwu emi bonu emi ni na nǔ , bo ka hun alɔ dó na nǔ nugbǒ lɛ é ɖɔhun . — 2 kɔ . 8 : 1 - 4 ."
nɛ̌ tutoblonunu ɔ ka nɔ dó gǎn bo na mɔ tɛn dó zán nùnina lɛ ganji gbɔn ?
"12 hagbɛ̌ alixlɛ́mɛtɔ́ ɔ nɔ xoɖɛ bo nɔ lin tamɛ dó lee ye na dó gǎn , bo nɔ gbeji lobo lɛ́ ɖó ayi te dó lee è na zán akwɛ tutoblonunu ɔ tɔn lɛ gbɔn é wu ."
( mat . 24 : 45 ) ye nɔ bló tuto nú akwɛ e ye mɔ é lobo nɔ zán lee é jɛxa gbɔn é .
"( luk . 14 : 28 ) ðò biblu sín táan mɛ ɔ , nǔjikpɔntɔ́ lɛ nɔ kpé nukún dó nǔ e è na lɛ é wu bonu è na dó zán ye ganji , dó linlin e wu é dó na ye é wu ."
"ði kpɔ́ndéwú ɔ , ɛsidlasi hɛn nǔ e axɔsu pɛsi tɔn na lɛ é bo bɛ́ xwè jeluzalɛmu , nǔ enɛ lɛ wɛ nyí siká , kpatagan kpo nǔ xɔ akwɛ ɖevo lɛ kpo , bɔ akwɛ nǔ enɛ lɛ tɔn yì ɖɔ̌la amɛlika tɔn égbé tɔn livi 100 ( 54 500 000 000f cfa jɛji ) ."
"ɛsidlasi kpɔ́n nùnina enɛ lɛ dó mɔ nǔ e è na jehovah kpo jlǒ kpo é , bo bló tuto ɖagbe lɛ bonu è na cyɔn alɔ dɔkun enɛ lɛ jí , ɖò tomɛyiyi enɛ e vɛwǔ bo byɔ ɖɔ è na gbɔn fí e awovinú ɖè lɛ é hwenu . ( ɛsid ."
8 : 24 - 34 ) mɛsɛ́dó pɔlu xò akwɛ e è na lɛ é kplé bo na dó hɛn sɔ nɔví e ɖò judée lɛ é .
"é ɖè afɔ ɖé lɛ bo mɔ tɛn dó ganjɛwu ɖɔ mɛ ɖěɖee ɖò akwɛ ɔ má wɛ lɛ é kpé nukún dó ‘ nǔ lɛ bǐ wu kpo gbejininɔ kpo ; é nyí nǔ e nɔ nyɔ́ aklunɔ nukúnmɛ ɔ kɛɖɛ wɛ ye bló ǎ ; loɔ , ye bló nǔ e nɔ nyɔ́ gbɛtɔ́ lɛ lɔmɔ̌ nukúnmɛ é . ’"
( xà 2 kɔlɛntinu lɛ 8 : 18 - 21 . )
"gbɔn kpɔ́ndéwú ɛsidlasi kpo pɔlu kpo tɔn xwixwedó gblamɛ ɔ , tutoblonunu mǐtɔn nɔ xwedó tuto tawun tawun ɖé lɛ hwenu e ye jló na kpé nukún dó nùnina lɛ wu lobo lɛ́ zán é ."
nukún tɛ mǐ ka ɖó na dó kpɔ́n sìn e tutoblonunu ɔ sɛ̀ xwè nú azɔ̌ lɛ ɖò agaɖanu dìn é na ?
"13 xwédo ɖé sixu bló huzuhuzu ɖé lɛ bonu akwɛzinzan yetɔn na dó sɔgbe xá akwɛ e ye nɔ ɖu é , alǒ , bo na dó hɛn gbɛzán yetɔn bɔkun , bo ɖè akwɛzinzan lɛ kpò bá mɔ tɛn dó wà nǔ sukpɔ́ nú jehovah d’eji ."
nǔ ɖokpo ɔ wɛ é nyí nú tutoblonunu jehovah tɔn .
"ðò xwè gudogudo tɔn elɔ lɛ mɛ ɔ , è bló tuto e jiwǔ lɛ é gègě ."
"hweɖelɛnu ɔ , é nɔ wá byɔ ɖɔ akwɛ e na tɔ́n sín gbǎ ɔ mɛ é ni hú ee na wá mɛ é ."
"enɛ wu ɔ , tutoblonunu ɔ nɔ ba ali ɖěɖee nu é na ɖè akwɛzinzan lɛ kpò ɖè é , bo nɔ sɛ̀ sìn xwè nú azɔ̌ ɔ , bo na mɔ tɛn dó zán nǔ e a hun alɔ dó na lɛ é dó wà nǔ gègě na ."
ðu lè nǔ e a nɔ na lɛ é tɔn
nùnina towe lɛ nɔ nɔ gudo nú azɔ̌ e wà gbɔn gbɛ̀ ɔ bǐ mɛ wɛ mǐ ɖè é ( kpɔ́n akpáxwé 14 - 16 )
14 - 16 . ( a ) etɛ lɛ è ka nɔ zán nùnina towe lɛ dó wà na ? ( b ) ali tɛ lɛ nu a ka ɖu lè nǔ enɛ lɛ tɔn ɖè ?
14 jehovah sɛntɔ́ hwenu línlín tɔn lɛ gègě ɖɔ ɖɔ emi kún ko mɔ kpɔ́n bonu nùɖuɖu gbigbɔ tɔn sukpɔ́ sɔ ee mɔ wɛ mǐ ɖè ɖò égbé é ó .
lin tamɛ kpɔ́n kpɛɖé !
"ðò xwè gudogudo tɔn elɔ lɛ mɛ ɔ , mǐ mɔ bɔ jw.org kpo televiziɔn jw tɔn kpo bɛ́ azɔ̌ ."
è ɖè les saintes écritures . traduction du monde nouveau tɔ́n dó gbè gègě mɛ d’eji .
"ðò 2014 - 2015 ɔ , è bló kpléɖókpɔ́ akɔjɔkplé tɔn azǎn atɔn tɔn e xota tɔn nyí “ axɔsuɖuto mawu tɔn ni nɔ mya nukún nú mi jɛ nukɔn ! ” é ɖò anyǔmlímlísafɔtɛn ɖaxó hugǎn 14 gbɔn gbɛ̀ ɔ bǐ mɛ ."
"mɛ ɖěɖee yì tɛn enɛ lɛ mɛ lɛ é ɔ , é jiwǔ nú ye bɔ ye sixu jlɛ́ ǎ ."
15 mɛ gègě ɖɔ lee lè tobutobu e ɖu wɛ ye ɖè ɖò tutoblonunu jehovah tɔn mɛ é sù nukún yetɔn mɛ sɔ́ é .
"ði kpɔ́ndéwú ɔ , asú kpo asì kpo e ɖò sinsɛnzɔ́ wà wɛ ɖò asie sín tò ɖé mɛ é ɖɔ dó televiziɔn jw tɔn wu ɖɔ : “ toxo kpɛví ɖé mɛ wɛ è ɖè azɔ̌ nú mǐ sɛ́dó ."
"enɛ ɔ wu ɔ , hweɖelɛnu ɔ , mǐ nɔ mɔ ɖɔ mǐ lín dó tutoblonunu ɔ , bo nɔ yawu wɔn lee azɔ̌ jehovah tɔn gbló ada sɔ é ."
"dìn ɔ , ye nɔ gó hú ɖ’ayǐ tɔn ɖɔ emi nyí akpáxwé tutoblonunu mawu tɔn tɔn . ”"
"16 gbɔn gbɛ̀ ɔ bǐ mɛ ɔ , kpléxɔ axɔsuɖuto ɔ tɔn 2 500 mɔ̌ wɛ è ɖò gbigbá wɛ alǒ ɖò vivɔ́ blóɖó wɛ ."
"hwenu e agun honduras tɔn sín hagbɛ̌ lɛ jɛ kpléxɔ axɔsuɖuto ɔ tɔn yetɔn yɔyɔ̌ ɔ zán jí é ɔ , ye ɖɔ : “ mǐ ɖó awǎjijɛ tawun ɖó mǐ mɔ ɖɔ mǐ nyí akpáxwé xwédo jehovah tɔn e gbɔn gbɛ̀ ɔ bǐ mɛ é tɔn , bo nɔ lɛ́ ɖu vivǐ kplékplé nɔví lɛ tɔn enɛ e jiwǔ é tɔn , nǔ enɛ lɛ bǐ zɔ́n bɔ dlɔ̌ e mǐ nɔ kú ɖɔ mǐ na ɖó kpléxɔ axɔsuɖuto ɔ tɔn ɖé ɖò xá mǐtɔn mɛ é wá huzu dlɔ̌ aɖi . ”"
"mɛ gègě nɔ ɖè nùsumɛnukúnmɛ mɔhun xlɛ́ hwenu e ye mɔ biblu alǒ wema ɖevo lɛ bɔ è lilɛ dó gbè yeɖesunɔ tɔn mɛ , ɖu lè sɔhɛnmɛzɔ́ ɖé tɔn , alǒ , mɔ lè e nɔ tɔ́n sín kúnnuɖiɖe ɖò toxo ɖaxó lɛ kpo kúnnuɖiɖe agbawungba tɔn kpo mɛ é ."
nɛ̌ lee tutoblonunu ɔ ɖò nǔ wà gbɔn wɛ ɖò égbé é ka xlɛ́ nyì wɛn ɖɔ jehovah ɖò gudo nú azɔ̌ ɔ gbɔn ?
17 é vɛwǔ nú nǔkpɔntɔ́ lɛ bɔ ye na ɖi ɖɔ nǔ e è na kpo jlǒ kpo lɛ é kɛɖɛ wɛ è nɔ zán dó wà azɔ̌ enɛ lɛ bǐ na .
"hwenu e nukúnkpénuwutɔ́ azɔ̌xwé ɖaxó ɖé tɔn yì ba wemazínxɔsa mǐtɔn ɖé kpɔ́n é ɔ , é jiwǔ n’i ɖɔ mɛɖéezejotɔ́ lɛ kpo nǔ e è na kpo jlǒ kpo lɛ é wɛ è nɔ zán dó w’azɔ̌ lɛ bǐ , bo kún nɔ bló tuto nǔ e na dɔn akwɛ wá lɛ é ɖě tɔn ó é ."
é ɖɔ ɖɔ nǔ e wà wɛ mǐ ɖè é kún sixu nyɔ́ bló ó .
nugbǒ ka wɛ !
mǐ tuùn ɖɔ gudo e jehovah ɖè nú azɔ̌ ɔ é kɛɖɛ wɛ zɔ́n bɔ nǔ dó ɖò mɔ̌ nyí wɛ . — jɔb . 42 : 2 .
nyɔna e ðò nǔ nina jehovah mɛ lɛ é
"18 . ( a ) nú mǐ nɔ gudo nú axɔsuɖuto ɔ ɔ , nyɔna tɛ lɛ mǐ ka nɔ mɔ ? ( b ) nɛ̌ mǐ ka sixu kplɔ́n vǐ mǐtɔn lɛ kpo mɛ yɔyɔ̌ lɛ kpo bɔ ye lɔ na ɖ’alɔ ɖ’emɛ gbɔn ?"
"18 jehovah sɔ́ mǐ sù , bo hun ali ɔ nú mǐ , bɔ mǐ na nɔ gudo nú azɔ̌ ɖaxó e wà wɛ è ɖè ɖò égbé é ."
é na mǐ ganjɛwu ɖɔ mǐ na mɔ nyɔna lɛ hwenu e mǐ ɖò gudo nɔ nú axɔsuɖuto ɔ wɛ é .
"( mal . 3 : 10 ) jehovah d’akpá ɖɔ mɛ e nɔ hun alɔ dó na nǔ mɛ é ɔ , è na na nǔ i bɔ é na sukpɔ́ ."
nǔ nina mɛ nɔ lɛ́ na mɛ awǎjijɛ ɖó “ nùnamɛ nɔ dó xomɛhunhun nú mɛ hú nǔyiɖòmɛsí . ”
"( mɛ . 20 : 35 ) è jɔwu mǐ bɔ mǐ na kplɔ́n vǐ mǐtɔn lɛ kpo mɛ yɔyɔ̌ lɛ kpo gbɔn xó kpo nǔwiwa mǐtɔn lɛ kpo gblamɛ , bonu alɔ e ye sixu ɖó ɖ’azɔ̌ enɛ mɛ é kpo nyɔna gègě e ye sixu mɔ ɖ’emɛ é kpo ni sù nukún yetɔn mɛ ."
nɛ̌ xota elɔ ka dó wusyɛn lanmɛ nú we gbɔn ?
19 jehovah tɔn wɛ nyí nǔ e mǐ ɖó lɛ é bǐ .
"nú mǐ vɔ́ nǔ e é na mǐ é na ɛ ɔ , wǎn e mǐ yí n’i é kpo lee nǔ e é nɔ wà dó ta mǐtɔn mɛ lɛ é bǐ kpo sù nukún mǐtɔn mɛ gbɔn é ɖexlɛ́ ɛ wɛ mǐ ɖè nɛ ."
"( 1 tan 29 : 17 ) hwenu e mɛ lɛ ɖò nǔ na wɛ nú tɛmpli gbigbázɔ́ ɔ é ɔ , ‘ nǔ e yeɖesunɔ ɖó jlǒ bo na jehovah ɔ dó xomɛhunhun nú ye , ɖó ye na kpo xomɛ kpo . ’ ( 1 tan 29 : 9 ) mi nú mǐ ni kpó ɖò awǎjijɛ mɔ wɛ gbɔn nǔ e jehovah na mǐ lɛ é vívɔ́ na ɛ gblamɛ ."
wanyiyi alɔkpa tɛ ka nɔ na awǎjijɛ adodwé ɔ mɛ ?
‘ nǔ nyɔ́ nú togun e sɔ́ jehovah dó ɖó mawu é . ’ — ðɛh .
144 : 15 .
"han lɛ : 111 , 109"
nɛ̌ mǐ ka sixu nyì alɔ nú wanyiyi e zɛ xwé wu é ɖiɖó nú mǐɖée gbɔn ?
etɛwu mɛ e yí wǎn nú akwɛ lɛ é ma ka nɔ ɖó awǎjijɛ jɔ awǎjijɛ ǎ ?
nɛ̌ mǐ ka sixu da jlǒ e mǐ nɔ ɖó nú gbɛɖuɖu é kpɔ́n gbɔn ?
etɛwu táan e mɛ mǐ ɖè é ka gbɔn vo nú ɖ’ayǐ tɔn lɛ bǐ ?
táan e mɛ mǐ ɖò gbɛ̀ nɔ ɖè wɛ é gbɔn vo nú ɖ’ayǐ tɔn lɛ bǐ .
"lee biblu ko ɖɔ ɖ’ayǐ gbɔn é ɔ , jehovah ɖò “ mɛ wɔbuwɔbu ɖé ” xokplé wɛ , ye “ gosin tò lɛ bǐ mɛ , bo gosin akɔta lɛ bǐ mɛ , bo gosin togun lɛ bǐ mɛ , bo gosin gbè e è nɔ dó lɛ bǐ mɛ . ”"
"mɛ enɛ lɛ e é xokplé é nyí “ togun syɛnsyɛn ” ɖé , bɔ gbɛtɔ́ awǎjijɛnɔ ee ɖò “ azɔ̌ wà nú mawu wɛ zǎn kéze ” lɛ é livi tantɔn jɛji ɖ’emɛ . ( nǔɖe ."
"7 : 9 , 15 ; eza . 60 : 22 ) è ko mɔ bonu gbɛtɔ́ gègě wá yí wǎn nú mawu kpo nɔzo yetɔn kpo gbɔn mɔ̌ kpɔ́n ǎ ."
wanyiyi masɔgbe tɛ ka nɔ dó gesí mɛ ɖěɖee jɛ zɔ nú mawu lɛ é ?
"2 amɔ̌ , mawuxówema ɔ lɛ́ ɖɔ ɖ’ayǐ ɖɔ ɖò azǎn mǐtɔn gbè ɔ , mɛ e jɛ zɔ nú mawu lɛ é na nɔ ɖè wanyiyi masɔgbe e mɛ cejɛnnabi ɖè é xlɛ́ ."
"mɛsɛ́dó pɔlu wlan ɖɔ : “ ðò azǎn gudogudo tɔn lɛ mɛ . . . ɔ , gbɛtɔ́ lɛ na nɔ ba ɖɔ emitɔn jɛn na nyɔ́ [ alǒ , ye ‘ na nɔ yí wǎn nú yeɖée , ’ nwt ] ; ye na nɔ yí wǎn nú akwɛ ; . . . ye na nɔ yí wǎn nú gbɛɖuɖu hú ye na yí wǎn nú mawu . ” ( 2 tim . 3 : 1 - 4 ) wanyiyi cejɛnnabi tɔn enɛ nyí ɖokpo ɔ kpo wanyiyi klisanwun tɔn kpo ǎ ; flijɛ tɔn wɛ ."
nǔ e nyí cejɛnnabi sín nǔ lɛ é gbé nyinya nɔ zɔ́n bɔ gbɛtɔ́ lɛ nɔ ɖó awǎjijɛ e ɖó nukún wɛ ye ɖè é ǎ .
"nugbǒ ɔ , wanyiyi alɔkpa enɛ nɔ flɔ́ zo dó glɔ nú cejɛnnabi ɖò gbɛ̀ ɔ mɛ , bɔ ninɔ mɛ tɔn vɛwǔ ."
etɛ mǐ ka na gbéjé kpɔ́n ɖò xota elɔ mɛ ?
etɛwu ? 3 pɔlu tuùn lee wanyiyi cejɛnnabi tɔn ɔ gbakpé sɔ́ é bo ɖɔ ɖɔ é sixu wà nǔ dó klisanwun lɛ wu .
"enɛ wu ɔ , é gb’akpá nú mǐ ɖɔ mǐ ni “ lɛkɔ sín ” gbɛtɔ́ e nɔ ɖè wanyiyi masɔgbe xlɛ́ lɛ é gudo ."
"( 2 tim . 3 : 5 ) nǔ ɖò mɔ̌ có , mǐ sixu nyì alɔ nú nǔ wiwa ɖó kpɔ́ xá mɛ mɔhun lɛ bǐ mlɛ́mlɛ́ ǎ ."
"amɔ̌ , nɛ̌ mǐ ka sixu ɖó wǔ zɔ nú gbɛ̀ ɔ sín linlin e lɛlɛ̌ dó mǐ é , bo dó gǎn bɔ nǔ mǐtɔn nyɔ́ jehovah , mawu wanyiyinɔ ɔ sín nukúnmɛ gbɔn ?"
mi nú mǐ ni gbéjé vogbingbɔn e ɖò wanyiyi e mawu ba ɖɔ mǐ ni ɖó é kpo wanyiyi e xó è ɖɔ ɖò 2 timɔtée 3 : 2 - 4 mɛ é kpo kpɔ́n .
"mɔ̌ wiwa na d’alɔ mǐ bɔ mǐ na da wanyiyi e mǐ ɖó na ɖó , b’ɛ nyí wanyiyi alɔkpa e nɔ hɛn awǎjijɛ jɔ awǎjijɛ wá é kpɔ́n , bo na vɔ́ ɛ jlaɖó ."
wǎn yíyí nú mawu alǒ wǎn yíyí nú mɛðée ?
etɛwu é ma ka nyla ɖɔ è ni ɖó wanyiyi e ɖò jlɛ̌ jí é nú mɛɖée ǎ ?
4 “ gbɛtɔ́ lɛ na nɔ yí wǎn nú yeɖée ” wɛ mɛsɛ́dó ɔ wlan .
é ka nyla ɖɔ è ni yí wǎn nú mɛɖée wɛ à ?
"eǒ , é nyɔ́ bo tlɛ lɛ́ ɖò dandan ɖɔ è ni ɖó wanyiyi e sɔgbe é nú mɛɖée ."
mɔ̌ wɛ jehovah dá mǐ gbɔn é nɛ .
"( mak . 12 : 31 ) nú mǐ ma yí wǎn nú mǐɖée ǎ ɔ , mǐ sixu yí wǎn nú nɔzo mǐtɔn ǎ ."
"mǐ lɛ́ xà ɖò mawuxówema ɔ mɛ ɖɔ : “ asú lɛ ɖó na yí wǎn nú asì yetɔn lɛ , lee ye yí wǎn nú agbaza yeɖesunɔ tɔn gbɔn é ."
"5 : 28 , 29 ) enɛ wu ɔ , wanyiyi e sɔgbe é ɖiɖó nú mɛɖée nyí nǔ ɖagbe ."
nɛ̌ a ka sixu jlɛ́ mɛ ɖěɖee yí wǎn nú yeɖée zɛ xwé wu lɛ é gbɔn ?
5 wǎn yíyí nú mɛɖée e xó è ɖɔ ɖò 2 timɔtée 3 : 2 mɛ é nyí wanyiyi e nyɔ́ alǒ ee sɔgbe é ǎ .
wanyiyi e ma sɔgbe ǎ bo nyí cejɛnnabi tɔn é wɛ .
mɛ e yí wǎn nú yeɖée zɛ xwé wu lɛ é nɔ sɔ́ ayi ɖó yeɖée jí hugǎn lee é ɖó na nyí gbɔn é .
( xà hlɔmanu lɛ 12 : 3 . )
ðagbe yeɖesunɔ tɔn wɛ nɔ mya nukún nú ye hugǎn .
ye nɔ keya nú mɛ ɖevo lɛ sɔmɔ̌ ǎ .
"nú nǔ lɛ ma yì ganji ǎ ɔ , ye nɔ ba na dóhwɛ mɛ ɖevo lɛ lobo nɔ gbɛ́ hwɛ yetɔn lɛ sín gbè yí ."
"biblu tinmɛtɔ́ ɖé jlɛ́ mɛ ɖěɖee yí wǎn nú yeɖée lɛ é dó ‘ ajijá e nɔ sɛ̀ éɖée wún , bo na dó mɔ yǒzo , lobo ka nɔ fɔ́n xá tɔn xwíɖíxwíɖí lɛ nyite nú mɛ ’ é wu ."
gbɛtɔ́ e nɔ sɔ́ ayi ɖó yeɖée jí zɛ xwé wu lɛ é nɔ ɖó awǎjijɛ jɔ awǎjijɛ ǎ .
etɛ lɛ mɛ wǎn yíyí nú mawu ka nɔ tɔ́n kɔ dó ?
"6 akɔwé biblu tɔn ɖé ɖɔ ɖɔ wǎn yíyí nú mɛɖée wɛ jɛ nukɔn ɖò jijɔ e mɛsɛ́dó pɔlu slɛ́ bɔ ye gbakpé ɖò azǎn gudogudo tɔn lɛ mɛ é mɛ , ɖó éyɛ wɛ nɔ dɔn ɖevo lɛ wá ."
"amɔ̌ , mɛ ɖěɖee yí wǎn nú mawu lɛ é ɔ , sínsɛ́n vo wɛ yedɛɛ lɛ nɔ na ."
"biblu dɔn wǎn yí nú mawu cá ɖó kpɔ́ xá xomɛhunhun , vivo mimɔ , suúluɖiɖo , xomɛnyínyɔ́ , ɖagbewiwa , gbejininɔ , fífá kpo mɛɖéejiɖuɖe kpo ."
"( ga . 5 : 22 , 23 ) ðɛhanwlantɔ́ ɔ wlan ɖɔ : ‘ nǔ nyɔ́ nú togun e sɔ́ jehovah dó ɖó mawu é . ’ ( ðɛh ."
144 : 15 ) jehovah nyí mawu awǎjijɛnɔ ɖé bɔ togun tɔn nɔ ɖè jijɔ enɛ xlɛ́ .
"gɔ́ na ɔ , jehovah sɛntɔ́ lɛ cí mɛ ɖěɖee yí wǎn nú yeɖée bo nɔ lɛ́ ɖó nukún ɖɔ mɛ ɖevo lɛ kɛɖɛ jɛn na na nǔ ye lɛ é ɖɔhun ǎ , loɔ , ye nɔ mɔ awǎjijɛ ɖò yeɖée zinzan dó ganjininɔ mɛ ɖevo lɛ tɔn takúnmɛ mɛ . — mɛ . 20 : 35 ."
( kpɔ́n akpáxwé 7gɔ́ ɔ )
nùkanbyɔ tɛ lɛ ka sixu d’alɔ mǐ bɔ mǐ na gbéjé wǎn e mǐ yí nú mawu é kpɔ́n ?
"7 enyi wanyiyi e mǐ ɖó nú mǐɖesu é ɖò yɛ cyɔn ee mǐ ɖó nú mawu é jí wɛ ɔ , nɛ̌ mǐ ka sixu wà gbɔn bo tuùn ?"
"ðǒ ayi akpágbánúmɛ e ɖò filipunu lɛ 2 : 3 , 4 mɛ é wu : “ mi ma sɔ́ ce jɛn na nyɔ́ sín ayixa , abǐ mɛɖée sɔ́ sù dó wuvɔ̌ sín ayixa dó wà nǔ ɖebǔ na ó ; loɔ , mǐ nɔ sɔ́ miɖée hwe ɖò mɛ ɖě lɛ nukɔn , bonu mɛ ɖokpo ni nɔ mɔ ɖɔ mɛ ɖě lɛ hugǎn emi ."
mǐ sixu kanbyɔ mǐɖée ɖɔ : ‘ un ka nɔ zán wěɖexámɛ enɛ ɖò gbɛzán ce mɛ à ?
un ka ɖò jlǒ mawu tɔn ba na wà wɛ vɛnavɛna à ?
un ka nɔ dó gǎn bo nɔ d’alɔ mɛ ɖevo lɛ ɖò agun ɔ kpo sinsɛnzɔ́ ɔ kpo mɛ à ? ’
mɛɖée zízé jó nɔ bɔkun hwebǐnu ǎ .
é nɔ byɔ gǎndido kpo mɛɖée sísɔ́ dó savɔ̌ kpo .
"amɔ̌ , etɛ ka sixu na mǐ awǎjijɛ hú ɖɔ mǐ ni tuùn ɖɔ nǔ mǐtɔn nɔ nyɔ́ nǔbǐwukpétɔ́ wɛkɛ ɔ tɔn nukúnmɛ ?"
"8 wǎn yíyí nú mawu ko sísɛ́ mɛɖé lɛ bɔ ye jó azɔ̌ e ye na wà bá mɔ akwɛ gègě lɛ é dó , bo mɔ tɛn dó sɛ̀n jehovah bǐ mlɛ́mlɛ́ ."
ericka e nɔ nɔ états - unis é nyí dotóo ɖé .
"é nya tɛn ɖaxó lɛ mɛ gbé ɖò dotóozɔ́wiwa linu ǎ , loɔ , é huzu gbexosin - alijitɔ́ hwebǐnu tɔn bo wà sinsɛnzɔ́ gbɔn tò gègě mɛ xá asú tɔn ."
"ee é kpɔ́n gudo sɛ́dó é ɔ , é ɖɔ : “ nǔ gègě e mǐ ko mɔ kpɔ́n ɖò hwenu e mǐ d’alɔ ɖò fí e è nɔ dó jonɔ gbè ɖè é ɖé kpo xɔ́ntɔn e mǐ zun lɛ é kpo zɔ́n bɔ nyɔna lɛ gɔ́ gbɛzán mǐtɔn mɛ ."
"un kpò ɖò dotóozɔ́ wà wɛ , amɔ̌ , ɖó un kpé nǔ wu bo nɔ zán hwenu ce kpo hlɔnhlɔn ce kpo hugǎn dó d’alɔ mɛ lɛ , bo nɔ gbɔ azɔn nú ye ɖò gbigbɔ lixo , bo nɔ lɛ́ kpé nukún dó hudo agun ɔ tɔn lɛ wu wutu ɔ , é nɔ na mì awǎjijɛ tawun , bɔ un lɛ́ ɖó vivo ɖò ayi mɛ . ”"
dɔkun ðó jixwé alǒ ðó ayikúngban jí ?
etɛwu wǎn yíyí nú akwɛ ma ka nɔ zɔ́n bonu è nɔ ɖó awǎjijɛ ǎ ?
9 pɔlu wlan ɖɔ gbɛtɔ́ lɛ na “ nɔ yí wǎn nú akwɛ . ”
"nya ɔ ɖè akwɛkpo tɔn tɔ́n , lobo ɖè akwɛ - wemanɔ ɖé lɛ tɔ́n , bo fɔ ye dó jí lobo gó bo ɖɔ : “ mawu ce ɖíe ! ”"
"amɔ̌ , biblu ɖɔ : “ mɛ e yí wǎn nú akwɛ ɔ , akwɛ nɔ kpé è gbeɖé ǎ , mɛ e yí wǎn nú dɔkun ɔ , nǔ e é ɖó ɔ nɔ kpé è gbeɖé ǎ . ”"
"( nùt . 5 : 9 ) hwebǐnu wɛ mɛ mɔhun lɛ nɔ ɖò akwɛ gbé nya wɛ , bo nɔ ɖò gǎn dó wɛ bo na bɛ́ kplé kɔn nyì kpɔ́ , amɔ̌ , ye nɔ dɔn “ nǔgbomɛ gègě ” dó kɔ . — 1 tim . 6 : 9 , 10 ."
10 mǐ mɛ bǐ wɛ ɖó hudo akwɛ tɔn .
é nɔ nya xɛ ɖò mɛ jí ɖó bǎ ɖé mɛ .
"( nùt . 7 : 12 ) amɔ̌ , enyi mɛɖé ɖó akwɛ e na kpé dandannú lɛ é kɛɖɛ ɔ , é ka sixu ɖó awǎjijɛ dóó à ?"
bǐ lě !
( xà nùnywɛtɔ́xó 5 : 11 . )
"agúu yakɛ ví ɔ wlan ɖɔ : “ ma na ya mì ó , ma ka na dɔkun mì ó ; nǎ nùɖuɖu e un na ɖu bo nɔ gbɛ̀ é mì kpowun . ”"
mǐ sixu yawu mɔ nǔ jɛ hwɛjijɔ e wu é ma byɔ hɛ̌n klókló ǎ é wu .
"ee é ɖò tintinmɛ wɛ é ɔ , é ɖɔ emi kún jló na jɛ ajojija mɔ mɛ ó , ɖó ajo sɔ́ mawu sù ǎ ."
"loɔ , etɛwu é ma ka byɔ dɔkun ɖò ɖɛ tɔn mɛ ǎ ?"
"30 : 8 , 9 ) a sixu ko flín mɛ e ma nɔ ɖeji dó mawu wu ǎ , bɔ dɔkun yetɔn wu wɛ ye nɔ ganjɛ lɛ é ."
wě tɛ jezu ka ɖè xá mɛ dó akwɛ wu ?
11 mɛ ɖěɖee yí wǎn nú akwɛ lɛ é sín nǔ sixu nyɔ́ mawu nukúnmɛ ǎ .
"é ɖɔ jɛ nukɔn nú enɛ ɖɔ : “ mi ma kplé dɔkun ɖó ayikúngban jí fí e nǔvínúví nɔ ɖu nǔ ɖè , bɔ nǔ nɔ jɛko ɖè , bɔ ajotɔ́ nɔ tɔ́n dǒ , bo nɔ fin nǔ ɖè ɔ ó ."
"loɔ , mi kplé dɔkun mitɔn lɛ ɖó [ jixwé ] ; ɖó nǔvínúví nɔ ɖu nǔ ɖò finɛ ǎ ; nǔ nɔ jɛko ɖò finɛ ǎ ; ajotɔ́ ka nɔ tɔ́n dǒ , bo nɔ fin nǔ ɖò finɛ ǎ . ” — mat . 6 : 19 , 20 , 24 ."
nɛ̌ gbɛzán e bɔkun é ɖé zinzan ka sixu zɔ́n bɔ mawu sinsɛn kpɔ́n te gbɔn ?
"12 mɛ gègě mɔ ɖɔ é kún nyí awǎjijɛ kɛɖɛ wɛ gbɛ̀ e bɔkun é zinzan nɔ hɛn wá nú mɛ ó , loɔ , é nɔ lɛ́ zɔ́n bɔ è nɔ mɔ hwenu dó sɛ̀n jehovah d’eji ."
"jack ee nɔ nɔ états - unis é sà xwé ɖaxó e é ɖó é kpo azɔ̌xwé tɔn kpo , ɖó é tuùn ɖɔ mɔ̌ wiwa na zɔ́n bɔ emi na wà gbexosin - alijitɔ́zɔ́ xá asì emitɔn ."
é ɖɔ : “ é vɛwǔ nú mǐ tawun bɔ mǐ na jó xwé mǐtɔn ɖɛkpɛɖɛkpɛ ɔ kpo ayikúngban mǐtɔn kpo dó .
"nú xwè mɔkpan ɔ , un nɔ lɛkɔ wá xwégbe kpo akpɔ̀ kpo ɖó tagba azɔ̌ tɔn lɛ wutu ."
hwebǐnu wɛ asì ce e nyí gbexosin - alijitɔ́ hwebǐnu tɔn ɖé é nɔ ɖó awǎjijɛ tawun .
( kpɔ́n akpáxwé 13gɔ́ ɔ )
nɛ̌ mǐ ka sixu gbéjé linlin e mǐ nɔ ɖó dó akwɛ wu é kpɔ́n gbɔn ?
"13 bo na dó gbéjé linlin e mǐ nɔ ɖó dó akwɛ wu é kpɔ́n ɔ , é na nyɔ́ ɖɔ mǐ ni kpɔ́n lee mǐ na na xósin nú nùkanbyɔ elɔ lɛ gbɔn é : ‘ un ka ɖi nǔ nú nǔ e biblu ɖɔ dó akwɛ wu é dóó , lobo nɔ lɛ́ zán gbɛ̀ sɔgbe xá à ?"
akwɛ biba wɛ ka nɔ mya nukún nú mì jɛ nukɔn ɖò gbɛzán ce mɛ à ?
nǔ agbaza tɔn lɛ ka nɔ xɔ akwɛ nú mì hú kancica e un ɖó xá jehovah kpo togun tɔn kpo é wɛ à ?
un ka ɖeji dó jehovah wu dóó ɖɔ é na kpé nukún dó hudo ce lɛ wu à ? ’
mǐ sixu ɖeji ɖɔ é kún na flú mɛ ɖěɖee nɔ ɖó nukún i lɛ é ó . — mat . 6 : 33 .
jehovah biba alǒ gbɛðuðu gbé nyinya ?
linlin e ɖò jlɛ̌ jí é tɛ è ka na ɖó dó gbɛɖuɖu wu ?
"14 lee è ko ɖɔ ɖ’ayǐ gbɔn é ɔ , mɛ gègě “ nɔ yí wǎn nú gbɛɖuɖu ” égbé ."
"lee nùɖé ma nyla ɖ’emɛ ɖɔ è ni ɖó linlin e ɖò jlɛ̌ jí é dó mɛɖesunɔ kpo akwɛ kpo wu gbɔn ǎ é ɔ , mɔ̌ jɛn é ma lɛ́ nyla ɖɔ è ni ɖó linlin e ɖò jlɛ̌ jí é dó gbɛɖuɖu wu ǎ é nɛ ."
jehovah ba ɖɔ mǐ ni sú nǔ e na zɔ́n bɔ mǐ na ɖó awǎjijɛ lɛ é bǐ sín ali dó mǐɖée alǒ ɖó wǔ zɔ nú bǐ mlɛ́mlɛ́ ǎ .
"biblu dó wusyɛn lanmɛ nú gbejinɔtɔ́ lɛ ɖɔ : “ hǔn , bo ɖu nǔ kpo awǎjijɛ kpo , nu vɛɛn towe kpo xomɛhunhun kpo . ” — nùt . 9 : 7 ."
gbɛɖuɖu alɔkpa tɛ xó 2 timɔtée 3 : 4 ka ɖɔ ?
"15 ðò 2 timɔtée 3 : 4 mɛ ɔ , è dó gesí gbɛɖuɖu gbé nyinya e nɔ byɔ ɖɔ è ni wɔn ya nú mawu é ."
"ðǒ ayi wu ɖɔ wemafɔ ɔ kún ɖɔ ɖɔ mɛ lɛ na yí wǎn nú gbɛɖuɖu hú mawu ó ; mɔ̌ wɛ é ko ɖɔ ɔ , enɛ na xlɛ́ ɖɔ ye yí wǎn nú mawu ɖó bǎ ɖé mɛ ."
"loɔ , é ɖɔ “ hú ye na yí wǎn nú mawu [ alǒ ‘ hú ɖɔ ye na yí wǎn nú mawu , ’ alɛnuwema yɔyɔ̌ ] . ”"
akɔwé ɖé wlan ɖɔ : “ é ɖò wɛn ɖɔ [ wemafɔ ] enɛ kún ɖò ɖiɖɔ wɛ ɖɔ ye yí wǎn nú mawu ɖó bǎ ɖé mɛ ó .
akpágbánúmɛ syɛnsyɛn ɖé wɛ enɛ nyí nú mɛ ɖěɖee ɖò wanyiyi e zɛ xwé wu é ɖó nú gbɛɖuɖu wɛ lɛ é .
xógbe “ yí wǎn nú gbɛɖuɖu ” ɔ sɔgbe tawun xá “ mɛ e . . . vivǐ gbɛmɛ fí tɔn ” nɔ vunbla lɛ é . — luk . 8 : 14 .
kpɔ́ndéwú tɛ jezu ka sɔ́ ɖ’ayǐ ɖò gbɛɖuɖu kpáxwé ?
é yì ‘ alɔwliwli ɖé ’ kpo “ agɔ̌ ɖaxó ɖokpo ” kpo tɛnmɛ .
"( jaan 2 : 1 - 10 ; luk . 5 : 29 ) ðò alɔwliwli ɔ tɛnmɛ ɔ , é bló nùjiwǔ ɖé bo sɔ́ sìn dó huzu vɛɛn , bo dó sú vɛɛn e vɔ é sín dò ."
"hweɖevonu ɔ , é gbɛ́ linlin nǔjlɔjlɔwatɔ́ biblo zɛ xwé wu tɔn e mɛ ɖěɖee mɔ xó ɖɔ dó wutu tɔn , ɖó é ɖu nǔ bo lɛ́ nu vɛɛn wutu é ɖó lɛ é . — luk . 7 : 33 - 36 ."
"17 amɔ̌ , jezu jó éɖée dó nú gbɛɖuɖu gbɛzinzan ǎ ."
"bonu mɛ gègě na dó nɔ gbɛ̀ ɔ , é sɔ́ éɖée jó kpo jlǒ kpo bo dɛ ɖò wuvɛ̌ kú e é kú ɖò yatín jí é nu ."
"jezu ɖɔ nú mɛ ɖěɖee na xwedó afɔdomɛ tɔn lɛ é ɖɔ : “ nǔ nyɔ́ nú mi , hwenu e è wá ɖò mi zun wɛ , bo ɖò mi ɖedó wɛ , bo ɖò nùvú bǐ ɖó dó mi nu wɛ , ɖó nyɛ wutu é ."
"mi j’awǎ , bo hun xomɛ , ɖó ajɔ ɖaxó ɖò te kpɔ́n mi ɖò [ jixwé ] . ðó , mɔ̌ wɛ è ko doya nú gbeyiɖɔ mawu tɔn e jɛ nukɔn nú mi lɛ gbɔn ɔ nɛ . ” — mat . 5 : 11 , 12 ."
"nùkanbyɔ tɛ lɛ ka na d’alɔ mǐ , bɔ mǐ na gbéjé lě dò mǐ yí wǎn nú gbɛɖuɖu sɔ́ é kpɔ́n ?"
18 nɛ̌ mǐ ka sixu gbéjé lě dò mǐ yí wǎn nú gbɛɖuɖu sɔ́ é kpɔ́n gbɔn ?
é na nyɔ́ ɖɔ mǐ ni kanbyɔ mǐɖée ɖɔ : ‘ kplé lɛ kpo sinsɛnzɔ́ kúnnuɖegbe tɔn kpo wɛ ka nɔ gbɔn gudo bɔ ayiɖeɖayi lɛ nɔ jɛ nukɔn nú mì à ?
un ka ɖò gbesisɔmɛ bo na bɔ fɛn dó nyiɖée ɖò nǔ enɛ lɛ kpáxwé ɖó un jló na sɛ̀n mawu wutu à ?
un ka nɔ lin tamɛ kpɔ́n dó lee jehovah na kpɔ́n nǔ e un nɔ cyan dó ɖè ayi ɖ’ayǐ na lɛ é gbɔn é jí à ? ’
"nú mǐ yí wǎn nú mawu nugbǒ ɔ , enyi nǔ e ma nɔ nyɔ́ nukún tɔn mɛ ǎ lɛ é kɛɖɛ wɛ mǐ na nyì alɔ na ǎ , loɔ , mǐ na lɛ́ nyì alɔ nú nǔ e mǐ mɔ ɖɔ é sixu vɛ́ n’i lɛ é . — xà matie 22 : 37 , 38 ."
lee è sixu ðó awǎjijɛ gbɔn é
mɛ ɖětɛ lɛ ma ka sixu ɖó awǎjijɛ jɔ awǎjijɛ gbeɖé ǎ ?
"19 ee gbɛtɔ́ lɛ ko nɔ hɛ̌n mɛ nú xwè 6 000 mɔ̌ gudo dìn é ɔ , gbɛ̀ satáan tɔn sín vivɔnu ko yá ."
"mɛ ɖěɖee ɖó wanyiyi e zɛkpá é nú yeɖée , akwɛ kpo gbɛɖuɖu kpo lɛ é wɛ gɔ́ ayikúngban ɔ jí ."
"akpàkpà nɔ ɖò mɛ enɛ lɛ sɔ́ wɛ dó nǔ e ye sixu ɖó lɛ é wu , bɔ jlǒ yeɖesunɔ tɔn lɛ nɔ ɖò ta ɖò gbɛzán yetɔn mɛ ."
mɛ mɔhun lɛ sixu ɖó awǎjijɛ kpɔ́n gbeɖé ǎ .
"é nyɔ́ wà ɔ , é cí lee ɖɛhanwlantɔ́ ɖɔ gbɔn é ɖɔhun wɛ : ‘ nǔ nyɔ́ nú mɛ e mawu jakɔbu tɔn nyí ganjɛwu na é , mɛ e sɔ́ nukúnɖiɖo tɔn bǐ dó jehovah , mawu tɔn jí é . ’ — ðɛh . 146 : 5 ."
nɛ̌ wǎn yíyí nú mawu ka nɔ hɛn awǎjijɛ wá nú we gbɔn ?
"20 wǎn yí nú mawu ɖò kàn vun wɛ ɖò togun jehovah tɔn mɛ , bɔ xwewu xwewu ɔ , mǐ fɔ́n bo ɖò jijɛji wɛ ."
"enɛ wɛ xlɛ́ ɖɔ axɔsuɖuto mawu tɔn ɖò acɛ kpa wɛ , bɔ zaanɖé dìn ɔ , nyɔna e è ma sixu jlɛ́ ǎ lɛ é na gɔ́ ayikúngban ɔ jí ."
"awǎjijɛ adodwé e na nɔ ayǐ sɔyi é wɛ jlǒ mawu tɔn wiwa nɔ na mɛ , bɔ enɛ tuùntuùn nɔ zɔ́n bɔ mǐ nɔ hɛn xomɛ acɛbǐnɔ ɔ tɔn hun ."
mɛ ɖěɖee nɔ yí wǎn nú jehovah lɛ é na ɖó awǎjijɛ kaka sɔyi !
"ðò xota e na bɔ d’ewu é mɛ ɔ , mǐ na gbéjé jijɔ ɖěɖee wanyiyi cejɛnnabi tɔn nɔ dɔn wá lɛ é kpɔ́n , bo na kpɔ́n lee ye nyí flijɛ jijɔ ɖěɖee mɛsɛntɔ́ jehovah tɔn lɛ nɔ ɖexlɛ́ lɛ é tɔn gbɔn é ."
mɔ vogbingbɔn ɔ ðò gbɛtɔ́ lɛ tɛntin
“ mi na . . . mɔ vogbingbɔn e ɖò hwɛjijɔnɔ lɛ kpodo mɛdídá lɛ kpo tɛntin é . ” — mal .
3 : 18 .
"han lɛ : 127 , 101"
nɛ̌ mǐ ka sixu vɔ́ mǐðée blóðó ðò . . .
linlin e mǐ nɔ ɖó dó mǐɖesunɔ wu é mɛ gbɔn ?
lee mǐ nɔ wà nǔ xá mɛ ɖevo lɛ gbɛn é mɛ gbɔn ?
tagba tɛ togun mawu tɔn ka nɔ mɔ ɖò égbé ?
dotóogán gègě nɔ w’azɔ̌ ɖò fí e jɛmɛji ɖò nǔ gbà ɖè wɛ lɛ é .
"ye nɔ kpé nukún dó azinzɔnnɔ lɛ wu , ɖó ye ba na d’alɔ ye wutu ."
"é ɖò mɔ̌ có , nú ye ɖò mɔ̌ wà wɛ ɔ , ye ɖó na cyɔn alɔ yeɖée jí , bo ma wá sɔ́ azɔn e gblé wɛ ye ɖè é ó ."
"ðò ali ɖokpo ɔ nu ɔ , mǐ mɛ gègě ɖò kpɔ́ lobo lɛ́ ɖò azɔ̌ wà xá mɛ ɖěɖee linlin yetɔn kpo jijɔ yetɔn lɛ kpo ma sɔgbe xá jijɔ mawu tɔn lɛ ǎ é wɛ ."
enɛ nɔ dó tagba nú mǐ tawun .
"2 ðò azǎn gudogudo tɔn elɔ lɛ mɛ ɔ , gbɛ̀ ɔ gblé tawun ɖò walɔ ɖagbe linu ."
"ðò wema wegɔ e pɔlu sɛ́dó timɔtée é mɛ ɔ , é tinmɛ jijɔ e nɔ dó gesí mɛ ɖěɖee jɛ zɔ nú mawu lɛ é é , ɖɔ jijɔ enɛ lɛ na fɔ́n bo na ɖò jijɛji wɛ ɖò azǎn gudogudo tɔn lɛ mɛ ."
"nugbǒ wɛ ɖɔ ɖó jijɔ enɛ lɛ fɔ́n bo ɖò jijɛji wɛ wutu ɔ , é sixu cí kliwun nú mǐ , amɔ̌ , nùwalɔ kpo linlin mɛ ɖěɖee ɖó jijɔ mɔhun lɛ é tɔn kpo sixu wà nǔ dó mǐ wu . ( nùx ."
"13 : 20 ) ðò xota elɔ mɛ ɔ , mǐ na ɖɔ xó dó lee jijɔ e nɔ ɖè gbɛtɔ́ lɛ xlɛ́ ɖò azǎn gudogudo tɔn elɔ lɛ mɛ é nyí flijɛ jijɔ e togun mawu tɔn ɖó lɛ é tɔn gbɔn é wu ."
"mǐ na lɛ́ mɔ lee mǐ sixu ɖò alɔ dó mɛ ɖevo lɛ wɛ ɖò gbigbɔ lixo fɛɛ cobo ka na lɛ́ cyɔn alɔ mǐɖée ji , bonu jijɔ yetɔn nyanya lɛ ma wá wà nǔ dó mǐ wu ó gbɔn é ."
mɛ ɖětɛ lɛ dó gesí wɛ jijɔ e xó è ɖɔ ɖò 2 timɔtée 3 : 2 - 5 mɛ lɛ é ka ɖè ?
"enɛ gudo ɔ , é slɛ́ jijɔ nyanya ɖěɖee na dó gesí mɛ lɛ ɖò táan enɛ lɛ mɛ é 19 ."
"nǔ e mɛsɛ́dó pɔlu slɛ́ ɖò wema e é sɛ́dó timɔtée é mɛ é ɖɔhun lɛ́ tɔ́n ɖò hlɔmanu lɛ 1 : 29 - 31 mɛ , amɔ̌ , jijɔ ɖěɖee é slɛ́ dó wema e é sɛ́dó timɔtée é mɛ é ɔ , jijɔ ɖěɖee è ma sɔ́ mɔ ɖò fí ɖevo ɖebǔ ɖò akpáxwé biblu tɔn e è wlan dó glɛkigbe mɛ é mɛ ǎ lɛ é ɖ’emɛ ."
"pɔlu bɛ́ jijɔ e ma nyí mawu tɔn ǎ lɛ é síslɛ́ kpo xógbe elɔ kpo , “ gbɛtɔ́ lɛ na nɔ . . . ”"
enɛ xlɛ́ ɖɔ sunnu kpo nyɔnu kpo bǐ wɛ nɔ ɖè jijɔ mɔhun lɛ xlɛ́ .
"é ɖò mɔ̌ có , gbɛtɔ́ lɛ bǐ wɛ nɔ ɖó jijɔ mɔhun lɛ ǎ ."
klisanwun nugbǒ lɛ ɖó jijɔ e gbɔn vo tawun lɛ é . — xà malacíi 3 : 18 .
linlin e mǐ nɔ ðó dó mǐðesunɔ wu é
nɛ̌ a ka sixu jlɛ́ mɛ ɖěɖee nɔ yigo zɛ xwé wu lɛ é gbɔn ?
"4 ee pɔlu ɖɔ ɖɔ mɛ gègě na nɔ yí wǎn nú yeɖée , bo na nɔ yí wǎn nú akwɛ gudo é ɔ , é wlan ɖɔ gbɛtɔ́ lɛ na nɔ mɔ yeɖée , ye na nɔ yigo bo na nɔ yigo zɛ xwé wu ; jijɔ enɛ lɛ nɔ xlɛ́ hwɛhwɛ ɖɔ mɛɖé lin ɖɔ emi hugǎn mɛ ɖevo lɛ , ɖó nǔwukpikpé , ɖɛkpɛ , dɔkun alǒ tɛn e mɛ é ɖè é wu ."
gbɛtɔ́ alɔkpa mɔhun lɛ nɔ jló ɖesu ɖɔ è ni nɔ sí emi bo lɛ́ sɛ̀n emi .
"akɔwé ɖé wlan dó mɛ e goyiyi gɔ́ ayi tɔn mɛ é ɖé wu ɖɔ : “ vɔsakpe kpɛví ɖé ɖò ayi tɔn mɛ , bɔ é nɔ ɖèkɔ́ nú éɖée ɖò finɛ . ”"
"mɛɖé lɛ ɖɔ ɖɔ goyiyi zɛ xwé wu nyla tawun , kaka bɔ mɛ e tlɛ nyí goyitɔ́ e mɔ goyiyi mɔhun ɖò mɛɖé sí ɔ , é nɔ vɛ́ mɔ n’i ."
nɛ̌ mɛ e tlɛ nyí gbejinɔtɔ́ lɛ é ka sixu huzu goyitɔ́ gbɔn ?
5 é ɖò wɛn ɖɔ jehovah nɔ gbɛ́ wǎn nú goyiyi .
é gbɛ́ wǎn nú “ nyiɖokpo wɛ tíìn ” sín linlin ɖiɖó . ( nùx .
6 : 16 - 19 ) goyiyi nɔ sú ali dó mɛ bɔ è nɔ sixu sɛkpɔ mawu ǎ .
( ðɛh . 10 : 4 ) jijɔ awovi tɔn wɛ .
( 1 tim . 3 : 6 ) é blawu ɖɔ jehovah sɛntɔ́ gbejinɔtɔ́ ɖé lɛ tlɛ wá huzu goyitɔ́ .
oziyasi e nyí axɔsu judáa tɔn ɖé é nɔ gbeji nú xwè mɔkpan .
"“ loɔ , ” biblu ɖɔ ‘ ee acɛkpikpa tɔn jinjɔn ayǐ mɔ̌ ɔ , é jɛ gò yí jí , bo sɔ́ éɖée nyì gbě . é sɔ́ nɔ nɔ gbeji nú jehovah , mawu tɔn ǎ . é wá jɛ gbè ɖokpo , bɔ é hun kaka yì jehovah xwégbe , bo jló na dó zalinkpɔ́n zo ɖò vɔsakpe jí . ’"
"nukɔnmɛ ɔ , axɔsu ezekiyasi ɖesu jɛ afɔ tɛ ayǐ jí , amɔ̌ , táan klewun ɖé jɛn é wà mɔ̌ na . — 2 tan 26 : 16 ; 32 : 25 , 26 ."
"etɛ lɛ ka sixu zɔ́n bɔ davidi na huzu goyitɔ́ ? amɔ̌ , etɛwu é ma ka yigo ǎ ?"
"6 mɛɖé lɛ nɔ huzu goyitɔ́ ɖó ye nyɔ́ ɖɛkpɛ , mɛ gègě tuùn ye , ye ɖó nǔwukpikpé hanjiji tɔn , agbɔ̌n ɖò ye wu , alǒ , ye ɖò tɛn ɖaxó mɛ wutu ."
"davidi ɖó nǔwukpikpé enɛ lɛ ɖokpo kpowun ǎ , bǐ wɛ é ɖó , amɔ̌ , é sɔ́ éɖée hwe ɖò gbɛzán tɔn bǐ mɛ ."
daa ce xwédo ɔ kpo hɛnnu tɔn kpo nyí nǔtí ɖò izlayɛli ǎ . mɛ̌ nyɛ ka nyí bo na da axɔsu sín vǐ ? ” ( 1 sam . 18 : 18 ) etɛ ka d’alɔ davidi bɔ é sɔ́ éɖée hwe ?
"enyi davidi ɖó jijɔ , nǔwukpikpé kpo wǔjɔmɛ lɛ kpo ɔ , mawu “ nya ” alǒ sɔ́ éɖée hwe bo ɖ’ayi wutu tɔn wutu wɛ ."
"( ðɛh . 113 : 5 - 8 ) davidi tuùn ɖɔ mawu wɛ nyí tɔn , bɔ emi ɖó nǔ ɖagbe lɛ bǐ . — sɔ́ jlɛ́ dó 1 kɔlɛntinu lɛ 4 : 7 wu ."
etɛ ka na d’alɔ mǐ bɔ mǐ na ɖè mɛɖesɔhwe xlɛ́ ?
"7 davidi ɖɔhun ɔ , mɛ jehovah tɔn lɛ nɔ dó gǎn égbé , bo na ɖè mɛɖesɔhwe xlɛ́ ."
"tuùn e mǐ tuùn ɖɔ jehovah , mɛ e hugǎn mɛ bǐ ɖò wɛkɛ ɔ mɛ é nɔ ɖè jijɔ e nɔ dɔn mɛ bo nyí mɛɖesɔhwe é xlɛ́ é nɔ jiwǔ nú mǐ ."
"( ðɛh . 18 : 35 , nwt ) mǐ nɔ hɛn wěɖexámɛ elɔ e mawu sɔ́ d’ayi mɛ nú pɔlu é ayi mɛ : “ sɔ́ nùblawukúnúmɛ , xomɛnyínyɔ́ , mɛɖesɔhwe , xomɛfífá kpo suúlu kpo dó awu ɖɔhun . ”"
"( kolo . 3 : 12 ) mǐ lɛ́ tuùn ɖɔ wanyiyi ‘ kún nɔ jla ajɔ nú éɖée ó ; é kún ka nɔ yigo ó . ’ ( 1 kɔ . 13 : 4 ) enyi mǐ nɔ sɔ́ mǐɖée hwe ɔ , enɛ sixu zɔ́n bɔ mɛ ɖevo lɛ na sɛkpɔ jehovah ."
"lee asì lɛ na gɔn nu kɛ cobɔ walɔ yetɔn ka na dɔn asú yetɔn nùmaɖitɔ́ lɛ gbɔn é ɔ , mɔ̌ jɛn mɛɖesɔhwe e togun mawu tɔn nɔ ɖexlɛ́ é sixu dɔn mɛ ɖevo lɛ wá gɔ̌n tɔn é nɛ . — 1 pi . 3 : 1 ."
lee mǐ nɔ wà nǔ xá mɛ ðevo lɛ gbɔn é
8 . ( a ) nɛ̌ mɛɖé lɛ ka nɔ kpɔ́n tótlítlí nú mɛjitɔ́ lɛ gbɔn ɖò égbé ? ( b ) etɛ mawuxówema ɔ ka byɔ vǐ lɛ ɖɔ ye ni wà ?
8 pɔlu tinmɛ lee mɛ e ɖò gbɛ̀ ɖò azǎn gudogudo tɔn lɛ mɛ é na nɔ wà nǔ xá yeɖée gbɔn é .
"é wlan ɖɔ ɖò azǎn gudogudo tɔn lɛ mɛ ɔ , vǐ lɛ na nɔ vɛtoli nú mɛjitɔ́ lɛ ."
"nugbǒ wɛ ɖɔ hweɖelɛnu ɔ , wema lɛ , fímu lɛ kpo tuto televiziɔn jí tɔn égbé tɔn lɛ kpo nɔ yí gbè nú nùwalɔ mɔhun lɛ , bo tlɛ nɔ dó wusyɛn tɔn lanmɛ nú mɛ , amɔ̌ , tótlítlí nɔ vɔ́da nú xwédo e nyí tuto mawu tɔn taji ɖé , bo nɔ dɔn gbɛtɔ́ ɖó bǔ hugǎn é ."
é ko nɔ zaan dìn bɔ è mɔ nǔ jɛ nugbodòdó enɛ wu .
"é jɛxa ɖɔ è ni ɖó ayi wu ɖɔ ɖò glɛki hwexónu tɔn ɔ , nú mɛɖé xò mɛjitɔ́ tɔn lɛ ɔ , è nɔ yí acɛ toví tɔn e é ɖó é bǐ sín así tɔn ; sɛ́n hlɔma tɔn xlɛ́ ɖɔ mɛjitɔ́ mɛtɔn lɛ xixo nyla tawun bo cí mɛhuhu ɖɔhun ."
akpáxwé biblu tɔn e è wlan dó ebléegbe mɛ é kpo ee è wlan dó glɛkigbe mɛ é kpo bǐ wɛ byɔ vǐ lɛ ɖɔ ye ni sí mɛjitɔ́ yetɔn lɛ . — tín . 20 : 12 ; efɛ . 6 : 1 - 3 .
etɛ ka na d’alɔ mɛ winnyawinnya lɛ bɔ ye na setónú nú mɛjitɔ́ yetɔn lɛ ?
9 vǐ lɛ sixu nya xɛ ɖò yeɖée jí bonu linlin tótlítlí tɔn ɔ ni ma wà nǔ dó ye wu ó gbɔn nǔ e mɛjitɔ́ yetɔn lɛ ko wà nú ye lɛ é jí linlin tamɛ dó gblamɛ .
"nú mɛ winnyawinnya lɛ nɔ ɖɔ xó ɖagbe dó mɛjitɔ́ yetɔn lɛ wu ɔ , é sixu d’alɔ mɛ winnyawinnya ɖevo lɛ bɔ ye lɔ na ɖó linlin e sɔgbe é dó mɛjitɔ́ ye lɔ tɔn lɛ wu ."
"é ɖò wɛn ɖɔ nú mɛjitɔ́ lɛ ma ɖó wanyiyi jɔwamɔ tɔn nú vǐ yetɔn lɛ ǎ ɔ , é na vɛwǔ ɖɔ vǐ lɛ ni setónú nú ye sín ayi mɛ ."
"ðò alɔ ɖevo mɛ ɔ , nú mɛ winnyawinnya ɖé ɖó ayi wu ɖɔ mɛjitɔ́ emitɔn lɛ ɖó wanyiyi adodwé nú emi ɔ , é nɔ sísɛ́ ɛ bɔ é nɔ wà nǔ e nɔ hɛn xomɛ yetɔn hun lɛ é , é na bo tlɛ nyí hwenu e è tɛ́n ɛ kpɔ́n bonu é na tlitó é ɔ nɛ ."
"austin yí gbè ɖɔ : “ un nɔ tɛ́n kpɔ́n hwɛhwɛ bo na kpá kɛ́n nú nǔ e è ɖó na wà lɛ é có , mɛjitɔ́ ce lɛ ka nɔ na mì alixlɛ́mɛ e ɖò jlɛ̌ jí lɛ é , bo nɔ tinmɛ hwɛjijɔ e wu sɛ́n lɛ dó ɖò ayǐ é , lobo nɔ hun xóɖɔɖókpɔ́ sín ali nyite vaàn ."
enɛ nɔ d’alɔ mì bɔ un nɔ setónú .
"10 , 11 . ( a ) jijɔ nyanya tɛ lɛ ka nɔ xlɛ́ ɖɔ gbɛtɔ́ lɛ kún ɖó wanyiyi nú nɔzo yetɔn lɛ ó ? ( b ) bǎ tɛ mɛ klisanwun nugbǒ lɛ ka nɔ yí wǎn nú nɔzo yetɔn lɛ ɖó ?"
10 pɔlu slɛ́ jijɔ nyanya ɖevo ɖěɖee xlɛ́ ɖɔ mɛ lɛ kún nɔ yí wǎn nú nɔzo yetɔn lɛ ó é .
"é sɔgbe ɖɔ alɔgudokpɛ didó nú mɛ wɛ bɔ dó ‘ tólivívɛ́ nú mɛjitɔ́ lɛ ’ wu , ɖó jijɔ enɛ nɔ ɖè mɛ ɖěɖee xomɛ e mɛ ɖevo lɛ nyɔ́ dó ye wu é ma nɔ sù nukún yetɔn mɛ ǎ lɛ é xlɛ́ ."
"ye na nɔ kú nǔblawu nú mɛ ǎ , lobo na nɔ xlɛ́ ɖɔ emi kún ɖó jlǒ bo na dóhwɛ gbɔ xá mɛ ɖevo lɛ ó ."
"ye na nɔ nyla nu dó mawu wu bo na nɔ sà mɛ ɖu , ye nɔ dó xógbe e zɛkpá lɛ é alǒ mɛzunzun xógbe lɛ nú gbɛtɔ́ lɛ kaka jɛ mawu jí ."
ye na ɖɔ mɛ nǔ alǒ dó jì mɛ ; mɛ e nɔ ɖɔ xó dó hɛn mɛ gblé lɛ é nɔ wà mɔ̌ bo na dó hɛn nyikɔ ɖagbe mɛ ɖevo lɛ tɔn gblé . *
"11 mɛ ɖěɖee nɔ sɛ̀n jehovah lɛ é cí mɛ ɖěɖee ma ɖó wanyiyi égbé ǎ lɛ é ɖɔhun ǎ , ɖó jehovah sɛntɔ́ lɛ ɖó wanyiyi adodwé nú nɔzo yetɔn lɛ ."
hwebǐnu wɛ nǔ enɛ nyí nugbǒ .
"jezu ɖɔ ɖɔ wǎn yíyí nú nɔzo , ee nyí wanyiyi agapê sín alɔkpa ɖé é wɛ nyí sɛ́n taji hugǎn wegɔ e ɖò mɔyizi sɛ́n ɔ mɛ é , é nyí wegɔ ɔ ɖó wǎn yíyí nú mawu wɛ jɛ nukɔn ."
"( mat . 22 : 38 , 39 ) jezu lɛ́ ɖɔ ɖɔ wǎn yíyí nú nɔzo wɛ nyí jujɔ e na ɖè klisanwun nugbǒ lɛ xlɛ́ é ."
"wanyiyi klisanwun tɔn mɔhun ɖó na gbló ada , bɔ è tlɛ na ɖó nú kɛntɔ́ mɛtɔn lɛ ɖesu . — mat . 5 : 43 , 44 ."
nɛ̌ jezu ka ɖè wanyiyi xlɛ́ mɛ ɖevo lɛ gbɔn ?
12 jezu ɖè wanyiyi ɖaxó xlɛ́ mɛ ɖevo lɛ .
é jla wɛnɖagbe e kúnkplá axɔsuɖuto mawu tɔn é nú mɛ lɛ sín toxo ɖé mɛ jɛ ɖevo mɛ .
é fɔ́n mɛkúkú lɛ .
"( luk . 7 : 22 ) mɛ gègě gbɛ́ wǎn nú jezu có , é ka sɔ́ gbɛ̀ éɖesunɔ tɔn jó dó takún yetɔn mɛ ."
wanyiyi maɖóblɔ̌ e jezu ɖó é cí wanyiyi e tɔ́ tɔn ɖexlɛ́ é ɖɔhun pɛ́pɛ́pɛ́ .
"gbɔn gbɛ̀ ɔ bǐ mɛ ɔ , kúnnuɖetɔ́ jehovah tɔn lɛ nɔ ɖè wanyiyi mawu tɔn ɖɔhun xlɛ́ mɛ ɖevo lɛ ."
nɛ̌ wanyiyi e mǐ nɔ ɖexlɛ́ mɛ ɖevo lɛ é ka sixu d’alɔ ye bɔ ye na sɛkpɔ jehovah gbɔn ?
13 wanyiyi e mǐ nɔ ɖexlɛ́ mɛ ɖevo lɛ é nɔ dɔn ye wá tɔ́ mǐtɔn jixwé tɔn ɔ gɔ́n .
"ði kpɔ́ndéwú ɔ , nya ɖé ɖò thaïlande bɔ wanyiyi e é mɔ ɖò nɔví lɛ tɛntin ɖò kpléɖókpɔ́ ɖaxó ɖé hwenu é dɔn ɛ tawun ."
"ee é lɛkɔ bo xwè xwé é ɔ , é byɔ ɖɔ è ni nɔ wá kplɔ́n biblu xá emi azɔn wè ɖò aklunɔzán gbla ɖokpo mɛ ."
"é jla mawuxó nú hɛnnumɔ tɔn lɛ bǐ , bɔ sun ayizɛ́n ɖò kpléɖókpɔ́ ɔ gudo ɔ , è ɖè azɔ̌ n’i bɔ é xà biblu azɔn nukɔntɔn ɖò kpléxɔ axɔsuɖuto ɔ tɔn mɛ ."
"bo na dó gbéjé bǎ e mɛ mǐ nɔ yí wǎn nú mɛ ɖevo lɛ ɖó é kpɔ́n ɔ , mǐ sixu kanbyɔ mǐɖée ɖɔ : ‘ un ka nɔ dó gǎn bo na d’alɔ mɛ ɖevo lɛ ɖò xwédo ce , agun ce kpo sinsɛnzɔ́ ce kpo mɛ à ?"
un ka nɔ dó gǎn bo nɔ kpɔ́n mɛ ɖevo lɛ lee jehovah nɔ wà gbɔn é à ? ’
hla lɛ kpo lɛngbɔví lɛ kpo
kanlin jijɔ tɛ lɛ mɛ gègě ka nɔ ɖexlɛ́ ɖò égbé ? nɛ̌ mɛɖé lɛ ka huzu yeɖée dó ɖagbe jí gbɔn ?
14 jijɔ ɖěɖee mɛ lɛ nɔ ɖexlɛ́ ɖò azǎn gudogudo tɔn lɛ mɛ lɛ é nyí hwɛjijɔ ɖevo ɖěɖee wu klisanwun lɛ ɖó na nɔ zɔ nú mɛ mɔhun lɛ é .
"mɛ ɖěɖee ma nyí mawu gbɛ́tɔ́ ǎ lɛ é na nɔ gbɛ́ wǎn nú ɖagbe wiwa , alǒ , lee lilɛdogbeɖevomɛ ɖevo lɛ lilɛ gbɔn é ɔ , ye na “ nɔ gbɛ́ wǎn nú ɖagbe ” alǒ “ jɛ agɔ dó nǔɖagbewiwa lɛ bǐ . ”"
"ye na nɔ ɖu ɖò yeɖée jí ǎ , bo na nɔ nylahun ."
"mɛɖé lɛ na nɔ lin tamɛ kpɔ́n cobo na nɔ wà nǔ ǎ , alǒ zɔn kplakpla jí bo wà nǔ ."
"15 mɛ gègě ko ɖó kanlin jijɔ mɔhun lɛ wá yì , amɔ̌ dìn ɔ , ye ko huzu gbɛzán yetɔn , bo ɖó jijɔ ɖagbe lɛ ."
"huzuhuzu ɖagbeɖagbe enɛ ɔ , biblu ko ɖɔ ɖ’ayǐ ."
"ðò wemafɔ enɛ lɛ mɛ ɔ , è ɖɔ xó dó kanlin zunkan mɛ tɔn lɛ wu , ɖi hla lɛ kpo kinnikinni lɛ kpo , bɔ ye ɖò fífá mɛ lɛngbɔví kpo nyibuví kpo ee nyí xwégbe kanlin lɛ é ɖɔhun ."
"ðǒ ayi wu ɖɔ fífá mɛ e ye ɖè é na gbakpé fí bǐ , ‘ ɖó jehovah tuùntuùn na gɔ́ tò ɔ . ’"
"( eza . 11 : 9 ) ðó kanlin lɛ ma sixu kplɔ́n nǔ dó jehovah wu ǎ wutu ɔ , gbɛtɔ́ lɛ wɛ nǔɖɔɖ’ayǐ enɛ sín jijɛnu ɖò gbigbɔ kpáxwé kàn ."
nugbodòdó biblu tɔn lɛ zinzan nɔ huzu gbɛzán mɛtɔn !
nɛ̌ biblu ka d’alɔ gbɛtɔ́ lɛ bɔ ye huzu mɛ alɔkpa e ye nyí é gbɔn ?
"16 mɛ gègě tíìn bo nylahun hla ɖɔhun ɖ’ayǐ , amɔ̌ dìn ɔ , ye nɔ nɔ fífá mɛ xá mɛ ɖevo lɛ ."
"mɛ ɖěɖee wá tuùn jehovah bo nɔ sɛ̀n ɛ lɛ é cí mɛ ɖěɖee nyí mawu sɛntɔ́ ɖò nukúnta bo ka nɔ gbɛ́ nǔ e nyí hlɔnhlɔn titewungbe nú sinsɛn ɔ , bo nɔ wà nǔ cí ɖɔ ye ɖò mawu sɛ̀n wɛ bɔ nùwalɔ yetɔn ka nɔ xlɛ́ nǔ vo lɛ é ɖɔhun ǎ ."
"é nyɔ́ wà ɔ , mɛ ɖěɖee nylahun ɖ’ayǐ lɛ é “ sɔ́ mɛ yɔyɔ̌ e mawu bló , bɔ é cí éɖesunɔ ɖɔhun ɔ dó ."
"4 : 23 , 24 ) nǔ e mɛ lɛ nɔ kplɔ́n dó mawu wu é nɔ zɔ́n bɔ ye nɔ mɔ ɖɔ emi ɖó na huzu sɔgbe xá nugbodòdó tɔn lɛ ."
"é nɔ sísɛ́ ye bɔ ye nɔ huzu nǔ e ye ko ɖi nǔ na lɛ é , jijɔ yetɔn lɛ kpo nùwalɔ yetɔn kpo ."
"huzuhuzu enɛ lɛ nɔ bɔkun ǎ , amɔ̌ , gbigbɔ mímɛ́ mawu tɔn sixu d’alɔ mɛ ɖěɖee jló nugbǒ nugbǒ bo na wà jlǒ mawu tɔn lɛ é ."
“ lɛkɔ sín gbɛtɔ́ mɔhun lɛ gudo ”
nɛ̌ mǐ ka sixu ɖó wǔ zɔ nú mɛ ɖěɖee ma ɖó jijɔ mawu tɔn ǎ lɛ é bonu ye ma wà nǔ dó mǐ wu ó gbɔn ?
17 vogbingbɔn e ɖò mɛ ɖěɖee nɔ sɛ̀n mawu kpo mɛ e ma nɔ wà mɔ̌ ǎ lɛ é kpo tɛntin é fɔ́n bo ɖò wě jɛ wɛ .
mǐ mɛ ɖěɖee ɖò mawu sɛ̀n wɛ lɛ é ɖó na cɔ́ mǐɖée bonu jijɔ gblégblé mɛ ɖevo lɛ tɔn ni ma wá wà nǔ dó mǐ wu ó .
"mǐ nɔ wà nùnywɛnú bo nɔ xwedó wěɖexámɛ e gosin mawu gɔ́n , bo ɖɔ ɖɔ mǐ ni lɛkɔ sín gbɛtɔ́ ɖěɖee xó è ɖɔ ɖò 2 timɔtée 3 : 2 - 5 mɛ lɛ é gudo é ."
é ɖò wɛn ɖɔ mǐ kún sixu nyì alɔ nú mɛ ɖěɖee ma ɖó jijɔ mawu tɔn ǎ lɛ é bǐ mlɛ́mlɛ́ ó .
"é sixu byɔ ɖɔ mǐ ni w’azɔ̌ kpo ye kpo , yì wemaxɔmɛ xá ye , alǒ , nɔ kpɔ́ kpo ye kpo ."
"amɔ̌ , mǐ sixu nyì alɔ nú dɔn e linlin yetɔn lɛ sixu dɔn mǐ é kpo nǔ wiwa ye ɖɔhun kpo ."
"cobonu mǐ ka na ɖó kancica mɔhun ɔ , mǐ ɖó na nɔ kplɔ́n biblu bo na nɔ dó gbɛ̌ xá mɛ ɖěɖee kanɖeji bo na sɛ̀n jehovah lɛ é ."
nɛ̌ lee mǐ nɔ ɖɔ xó gbɔn é kpo nùwalɔ mǐtɔn kpo ka nɔ hɛn lè wá nú mɛ ɖevo lɛ ɖò gbigbɔ lixo gbɔn ?
18 mǐ ɖó na lɛ́ dó gǎn bo d’alɔ mɛ ɖevo lɛ ɖò gbigbɔ lixo .
"nɔ zán ali e hun nú we lɛ é dó ɖekúnnu , byɔ jehovah ɖɔ é ni d’alɔ we nú a na ɖɔ nǔ e sɔgbe é ɖò hwetɔnnu ."
mǐ ɖó na nɔ ɖexlɛ́ mɛ ɖevo lɛ ɖɔ kúnnuɖetɔ́ jehovah tɔn lɛ wɛ nú mǐ .
"nú mǐ nɔ wà mɔ̌ ɔ , walɔ ɖagbe mǐtɔn lɛ na kpa susu nú mawu , é na nyí mǐɖesu ǎ ."
"è ko kplɔ́n mǐ ɖɔ “ mǐ ni jó gbɛ̀ nyanya zinzan kpo jlǒ gbɛmɛ fí tɔn lɛ kpo dó , bo nɔ wà nǔ e sɔgbe é , bo na nɔ zán gbɛ̀ jlɔjlɔ , lobo na nɔ gbeji nú mawu . ”"
"( ti . 2 : 11 - 14 ) enyi mǐ nɔ zán gbɛ̀ ɖò ali e nɔ nyɔ́ mawu nukúnmɛ é nu ɔ , mɛ ɖevo lɛ na ɖó ayi mǐ wu , bɔ ɖé lɛ ɖò ye mɛ tlɛ sixu ɖɔ : “ mǐ jló na xwedó mi , ɖó mǐ sè ɖɔ mawu ɖò kpɔ́ xá mi . ” — zak . 8 : 23 ."
xókwin glɛkigbe tɔn e è lilɛ dó “ jidómɛ ” alǒ “ hwɛdómɛ ” é wɛ nyí di·aʹbo·los ; è zán xókwin enɛ ɖò biblu mɛ bɔ é nyí tɛnmɛ nyikɔ ɖé nú satáan ee nyí jidómawutɔ́ ɔ é .
è ka nɔ zán nugbodòdó e ɖò mɔyizi sɛ́n ɔ mɛ lɛ é dóó dó gbò adɔn ayihɔngbe ayihɔngbe tɔn ɖěɖee yì hwɛ nukɔn ɖò izlayɛli hwexónu tɔn lɛ é à ?
"ɛɛn , è nɔ zán ɖò hweɖelɛnu ."
mǐ ni ɖɔ xó dó kpɔ́ndéwú ɖokpo jí .
"sɛ́nflínmɛ 24 : 14 , 15 ɖɔ : ‘ mɛ e ɖò azɔ̌ wà nú mi wɛ ɔ , enyi mɛ ɔ nyí mɛmaɖómɛɖé kpo é nyí wamamɔnɔ kpo ɔ , mǐ ɖó na táfú i ǎ ."
"mi ma nú é jɛ hwɛ mitɔn nú jehovah ó , ɖó hwɛ wɛ é na nyí , bo nɔ kɔ nú mi . ’"
é cí ɖɔ é kún kpéwú bo mɔ jinukún nabi e sín gbeta kɔn è wá ɖɔ é na mɔ ɖò kéze ɔ mɛ é ó ɖɔhun .
gbɛ̌ ce e kpo nyì kpo ɖò nǔkún ya wɛ ɖò hwesivɔ gbè hwenɛnu lɛ é bǐ na ɖekúnnu . . . ɖɔ nugbǒ wɛ nyí xó e un ɖɔ é .
xomɛvɔnɔ wɛ nú mì bɔ un hu hwɛ ɖebǔ ǎ . . . .
"enyi tokpɔngán ɔ ma wà azɔ̌ e nyí étɔn é bo lɛkɔ nú awu ɖaxó nyɛ mɛsɛntɔ́ towe tɔn ǎ hǔn , hwɛ ni kú nǔblawu nú mì bo wà mɔ̌ !"
"nú nyɛ mɛsɛntɔ́ towe sín awu ɖaxó ɔ ma ɖò así ce ǎ ɔ , a ɖó na bla alɔ dó wu kpowun ǎ . ”"
"hwɛylɔylɔ enɛ ɔ , é nyí “ kɔlilɛ nú [ awu ɖaxó ] glezɔwatɔ́ e ko jɛ ɖɔkplɛ mɛ é ɖé tɔn xó kɛɖɛ ɖɔ nú mǐ wɛ é ɖè ǎ , ” wɛ hwenuxó wlantɔ́ simon schama ɖɔ ."
"“ é lɛ́ xlɛ́ ɖɔ hwɛylɔtɔ́ ɔ tuùn nùɖé lɛ dó sɛ́n biblu tɔn lɛ wu , ɖò taji ɔ , gbeɖiɖe ɖěɖee ɖò levíi ví lɛ kpo sɛ́nflínmɛ kpo mɛ , bo gbɛ́ ɖɔ è ma doya nú wamamɔnɔ lɛ ó é . ”"
2 - 8 avril 2018
9 - 15 avril 2018
"8 a ka tuùn jehovah lee nɔwée , daniyɛli kpo jɔbu kpo tuùn i gbɔn é à ?"
etɛ ka d’alɔ ye bɔ ye nɔ gbeji bo lɛ́ setónú ?
"nɛ̌ ye ka wá tuùn jehovah ganji , bɔ é sín enɛ wu bɔ nǔ ɖebǔ ma sixu wà nǔ dó gbeji e ye ɖè é wu ǎ gbɔn ?"
xota wè elɔ lɛ na gbajɛ̌mɛ nú nùkanbyɔ enɛ lɛ .
13 tan gbɛzán tɔn : jehovah kpé nǔ bǐ wu
16 - 22 avril 2018
18 etɛ ka nyí tinmɛ è ni nyí gbɛtɔ́ gbigbɔ tɔn tɔn ?
23 - 29 avril 2018
"23 yì nukɔn , bo huzu gbɛtɔ́ gbigbɔ tɔn ðé !"
"ðò xota nukɔntɔn ɔ mɛ ɔ , mǐ na mɔ nǔ e gbɛtɔ́ gbigbɔ tɔn nyínyí nyí é kpo nǔ e gbɛtɔ́ gbigbɔ tɔn lɛ sixu kplɔ́n mǐ é kpo ."
"enɛ gudo ɔ , ɖò xota wegɔ ɔ mɛ ɔ , mǐ na ba dò nú lee mǐ sixu tɛ́n kpɔ́n bo nyí gbɛtɔ́ gbigbɔ tɔn , lobo ɖè enɛ xlɛ́ ɖò gbɛzinzan mǐtɔn ayihɔngbe ayihɔngbe tɔn mɛ gbɔn é ."
28 awǎjijɛ : jijɔ e mawu nɔ na mɛ é ðé
"ði nǔ , bo lɛ́ setónú nɔwée , daniyɛli kpo jɔbu kpo ðɔhun"
"‘ gbeji e nɔwée , daniyɛli kpo jɔbu kpo nɔ ɔ jɛn na zɔ́n bɔ ye na hwlɛn gbɛ̀ yeɖée tɔn gán . ’ — ezek ."
14 : 14 .
"han lɛ : 89 , 119"
ali tɛ lɛ nu a ka na dó gǎn bo ði nǔ mɛ elɔ lɛ ðɔhun ðè ?
daniyɛli .
jɔbu .
"1 , 2 . ( a ) etɛwu mǐ ka sixu mɔ akɔnkpinkpan ɖò kpɔ́ndéwú nɔwée , daniyɛli kpo jɔbu kpo tɔn mɛ ? ( b ) ninɔmɛ tɛ lɛ mɛ ezekiyɛli ka wlan xó e ɖò ezekiyɛli 14 : 14 mɛ é ɖè ?"
"a ðò mɛtɛnkpɔn ɖé lɛ , ɖi azɔn , akwɛyózó alǒ yadonumɛ ɖí xwi xá wɛ vlafo wɛ à ?"
é nɔ vɛwǔ nú we hweɖelɛnu bɔ a na kpó ɖò awǎjijɛ e a nɔ ɖó ɖò jehovah sinsɛn mɛ é ɖó wɛ wɛ à ?
"enyi mɔ̌ ɔ , kpɔ́ndéwú nɔwée , daniyɛli kpo jɔbu kpo tɔn na na akɔnkpinkpan we ."
"ye nyí gbɛtɔ́ hwɛhutɔ́ , bo gbɔn wuvɛ̌ e mǐ nɔ mɔ ɖò égbé lɛ é gègě mɛ , ɖé lɛ ɖò wuvɛ̌ enɛ lɛ mɛ bo tlɛ sɔ́ gbɛ̀ yetɔn ɖó axɔ́ nu ."
"é ɖò mɔ̌ có , ye zunfan gbejininɔ yetɔn , bo huzu kpɔ́ndéwú nùɖiɖi kpo tónúsíse kpo tɔn ɖò mawu nukúnmɛ . — xà ezekiyɛli 14 : 12 - 14 ."
"2 ezekiyɛli wlan xógbe e nyí xota e jí mǐ ɖò xó ɖɔ dó wɛ é ɖò babilɔnu ɖò 612 j.h.m . * ( ezek . 1 : 1 ; 8 : 1 ) jeluzalɛmu , toxo gǔfɔndómawujitɔ́ ɔ sín kún súsú dó xó e è ɖɔ ɖ’ayǐ é sín jijɛnu ko sɛkpɔ , nǔ nyí mɔ̌ ɖò 607 j.h.m . mɛ klewun ɖé jɛn lin tamɛ dó jujɔ nɔwée , daniyɛli kpo jɔbu kpo tɔn jí , bɔ è ɖó wuntun nukɔn nú ye bɔ ye na gán ."
"( ezek . 9 : 1 - 5 ) jelemíi , baluki , evɛdi - mɛlɛki kpo hlekavu ví lɛ kpo ɖò ye mɛ klewun enɛ lɛ mɛ ."
"3 mɔ̌ ɖokpo ɔ ɖò égbé ɔ , mɛ ɖěɖee jehovah kpɔ́n dó mɔ mɛ e hwɛ ɖě ma ɖò kɔ na ǎ , bɔ ye cí nɔwée , daniyɛli kpo jɔbu kpo ɖɔhun lɛ é kɛɖɛ wɛ è na ɖó wuntun bɔ ye na gán hwenu e è na sú kún dó nú gbɛ̀ elɔ é . ( nǔɖe ."
"7 : 9 , 14 ) enɛ wu ɔ , mi nú mǐ ni kpɔ́n nǔ e wu jehovah kpɔ́n mɛ enɛ lɛ dó mɔ kpɔ́ndéwú nǔjlɔjlɔwiwa tɔn é ."
"hwenu e mǐ na ɖò xó ɖɔ dó ye mɛ ɖokpo ɖokpo jí wɛ é ɔ , mǐ na sɔ́ ayi ɖó ( 1 ) wuvɛ̌ e mɛ ye gbɔn dín lɛ é kpo ( 2 ) lee mǐ sixu ɖi nǔ bo lɛ́ setónú ye ɖɔhun gbɔn é kpo jí ."
nɔwée nɔ gbeji bo lɛ́ setónú nú xwè kanweko donu tɛnnɛ
wuvɛ̌ tɛ lɛ mɛ nɔwée ka gbɔn ? etɛwu dɛ e é dɛ é ka jiwǔ ?
4 wuvɛ̌ e mɛ nɔwée gbɔn dín lɛ é .
"ðò daagbo daagbo nɔwée tɔn henɔci hwenu ɔ , gbɛtɔ́ lɛ gbɛ́ hɛn tawun ."
ye tlɛ nɔ ɖɔ “ xó baɖabaɖa ” dó jehovah wu .
"( ju . 14 , 15 ) dakaxixo fɔ́n bo ɖò jijɛji wɛ ."
"ðò nɔwée hwenu ɔ , “ daka kpé ayikúngban ɔ bǐ jí . ”"
"wɛnsagun nyanya lɛ sɔ́ gbɛtɔ́ gbaza dó , bo da asì , bɔ ye jì wɛnsagun adaɖé , gbɛtɔ́ adaɖé ee nyla hun lɛ é . ( bǐb ."
"6 : 2 - 4 , nwt ; bǐb . 6 : 11 , 12 ) amɔ̌ , nɔwée gbɔn vo ."
"nɔwée ɔ , è nɔ mɔ nǔ jɛ dò ɖě ɖɔ dó éyɛ wu ǎ ; é nɔ yì xá mawu . ’ — bǐb ."
5 mǐ ni lin tamɛ dó nǔ e ɖɔ wɛ xó enɛ ɖé dó nya nǔjlɔjlɔwatɔ́ enɛ wu é jí .
nɔwée yì xá mawu ɖò gbɛ̀ nyanya enɛ e jɛ nukɔn nú sinvɔgbɛ ɔ é mɛ nú xwè 70 alǒ xwè 80 e mɛ gègě nɔ nɔ gbɛ̀ xɔ ɖò égbé é kpowun ǎ .
é nɔ gbɛ̀ ɖò gbɛ̀ enɛ mɛ nú xwè ɖibla yì 600 !
"( bǐb . 7 : 11 ) é ka tlɛ mɔ agun e mɛ mawu sɛntɔ́ hàtɔ́ lɛ ɖè lee mǐdɛɛ lɛ mɔ gbɔn ɖò égbé é , bonu ye na nɔ gudo n’i ɖò gbigbɔ lixo ǎ ; é ɖò wɛn ɖɔ nɔví tɔn lɛ ɖě kún tlɛ nyí mawu sɛntɔ́ ó . *"
ali tɛ lɛ nu nɔwée ka ɖè akɔnkpinkpan ɖaxó xlɛ́ ɖè ?
"6 nɔwée zán gbɛzán ɖagbe kpowun ǎ ; é nɔ lɛ́ ɖɔ “ lee mawu ba ɖɔ [ mɛ lɛ ] ni zán gbɛ̀ gbɔn ɔ sín xó ” kpo akɔnkpinkpan kpo , bo nɔ ɖè nùɖiɖi e é ɖó nú jehovah é xlɛ́ ɖò agbawungba ."
( 2 pi . 2 : 5 ) mɛsɛ́dó pɔlu wlan ɖɔ : “ é ɖó hwɛ nú gbɛ̀ ɔ . . . gbɔn nùɖiɖi e é ɖó ɔ gblamɛ . ”
"( ebl . 11 : 7 ) é ɖò wɛn ɖɔ mɛ lɛ cá nú nɔwée , bo lɛ́ doya n’i , ye tlɛ sixu ko gblɔ́n adǎn n’i ɖɔ emi na xò daka wǔ tɔn ."
"amɔ̌ , ‘ xɛsi ɖi nú gbɛtɔ́ ’ wà nǔ dó wǔ tɔn ǎ ."
"( nùx . 29 : 25 ) é nyɔ́ wà ɔ , é ɖó akɔnkpinkpan e jehovah nɔ na mɛsɛntɔ́ tɔn gbejinɔtɔ́ lɛ é ."
"hwenu e nɔwée ɖò tɔjihun ɖaxó ɔ bló wɛ é ɔ , wuvɛ̌ tɛ lɛ é ka mɔ ?"
"7 ee nɔwée yì xá mawu nú xwè kanweko donu atɔ́ɔ́n jɛji gudo é ɔ , jehovah ɖɔ n’i ɖɔ é ni bló tɔjihun ɖaxó ɖé bá dó hwlɛn gbɛtɔ́ lɛ kpo kanlin lɛ kpo gán . ( bǐb ."
"5 : 32 ; 6 : 14 ) enyi è na bo sɔ́ tɔjihun ɔ kɔ́kɔ́ɖɔ́kɔ́ biblo ɔ , é ko bɔwǔ ǎ , bɔ è na lɛ́ wá ɖɔ wuvɛ̌ ɖevo lɛ tɔn ."
é ɖò wɛn ɖɔ nɔwée tuùn ɖɔ azɔ̌ enɛ na zɔ́n bɔ è na cá nú emi bo na lɛ́ doya nú emi .
“ é bló lee mawu ɖɔ n’i gbɔn ɔ pɛ́pɛ́pɛ́ . ” — bǐb .
6 : 22 .
ali tɛ lɛ nu nɔwée ka ɖeji dó jehovah wu ɖɔ é nyí nukúnkpémɛwutɔ́ emitɔn ɖè ?
8 wuvɛ̌ ɖevo e nɔwée mɔ é wɛ nyí ɖɔ é na kpé nukún dó asì tɔn kpo vǐ tɔn lɛ kpo wu ɖò agbaza lixo .
"jɛ nukɔn nú sinvɔgbɛ ɔ , gbɛtɔ́ lɛ nɔ w’azɔ̌ syɛnsyɛn tawun cobo nɔ mɔ nùɖuɖu , nɔwée lɔ ka yì ɖ’emɛ ǎ . ( bǐb ."
"5 : 28 , 29 ) é ɖò mɔ̌ có , é sɔ́ gbɛzán tɔn bǐ ɖó nǔ agbaza tɔn lɛ jí ǎ , mawu jí wɛ é sɔ́ ɖó ."
"hwenu e é tlɛ ɖò tɔjihunzɔ́ e ɖu xwè 40 alǒ 50 mɔ̌ ɖò así tɔn é kɔn é ɔ , é sɔ́ ayi tɔn ɖó nǔ gbigbɔ tɔn lɛ jí ."
é lɛ́ wà mɔ̌ nú xwè 350 ɖevo ɖò sinvɔgbɛ ɔ gudo .
( bǐb . 9 : 28 ) kpɔ́ndéwú nùɖiɖi kpo tónúsíse kpo tɔn ɖagbe ɖé wɛ nyí enɛ bɔ é sɔ́ ɖ’ayǐ !
"9 , 10 . ( a ) nɛ̌ mǐ ka sixu ɖi nǔ , bo lɛ́ setónú nɔwée ɖɔhun gbɔn ? ( b ) etɛ jehovah ka nɔ lin dó mɛ e nɔ zunfan nugbodòdó tɔn lɛ é bǐ wu ?"
"9 lee mǐ sixu ɖi nǔ , bo lɛ́ setónú nɔwée ɖɔhun gbɔn é ."
"mǐ nɔ wà mɔ̌ gbɔn nǔ elɔ lɛ wiwa gblamɛ : mǐ nɔ nɔ gudo nú hwɛjijɔ mawu tɔn , nɔ nyí gbɛ̀ satáan tɔn tɔn ǎ , bɔ nǔ axɔsuɖuto ɔ tɔn lɛ nɔ mya nukún nú mǐ jɛ nukɔn ."
"( mat . 6 : 33 ; jaan 15 : 19 ) é ɖò wɛn ɖɔ é nɔ sín gbɛzinzan mǐtɔn wu , bɔ gbɛ̀ ɔ nɔ gbɛ́ wǎn nú mǐ ."
"nugbǒ ɔ , lee mǐ nɔ jɛhun dó sɛ́n mawu tɔn lɛ jí ( ɖi ɖěɖee kúnkplá alɔwliwli kpo nùblibliwiwa kpo lɛ é ) gbɔn é ko zɔ́n bɔ è ɖɔ nǔ agɔ lɛ dó mǐ wu ɖò tò ɖé lɛ mɛ ."
"é ɖò mɔ̌ có , nɔwée ɖɔhun ɔ , mawu wɛ mǐ nɔ ɖi xɛsi na , é nyí gbɛtɔ́ ǎ ."
"mǐ tuùn ɖɔ éɖokponɔ wɛ na na gbɛ̀ mavɔmavɔ mǐ . — luk . 12 : 4 , 5 ."
10 bɔ hwɛ ka lo ?
"enyi mɛ lɛ na bo tlɛ ɖò cícá nú we wɛ , alǒ ɖò xó mɔ ɖɔ dó wǔ we wɛ , kabǐ enyi akwɛyózó ɖò nùɖiɖi e a ɖó nú nukúnkpémɛwutɔ́ towe é tɛnkpɔn wɛ ɔ , a ka na kpó ‘ ɖò mawu yì xá wɛ ’ à ?"
"enyi a ɖi nǔ , bo lɛ́ setónú nɔwée ɖɔhun ɔ , a sixu ɖeji ɖɔ jehovah na kpé nukún wǔ we . — fili . 4 : 6 , 7 ."
daniyɛli nɔ gbeji bo lɛ́ setónú ðò toxo nyanya ðé mɛ
wuvɛ̌ ɖaxó tɛ daniyɛli kpo xɔ́ntɔn tɔn atɔn lɛ kpo ka mɔ ɖò babilɔnu ?
11 wuvɛ̌ e mɛ daniyɛli gbɔn dín lɛ é .
"daniyɛli nɔ kannumɔgbenu ɖò babilɔnu , toxo ɖé wɛ bɔ vodunsinsɛn kpo awovinúwiwa kpo gɔ́ ."
"gɔ́ na ɔ , babilɔnunu lɛ nɔ mɔ yɛ ɖě ɖò jwifu lɛ ta ǎ , bo nɔ cá ye kpo mawu yetɔn jehovah kpo ko . ( ðɛh ."
"gɔ́ na ɔ , nukún ɖò daniyɛli kpo xɔ́ntɔn tɔn atɔn lɛ ( hananiya , micaɛli , azalya ) kpo jí dìn , ɖó è na kplɔ́n azɔ̌ ye bonu ye na w’azɔ̌ nú axɔsu ɔ ."
nǔ e ye na ɖu é tlɛ lɛ ɖó nyǐ .
"daniyɛli jló na “ kpɔ́n dó nùɖuɖu e axɔsu ɔ nɔ ɖu ɔ kpo vɛɛn e é nɔ nu ɔ kpo wu bo na hɛn [ é ] ɖée blí [ ǎ ] . ” — dan . 1 : 5 - 8 , 14 - 17 ."
12 . ( a ) jijɔ ɖagbe tɛ lɛ daniyɛli ka ɖexlɛ́ ? ( b ) nukún tɛ jehovah ka sɔ́ dó kpɔ́n daniyɛli na ?
12 nǔ ɖevo e lɛ́ vɛwǔ nú daniyɛli é sixu ko kúnkplá nǔwukpikpé bunɔ e é ɖó bɔ é sín enɛ wu bɔ é mɔ wǔjɔmɛ bunɔ ɖé lɛ é .
"( dan . 1 : 19 , 20 ) amɔ̌ , é kpɔ́n dó enɛ wu bo huzu goyitɔ́ , bo nɔ zyan vǎ dó linlin tɔn lɛ jí ǎ , é nyɔ́ wà ɔ , é sɔ́ éɖée hwe bo nɔ nɔ jlɛ̌ jí , lobo nɔ sɔ́ susu e jɛxa jehovah é n’i hwebǐnu ."
"( dan . 2 : 30 ) hwenu e daniyɛli kpò ɖò winnyawinnya mɛ é wɛ jehovah mɔ ɖɔ é jɛxa bɔ è na lɛ́n ɛ dó mɛ e ɖó kpɔ́ndéwú ɖagbe ɖò nǔjlɔjlɔwiwa linu lɛ é sín ahwan mɛ , bo xá ɛ dó nɔwée kpo jɔbu kpo sín hǎ ."
jiɖe e mawu ɖó dó daniyɛli wu é ka sɔgbe à ?
ganji .
daniyɛli nɔ gbeji bo lɛ́ setónú kaka jɛ vivɔnu gbɛzán tɔn tɔn .
"nugbǒ ɔ , xwè tɔn na ko ɖibla yì 100 hwenu e wɛnsagun mawu tɔn ɖɔ xó elɔ n’i kpo akpàkpà sɔ́ mɛ kpo é : “ daniyɛli , hwi mɛ e mawu yí wǎn na ɔ . ” — dan . 10 : 11 ."
nɛ̌ daniyɛli ka sixu ko nyí nyɔna ɖé nú jwifu gbɛ̌ tɔn lɛ gbɔn ?
"13 ðó nǔ daniyɛli tɔn nyɔ́ mawu nukúnmɛ wutu ɔ , é bló bɔ è sɔ́ ɛ gǎn ɖaxó ɖokpo ɖò acɛkpikpa babilɔnu , mɛdi kpo pɛsi kpo tɔn mɛ ."
"( dan . 1 : 21 ; 6 : 2 , 3 ) vlafo jehovah tò nǔ lɛ gbɔn mɔ̌ , bonu daniyɛli na dó sixu nyí nyɔna ɖé nú togun éɖesunɔ tɔn , lee jozɛfu nyí gbɔn ɖò ejipu , bɔ ɛsitɛ́ɛ kpo maadocée kpo nyí ɖò pɛsi é ɖɔhun . * ( dan . 2 : 48 ) kpɔ́n lee nǔ enɛ na ko dó gbɔ nú jwifu kannumɔ lɛ , kaka jɛ ezekiyɛli jí sɔ , hwenu e ye mɔ alɔ jehovah tɔn ɖò nǔ enɛ mɛ é !"
jehovah na kpɔ́n mɛ e tɛ́ dó gbejininɔ yetɔn wu lɛ é dó mɔ mɛ e é yí wǎn na lɛ é ( kpɔ́n akpáxwé 14gɔ́ ɔ kpo 15gɔ́ ɔ kpo )
"14 , 15 . ( a ) ali tɛ lɛ nu ninɔmɛ mǐtɔn lɛ ka cí daniyɛli tɔn ɖɔhun ɖè ? ( b ) etɛ mɛjitɔ́ daniyɛli tɔn lɛ sín kpɔ́ndéwú ka sixu kplɔ́n mɛjitɔ́ égbé tɔn lɛ ?"
"14 lee mǐ sixu ɖi nǔ , bo lɛ́ setónú daniyɛli ɖɔhun gbɔn é ."
"égbé ɔ , mǐ nyí jonɔ ɖò gbɛ̀ e babilɔnu ðaxó ɔ , ee nyí kplékplé sinsɛn nùvú lɛ tɔn , bo nyí “ awovi lɛ sín nɔtɛn ” é hɛn gblé ɖò walɔ ɖagbe kpo gbigbɔ kpo lixo é mɛ ."
"( nǔɖe . 18 : 2 ) enɛ wu ɔ , mǐ lɔ nɔ gbɔn vo bɔ mɛ lɛ tlɛ nɔ ko mǐ ."
"enyi mǐ nɔ sɔ́ mǐɖée hwe , bo nɔ ɖeji dó wǔ tɔn kpo tónúsíse kpo ɔ , mǐ na xɔ akwɛ n’i bɔ é na yí wǎn nú mǐ lɔ . — ajée 2 : 7 , nwt ."
15 kpɔ́ndéwú mɛjitɔ́ daniyɛli tɔn lɛ tɔn sixu kplɔ́n nǔ mɛjitɔ́ lɛ .
"nǔnyanyawiwa gbakpé ɖò judáa hwenu e daniyɛli kpò ɖò vǔ bǐ é có , é ka sù bo yí wǎn nú mawu ."
é ɖò wɛn ɖɔ enɛ kún nyí nǔkpédónǔnu ɖé kpowun ó .
mɛjitɔ́ tɔn lɛ kplɔ́n ɛ ganji wutu wɛ .
"( nùx . 22 : 6 ) nyikɔ daniyɛli e mɛjitɔ́ tɔn lɛ sun i , bɔ tinmɛ tɔn nyí “ mawu wɛ nyí hwɛɖɔtɔ́ ce ” é xlɛ́ ɖɔ ye nɔ ɖó sísí nú mawu ."
( efɛ .
6 : 4 ) mi ni nɔ lɛ́ xoɖɛ kpo ye kpo bo nɔ lɛ́ xoɖɛ dó ta yetɔn mɛ .
"enyi mi ɖò gǎn dó wɛ bo na sɔ́ nugbǒ biblu tɔn lɛ dó ayi yetɔn mɛ hǔn , nyɔna jehovah tɔn byɔ wɛ mi ɖè nɛ . — ðɛh . 37 : 5 ."
jɔbu nɔ gbeji bo lɛ́ setónú hwenu e é jɛ dɔkun bo lɛ́ wá jɛ hɛ̌n é
ninɔmɛ vovo tɛ lɛ mɛ jɔbu ka gbɔn dín ?
16 wuvɛ̌ e mɛ jɔbu gbɔn dín lɛ é .
ninɔmɛ vovo wè mɛ wɛ jɔbu gbɔn ɖò gbɛzán tɔn mɛ .
"cobonu é na byɔ tɛnkpɔn mɛ ɔ , é wɛ nyí “ nya nukúnɖeji ɖaxó bǐ e ɖò tò ɖěɖee ɖò zǎnzǎnhweji nú judɛɛn tɔ̀ ɔ lɛ é . ” ( jɔb ."
"1 : 3 ) é jɛ dɔkun , bɔ mɛ gègě tuùn i , bɔ è nɔ ɖó sísí n’i tawun ."
"( jɔb . 29 : 7 - 16 ) é ɖò mɔ̌ có , jɔbu nɔ mɔ éɖée dó mɔ nǔsuɖaxó alǒ nɔ mɔ ɖɔ emi kún ɖó hudo mawu tɔn ó ǎ ."
"nugbǒ ɔ , jehovah ylɔ ɛ ɖɔ “ mɛsɛntɔ́ ce , ” bo ɖɔ gɔ́ na ɖɔ : “ mɛɖé wɛ é nyí bɔ è nɔ mɔ nǔ jɛ dò ɖě ɖɔ dó wǔ tɔn ǎ , é nɔ wà nǔ jlɔjlɔ , é ɖò gbeji nú mì , é nɔ hɔn nú nǔnyanyawiwa . ” — jɔb . 1 : 8 ."
"17 ðò táan klewun ɖé vlamɛ kpowun ɔ , gbɛzán jɔbu tɔn huzu hazawun ."
é byɔ ya kpo hɛ̌n ɖaxó ɖé kpo mɛ .
"mǐ tuùn nǔ e zɔ́n é , satáan jidómɛtɔ́ ɔ wɛ dó hwɛ agɔ jɔbu ɖɔ cejɛnnabi wutu wɛ é ɖò mawu sɛ̀n wɛ ."
jehovah myɔ nukún dó hwɛdómɛ nyanya enɛ ǎ .
"é nyɔ́ wà ɔ , é hun ali nú jɔbu b’ɛ na ɖè gbejininɔ tɔn xlɛ́ , lobo xlɛ́ ɖɔ ayi mímɛ́ e mɛ cejɛnnabi ma ɖè ǎ é ɖé wɛ sísɛ́ emi bɔ emi ɖò mawu sɛ̀n wɛ ."
18 . ( a ) etɛ ka jiwǔ nú we ɖò gbejininɔ jɔbu tɔn mɛ ? ( b ) etɛ lee jehovah wà nǔ xá jɔbu gbɔn é ka xlɛ́ dó wutu tɔn ?
"18 satáan doya baɖabaɖa ɖebɔdoɖewu ɖé lɛ nú jɔbu , bɔ é sín enɛ wu bɔ jɔbu dóhwɛ mawu ."
"( jɔb . 1 : 13 - 21 ) enɛ gudo ɔ , gbɔdónúmɛtɔ́ nyijɛtɔ́ atɔn wá , bo jɛ xógbe baɖabaɖa ɖé lɛ dó nú jɔbu jí , bo ɖɔ tawun ɖɔ nǔ e é jɛxa é wà n’i wɛ mawu ɖè . ( jɔb ."
"2 : 11 ; 22 : 1 , 5 - 10 ) é ɖò mɔ̌ có , jɔbu zunfan gbejininɔ tɔn ."
"nugbǒ wɛ ɖɔ é zɔn kplakpla jí bo ɖɔ xó ɖò hweɖelɛnu , amɔ̌ , jehovah mɔ nǔ jɛ wuvɛ̌ e sè wɛ é ɖè lɛ é mɛ ."
"( jɔb . 6 : 1 - 3 ) satáan wà nǔ nyanya lɛ bǐ xá ɛ , bɔ enɛ ɔ gudo ɔ , é zɔ́n bɔ è dó adingban xógbe e cí hwǐ sɔ́ mɛ ɖɔhun lɛ é n’i , amɔ̌ , mawu mɔ ɖɔ jɔbu e ninɔmɛ tɔn blawu tawun é kún lɛkɔ sín emi gudo gbeɖé ó ."
"ee mɛtɛnkpɔn ɔ fó bǐ é ɔ , jehovah na ɛ nǔ e é ɖó jɛ nukɔn nú mɛtɛnkpɔn ɔ lɛ é ɖó donu wè jí , bo lɛ́ bló bɔ é nɔ gbɛ̀ nú xwè 140 gɔ́ na ."
"( jak . 5 : 11 ) ðò táan enɛ lɛ lɔ mɛ ɔ , é kpó ɖò éɖée zé jó nú jehovah wɛ bǐ mlɛ́mlɛ́ ."
nɛ̌ mǐ ka wà gbɔn bo tuùn mɔ̌ ?
jɔbu ko kú b’ɛ ɖó xwè kanweko mɔkpan gudo cobɔ ezekiyɛli wlan xógbe e nyí xota e jí ɖɔ xó dó wɛ mǐ ɖè é .
"19 , 20 . ( a ) nɛ̌ mǐ ka sixu ɖi nǔ , bo lɛ́ setónú jɔbu ɖɔhun gbɔn ? ( b ) hwenu e mǐ ɖò nǔ wà xá mɛ ɖevo lɛ wɛ é ɔ , nɛ̌ mǐ ka sixu ɖè wuvɛ̌sexámɛ mawu tɔn xlɛ́ gbɔn ?"
"19 lee mǐ sixu ɖi nǔ , bo lɛ́ setónú jɔbu ɖɔhun gbɔn é ."
"mǐ na bo ɖò ninɔmɛ ɖebǔ mɛ ɔ , mi nú mǐ ni sɔ́ jehovah dó nukɔn hwebǐnu ɖò gbɛzán mǐtɔn mɛ , bo ɖeji dó wutu tɔn bǐ mlɛ́mlɛ́ , lobo lɛ́ setónú n’i kpo ayi mǐtɔn bǐ kpo ."
ðǒ ayi nǔ elɔ wu : mǐ tuùn nǔ gègě dó satáan kpo wlɛnwín tɔn lɛ kpo wu .
"ðò nǔɖɔɖ’ayǐ daniyɛli tɔn mɛ ɔ , mǐ mɔ nukúnnú jɛ mɛ ɖɔ axɔsuɖuto mawu tɔn nyí acɛkpikpa ɖé , bo na kp’acɛ dó gbɛ̀ ɔ bǐ jí bo ɖò klisu jezu lɔ mɛ ."
"( dan . 7 : 13 , 14 ) mǐ lɛ́ tuùn ɖɔ axɔsuɖuto enɛ na wá ɖè wuvɛ̌ mimɔ lɛ bǐ síìn zaanɖé dìn ."
20 nǔ e mɛ jɔbu gbɔn dín é xlɛ́ ɖɔ mǐ ɖó na nɔ ɖè wuvɛ̌sexámɛ xlɛ́ klisanwun hàtɔ́ mǐtɔn e ɖò ninɔmɛ syɛnsyɛn lɛ mɛ gbɔn dín wɛ lɛ é .
"jɔbu ɖɔhun ɔ , ye mɛ ɖé lɛ tlɛ sixu zɔn kplakpla jí bo ɖɔ xó hweɖelɛnu ."
"( nùt . 7 : 7 , nwt ) mǐ na dá hwɛ nú ye ǎ , é nyɔ́ wà ɔ , mǐ na ɖexlɛ́ ɖɔ mǐ mɔ nǔ jɛ ninɔmɛ yetɔn mɛ , bo na lɛ́ sè wuvɛ̌ xá ye ."
"mɔ̌ mɛ ɔ , mǐ ɖò tɔ́ mǐtɔn wanyiyinɔ , nùblawukúnúmɛtɔ́ ɔ jehovah sín kpɔ́ndéwú xwedó wɛ nɛ . — ðɛh . 103 : 8 ."
jehovah “ na na hɔnhlɔn mi ”
"nɛ̌ xógbe e ɖò 1 piyɛ́ɛ 5 : 10 mɛ é ka xlɛ́ nǔ e jɛ ɖò gbɛzán nɔwée , daniyɛli kpo jɔbu kpo tɔn mɛ é gbɔn ?"
"21 nɔwée , daniyɛli kpo jɔbu kpo nɔ gbɛ̀ ɖò táan vovo mɛ , bo lɛ́ gbɔn ninɔmɛ vovo lɛ mɛ dín có , ye ka dɛ ɖò wuvɛ̌ e wá ba ye lɛ é mɛ ."
"tan gbɛzán tɔn yetɔn lɛ flín xó mɛsɛ́dó piyɛ́ɛ tɔn lɛ mǐ , é ɖɔ : “ enyi mi jiya nú hwenu kpɛɖé gudo ɔ , mawu fɛ́nú bǐ nɔ . . . ɔ , . . . na wà azɔ̌ ɖò mi wu , bɔ mi na nyɔ́ yì fó ; é na bló bɔ mi na syɛnlǐn ; é na na hlɔnhlɔn mi ; é na dó mi dò nyì dòdó syɛnsyɛn lɛ jí . ” — 1 pi . 5 : 10 ."
"22 gbɔn xó e jehovah sɔ́ d’ayi mɛ nú piyɛ́ɛ é gblamɛ ɔ , jehovah na jiɖe mǐ ɖɔ emi na bló bɔ mɛsɛntɔ́ emitɔn lɛ na syɛnlǐn , bo na lɛ́ ɖó hlɔnhlɔn ."
xó enɛ lɛ lɛ́ kàn mawu sɛntɔ́ lɛ ɖò égbé .
"mǐ mɛ bǐ wɛ jló ɖɔ jehovah ni na hlɔnhlɔn mǐ , bɔ mǐ na syɛnlǐn ɖò sɛ̀n e sɛ̀n ɛ wɛ mǐ ɖè é mɛ ."
"enɛ wu ɔ , mǐ jló na ɖi nǔ , bo lɛ́ setónú nɔwée , daniyɛli kpo jɔbu kpo ɖɔhun ."
"lee mǐ na mɔ gbɔn ɖò xota e bɔ d’ewu é mɛ é ɔ , tuùn e ye tuùn jehovah ganji é wɛ nyí nǔ taji e zɔ́n bɔ ye nɔ gbeji é ."
"nugbǒ ɔ , ye “ mɔ nǔ jɛ nǔ ” e é byɔ ɖò ye sí é “ bǐ wu . ”"
( nùx . 28 : 5 ) é sixu nyí mɔ̌ nú mǐ lɔ .
"ezekiyɛli yì kannumɔgbenu ɖò 617 j.h.m . é wlan ezekiyɛli 8 : 1 – 19 : 14 hwenu e ye “ ɖò xwè ayizɛ́n bló wɛ ” ɖò kannumɔgbenu é , alǒ ɖò 612 j.h.m ."
nɔwée sín tɔ́ e nɔ ɖó sísí nú mawu bo nɔ nyí lamɛki é kú hwenu e sinvɔgbɛ ɔ kpò xwè atɔ́ɔ́n mɔ̌ é .
"enyi nɔwée sín nɔ kpo nɔví tɔn lɛ kpo na bo ɖò gbɛ̀ hwenu e sinvɔgbɛ ɔ bɛ́ é hǔn , ye ɖě ka gán ǎ ."
nǔ ɖokpo ɔ wɛ é sixu ko nyí nú xɔ́ntɔn daniyɛli tɔn atɔn ɖěɖee è sɔ́ ye lɔ dó tɛn acɛkpikpa tɔn mɛ lɛ é . — dan . 2 : 49 .
"a ka tuùn jehovah lee nɔwée , daniyɛli kpo jɔbu kpo tuùn i gbɔn é à ?"
"‘ mɛ nyanya lɛ nɔ ba na mɔ nǔ jɛ lee è na nyì sɛ́n gbɔn é wu ɖebǔ ǎ ; loɔ , mɛ e nɔ ba na setónú nú jehovah lɛ nɔ mɔ nǔ jɛ nǔ bǐ wu . ’ — nùx ."
28 : 5 .
"han lɛ : 126 , 150"
nɛ̌ mɛ elɔ lɛ ka ðè nùðiði kpo nùnywɛ e gosin mawu gɔ́n é kpo xlɛ́ gbɔn ?
1 - 3 . ( a ) etɛ ka na d’alɔ mǐ bɔ mǐ na nɔ gbeji nú mawu ɖò azǎn gudogudo tɔn elɔ lɛ mɛ ? ( b ) etɛ mǐ ka na gbéjé kpɔ́n ɖò xota elɔ mɛ ?
"ðó azǎn gudogudo tɔn lɛ ko xwè vivɔnu wutu ɔ , nǔnyanyawiwa fɔ́n bo ɖò “ zìnzɔ́n wɛ gbehan ɖɔhun . ” ( ðɛh ."
"92 : 8 ) enɛ wu ɔ , é sɔ́ kpaca mɛ ɖɔ nugbodòdó walɔ ɖagbe tɔn lɛ ɖò bùbú wɛ ǎ ."
"ðò gbɛ̀ elɔ mɛ ɔ , nɛ̌ mǐ ka sixu “ nyí yɔkpɔvu ɖò nǔ e kúnkplá nǔ nyanya é mɛ ” lobo ka na “ nyí mɛxo ɖò linlin [ mǐ ] tɔn lɛ mɛ ” gbɔn ? — 1 kɔ ."
"14 : 20 . 2 xósin ɔ ɖò wemafɔ e jí xota mǐtɔn jinjɔn é mɛ . akpáxwé tɔn ɖé ɖɔ : “ mɛ e nɔ ba na setónú nú jehovah lɛ nɔ mɔ nǔ jɛ nǔ bǐ wu , ” enɛ wɛ nyí nǔ e è na bló bo hɛn xomɛ tɔn hun é bǐ . ( nùx ."
"28 : 5 ) linlin mɔhun tɔ́n ɖò nùnywɛxó 2 : 7 , 9 mɛ , finɛ ɖɔ ɖɔ jehovah “ nɔ sɛ̀ nùnywɛ e nyɔ́ zán é xwè nú nǔjlɔjlɔwatɔ́ . ” [ nwt . ]"
"wǎgbɔ tɔn ɔ , nǔjlɔjlɔwatɔ́ lɛ nɔ kpéwú bo nɔ “ tuùn nǔ e nyí hwɛjijɔ é , nǔ e nyí nǔ jlɔjlɔ é , nǔ e sɔgbe é . ”"
"3 nɔwée , daniyɛli kpo jɔbu kpo ɖó nùnywɛ enɛ ."
( ezek . 14 : 14 ) nǔ ɖokpo ɔ wɛ é nyí nú togun mawu tɔn ɖò égbé .
bɔ hwiɖesunɔ mɛtún ɔ ka lo ?
a ka “ mɔ nǔ jɛ nǔ ” e è ɖó na tuùn cobo hɛn xomɛ jehovah tɔn hun lɛ é “ bǐ wu ” à ?
nǔ taji ɔ wɛ nyí nukúnnúmɔjɛnǔmɛ e sɔgbe é ɖiɖó dó wutu tɔn .
"ayi mǐtɔn ni ɖò enɛ jí bonu mǐ ni gbéjé ( 1 ) lee nɔwée , daniyɛli kpo jɔbu kpo wà gbɔn bo tuùn mawu é , ( 2 ) lee nukúnnúmɔjɛnǔmɛ enɛ wà ɖagbe nú ye gbɔn é , kpo ( 3 ) lee mǐ sixu sɔnǔ nú nùɖiɖi yetɔn ɖɔhun gbɔn é kpo kpɔ́n ."
nɔwée yì xá mawu ðò gbɛ̀ nyanya ðé mɛ
nɛ̌ nɔwée ka wà gbɔn bo tuùn jehovah ? nɛ̌ nukúnnúmɔjɛnǔmɛ e sɔgbe é ka d’alɔ ɛ gbɔn ?
4 lee nɔwée wà gbɔn bo tuùn jehovah é .
"sín bǐbɛ̌mɛ hwenuxó gbɛtɔ́ tɔn tɔn ɔ , sunnu kpo nyɔnu kpo nùɖitɔ́ lɛ kplɔ́n nǔ dó mawu wu ɖò ali titewungbe atɔn nu : ye nɔ kpɔ́n nùɖíɖó e nukún nɔ mɔ lɛ é , kplɔ́n nǔ ɖò gbɛtɔ́ e ɖi xɛsi nú mawu lɛ é ɖevo lɛ gɔ́n , bo nɔ mɔ nyɔna e gbɛzinzan sɔgbe xá nugbodòdó jlɔjlɔ mawu tɔn lɛ nɔ ɖetɔ́n é ."
"( eza . 48 : 18 ) gbɔn nùɖíɖó e nukún nɔ mɔ lɛ é kpinkpɔn gblamɛ ɔ , é nyí kúnnuɖenú e xlɛ́ ɖɔ mawu tíìn lɛ é kɛɖɛ wɛ nɔwée mɔ bɔ ye túnflá ǎ , loɔ , é lɛ́ mɔ jijɔ tɔn e nukún ma nɔ mɔ ǎ lɛ é , ɖi “ hlɔnhlɔn tɔn mavɔmavɔ ɔ kpodo nǔ e é nyí nugbǒ ɔ kpo . ” ( hlɔ ."
"1 : 20 ) wǎgbɔ tɔn ɔ , é nyí nǔ kɛɖɛ wɛ nɔwée ɖi nú mawu ǎ , loɔ , é lɛ́ sɔnǔ nú nùɖiɖi e syɛn tawun é ."
nɛ̌ nɔwée ka wà gbɔn bo tuùn linlin e mawu ɖó nú gbɛtɔ́ lɛ é ?
5 “ nǔ e sè wɛ è ɖè ɔ mɛ wɛ nùɖiɖi nɔ tɔ́n sín . ” ( hlɔ .
10 : 17 ) nɛ̌ nɔwée ka sè xó dó jehovah wu gbɔn ?
é ɖò wɛn ɖɔ é kplɔ́n nǔ gègě ɖò hɛnnumɔ tɔn lɛ gɔ́n .
"tɔ́ tɔn lamɛki e nyí nya nùɖitɔ́ ɖé , bo nɔ gbɛ̀ ɖò táan ɖokpo ɔ mɛ kpo adamu kpo é ɖò ye mɛ ."
"mɛ ɖevo lɛ wɛ nyí gǎn’paa tɔn matusala ( mɛtucɛlaxi ) ; kpo daagbo daagbo tɔn yɛlɛdi kpo ; yɛlɛdi ɔ kpó ɖò gbɛ̀ cobɔ è jì nɔwée bɔ é kpo é kpo lɛ́ nɔ gbɛ̀ nú xwè 366 cobɔ yɛlɛdi ɔ kú . * ( luk . 3 : 36 , 37 ) bɔya nya enɛ lɛ kpo asì yetɔn lɛ kpo wɛ kplɔ́n nɔwée lee gbɛ̀ gbɛtɔ́ tɔn bɛ́ gbɔn é , linlin e mawu ɖó ɖɔ gbɛtɔ́ nǔjlɔjlɔwatɔ́ lɛ na gɔ́ ayikúngban ɔ jí é , gɔ́ nú gǔ e è fɔ́n ɖò edɛni mɛ é . nɔwée na ko mɔ nǔ e mɛ é wá tɔ́n kɔ dó é . ( bǐb ."
"1 : 28 ; 3 : 16 - 19 , 24 ) nǔ e nɔwée kplɔ́n ɖò hwe enɛ nu é byɔ ayi tɔn mɛ bo sísɛ́ ɛ b’ɛ sɛ̀n mawu . — bǐb . 6 : 9 ."
nɛ̌ nùɖiɖi ka hɛn nukúnɖiɖo nɔwée tɔn lidǒ gbɔn ?
6 nukúnɖiɖo nɔ zɔ́n bɔ nùɖiɖi nɔ lidǒ .
"hwenu e nɔwée sè ɖɔ nyikɔ emitɔn sín tinmɛ na ko nyí “ gbɔjɛ ” alǒ “ gbɔdónúmɛ , ” bɔ enɛ nyí xlɛ̌ nukúnɖiɖo tɔn ɖé é ɔ , dǒ nukún mɛ bo kpɔ́n lee nǔ na ko cí n’i é ! ( bǐb ."
"5 : 29 ) mawu sɔ́ d’ayi mɛ nú lamɛki b’ɛ ɖɔ : ‘ vǐ elɔ [ nɔwée ] na ɖè mǐ sín wuvɛ̌ e mɔ wɛ mǐ ɖè ɖò ayikúngban e jehovah dónu ɔ jí é mɛ , bo na na vivo mǐ . ’"
nɔwée sɔ́ nukúnɖiɖo tɔn ɖó mawu jí .
"abɛli kpo henɔci kpo e ko nɔ gbɛ̀ jɛ nukɔn n’i é ɖɔhun ɔ , é ɖi nǔ ɖɔ “ kúnkan ” ɔ na nyínyɛ́ ta nú dan ɔ . — bǐb ."
"3 : 15 , nwt ."
"7 nɔwée mɔ nukúnnú jɛ nǔɖɔɖ’ayǐ e ɖò bǐbɛ̌mɛ 3 : 15 mɛ é wu hlɛ́nhlɛ́n ǎ , amɔ̌ , é ɖò wɛn ɖɔ é mɔ ɖɔ nǔɖɔɖ’ayǐ enɛ hɛn nukúnɖiɖo hwlɛngán tɔn nu ."
"akpá enɛ e è dó ɖò jikpá edɛni tɔn mɛ é sɔgbe xá wɛn e henɔci jla , bo ɖɔ ɖ’ayǐ ɖɔ mawu na ɖó hwɛ nú mɛ mɛdídá é ."
"( ju . 14 , 15 ) é ɖò wɛn ɖɔ wɛn henɔci tɔn e na jɛnu bǐ mlɛ́mlɛ́ ɖò haamagedɔni hwenu é na ko hɛn nùɖiɖi kpo nukúnɖiɖo nɔwée tɔn kpo lidǒ !"
ali tɛ lɛ nu nukúnnúmɔjɛnǔmɛ e sɔgbe ɖiɖó ka nya xɛ ɖò nɔwée jí ɖè ?
8 lee nukúnnúmɔjɛnǔmɛ e sɔgbe é ɖiɖó dó mawu wu wà ɖagbe nú nɔwée gbɔn é .
"ði kpɔ́ndéwú ɔ , ɖó nɔwée “ yì xá mawu ” wutu ɔ , é dó gbɛ̌ xá mɛ e ma nɔ sɛ̀n mawu ǎ lɛ é ǎ ."
"é ɖò wɛn ɖɔ awovi e sɔ́ gbɛtɔ́ gbaza dó lɛ é nɔ zán nǔwukpikpé yetɔn e zɛ gbɛtɔ́ tɔn wu lɛ é dó wà nǔ e na jiwǔ ɖò mɛ e ma ɖó nùɖiɖi ǎ , bo nyɔ́ blɛ́ ɖu lɛ é nukúnmɛ , kaka bɔ mɛ enɛ lɛ tlɛ sixu ko kpɔ́n ye dó mɔ nǔmɛsɛn lɛ ; amɔ̌ , nǔ enɛ lɛ ɖě ka flú nɔwée ǎ . ( bǐb ."
"6 : 1 - 4 , nwt ; 6 : 9 ) gɔ́ na ɔ , nɔwée tuùn ɖɔ è ɖɔ nú gbɛtɔ́ lɛ ɖɔ ye ni jì gbà , bo gɔ́ ayikúngban ɔ jí ."
"( bǐb . 1 : 27 , 28 ) enɛ wu ɔ , é ɖó na ko tuùn ɖɔ xó e awovi lɛ nɔ ɖó xá nyɔnu lɛ é kún sɔgbe ɖò jɔwamɔ linu ó bo lɛ́ nyla tawun ."
nǔ enɛ ka wá jɛ wě vaàn hwenu e ye jì vǐ sakasaka lɛ é .
mawu wá gb’akpá nú nɔwée ɖɔ emi na zé sìn dó vɔ gbɛ̀ ɔ na .
"nǔ e nɔwée ɖi nú akpágbánúmɛ enɛ é sísɛ́ ɛ bɔ é bló tɔjihun ɖaxó ɖokpo , bo dó hwlɛn xwédo tɔn . — ebl . 11 : 7 ."
nɛ̌ mǐ ka sixu ɖi nǔ nɔwée ɖɔhun gbɔn ?
9 lee mǐ sixu sɔnǔ nú nùɖiɖi nɔwée tɔn ɖɔhun gbɔn é .
"nǔ taji ɔ wɛ nyí ɖɔ mǐ ni nɔ kplɔ́n xó mawu tɔn ganji , bo nɔ sɔ́ ayi ɖó nǔ e kplɔ́n wɛ mǐ ɖè é jí , lobo jó nukúnnúmɔjɛnǔmɛ enɛ dó nú é ni w’azɔ̌ ɖò mǐ wu lobo xlɛ́ ali mǐ ."
( 1 pi . 1 : 13 - 15 ) nùɖiɖi kpo nùnywɛ e gosin mawu gɔ́n é kpo na nya xɛ ɖò mǐ jí sín wlɛnwín satáan tɔn e é sɔ́ bibí dó sɔnǔ na lɛ é kpo gbigbɔ nyanya gbɛ̀ ɔ tɔn kpo sí . ( 2 kɔ .
2 : 11 ) gbigbɔ enɛ nɔ flɔ́ zo dó glɔ nú wǎn yíyí nú adakaxixo kpo nùblibliwiwa kpo .
é nɔ sísɛ́ gbɛtɔ́ lɛ bɔ ye nɔ sɔ́ ayi ɖó jlǒ agbaza tɔn lɛ jí .
"( 1 jaan 2 : 15 , 16 ) é tlɛ sixu zɔ́n bɔ mɛ e vɔ́da ɖò gbigbɔ lixo é na wɔn ya nú xlɛ̌ e ɖò wɛn ɖɔ azǎn ɖaxó mawu tɔn ko sɛkpɔ lɛ é ."
"ðǒ ayi wu ɖɔ hwenu e jezu jlɛ́ táan e mɛ mǐ ɖè é dó nɔwée sín azǎn wu é ɔ , é kún tɛɖɛ̌ dakaxixo alǒ nùblibliwiwa jí ó , loɔ , awovinú e ɖò amlɔ didɔ́ ɖò gbigbɔ lixo mɛ é jí wɛ é tɛɖɛ̌ . — xà matie 24 : 36 - 39 ."
"10 kanbyɔ hwiɖée ɖɔ , ‘ lee zán gbɛ̀ ce gbɔn wɛ un ɖè é ka xlɛ́ ɖɔ un tuùn jehovah nugbǒ nugbǒ à ?"
"nùɖiɖi e un ɖó é ka nɔ sísɛ́ mì bɔ un nɔ zán gbɛ̀ sɔgbe xá nugbodòdó jlɔjlɔ mawu tɔn lɛ , lobo nɔ lɛ́ jla ye à ? ’"
nǔ xósin towe lɛ ni xlɛ́ nugbǒ nugbǒ ɖɔ hwi lɔ nɔ “ yì xá mawu . ”
daniyɛli ðè nùnywɛ mawu tɔn xlɛ́ ðò babilɔnu
11 . ( a ) etɛ zě e daniyɛli zé éɖée jó nú mawu ɖò winnyawinnya mɛ é ka ɖexlɛ́ dó kplɔ́n e é yí é wu ? ( b ) jijɔ daniyɛli tɔn tɛ lɛ a ka jló na ɖó ?
11 lee daniyɛli wà gbɔn bo tuùn jehovah é .
"é ɖò wɛn ɖɔ mɛjitɔ́ daniyɛli tɔn lɛ kplɔ́n ɛ ganji , ye kplɔ́n ɛ bɔ é yí wǎn nú jehovah kpo xó tɔn kpo ."
daniyɛli hɛn wanyiyi enɛ wu ɖò gbɛzán tɔn bǐ mɛ .
"é tlɛ nyí ɖò hwenu e é kpò é ɔ , é nɔ ɖò mawuxówema ɔ kije kpɔ́n wɛ ."
"( dan . 9 : 1 , 2 ) lee daniyɛli tuùn mawu ganji gbɔn é gɔ́ nú lee mawu wà nǔ xá izlayɛli - ví lɛ gbɔn é tɔ́n ɖò ɖɛ wubla tɔn e gbeyiɖɔ ɔ xò kpo ayi bǐ kpo b’ɛ ɖò daniyɛli 9 : 3 - 19 mɛ é mɛ ."
"etɛwu a ma ka na ɖè hwenu ɖó vo bo xà ɖɛ enɛ lobo lin tamɛ d’eji , lobo sɔ́ ayi towe ɖó nǔ e é kplɔ́n we dó daniyɛli wu é jí ganji ǎ ?"
12 - 14 . ( a ) ali tɛ lɛ nu daniyɛli ka ɖè nùnywɛ mawu tɔn xlɛ́ ɖè ? ( b ) nɛ̌ mawu ka dó nú daniyɛli ɖó gbeji e é nɔ n’i kpo akɔnkpinkpan kpo é wu gbɔn ?
12 lee nukúnnúmɔjɛnǔmɛ e sɔgbe é ɖiɖó dó mawu wu wà ɖagbe nú daniyɛli gbɔn é .
babilɔnu ninɔ na vɛwǔ nú jwifu gbejinɔtɔ́ ɖé tawun .
"ði kpɔ́ndéwú ɔ , jehovah ɖɔ nú jwifu lɛ ɖɔ : “ mi ba lee toxo e mɛ un sɔ́ ahwan dó wlí mi yì ɖó ɔ na yì nukɔn gbɔn é . ”"
"( jel . 29 : 7 ) amɔ̌ , ɖò hwe ɖokpo ɔ nu ɔ , é lɛ́ byɔ ɖɔ ye na zé yeɖée bǐ jó nú emi ."
( tín . 34 : 14 ) etɛ ka d’alɔ daniyɛli bɔ é nɔ jlɛ̌ jí ɖò nǔ wè enɛ lɛ e è byɔ ɖò ye sí é mɛ ?
nùnywɛ mawu tɔn d’alɔ ɛ bɔ é mɔ nukúnnú jɛ nugbodòdó e ɖɔ ɖɔ è na setónú nú acɛkpikpa gbɛ̀ ɔ tɔn lɛ ɖó bǎ ɖé mɛ é wu .
"ðò xwè kanweko mɔkpan gudo ɔ , jezu kplɔ́n nugbodòdó ɖokpo ɔ mɛ . — luk . 20 : 25 ."
"13 lin tamɛ dó nǔ e daniyɛli wà hwenu e gbeta ɖé tɔ́n ɖɔ è ni ma sɔ́ xoɖɛ sɛ́dó vodun ɖebǔ , alǒ , gbɛtɔ́ ɖebǔ zɛ axɔsu ɔ wu ó nú azǎn 30 é wu ."
( xà daniyɛli 6 : 8 - 11 . )
"daniyɛli sixu ko ba hwɛjijɔ bo ɖɔ , ‘ azǎn gban nyí xwè mavɔmavɔ ǎ ! ’"
"amɔ̌ , é lɔn nú sɛ́n e axɔsu dó é jɛ nukɔn nú nǔ e biblu byɔ lɛ é ǎ ."
é hɛn ɔ é na xoɖɛ ɖò nǔglɔ bɔ mɛɖebǔ na tuùn ǎ .
"é tuùn ɖɔ aca e emi ɖó bo nɔ xoɖɛ gbè bǐ gbè é ɔ , mɛ lɛ tuùn ganji ."
"enɛ wu ɔ , é byɔ ɖɔ daniyɛli ni sɔ́ gbɛ̀ tɔn ɖó axɔ́ nu có , é ka lɔn bonu mɛ lɛ lin vɔ́vɔ́ ɖɔ é jó mawu sínsɛ́n tɔn dó ǎ ."
"14 jehovah dó nú gbeta e kɔn daniyɛli lin tamɛ cobo wá kpo akɔnkpinkpan kpo é , bo hwlɛn ɛ ɖò nùjiwǔ lixo ɖò kú baɖabaɖa ɖé sí ."
nɛ̌ mǐ ka sixu sɔnǔ nú nùɖiɖi daniyɛli tɔn ɖɔhun gbɔn ?
15 lee mǐ sixu sɔnǔ nú nùɖiɖi daniyɛli tɔn ɖɔhun gbɔn é .
"xó mawu tɔn xixa kpowun wɛ na zɔ́n bɔ è na ɖó nùɖiɖi e syɛn é ǎ , loɔ , nǔ taji ɔ wɛ nyí ɖɔ è ni lɛ́ “ mɔ nǔ jɛ mɛ . ”"
"( mat . 13 : 23 ) mǐ jló na tuùn linlin e jehovah nɔ ɖó dó nǔ lɛ wu é , enɛ byɔ ɖɔ è ni lɛ́ mɔ nukúnnú jɛ nugbodòdó biblu tɔn lɛ mɛ ."
"enɛ wu ɔ , mǐ ɖó na lin tamɛ dó nǔ e mǐ xà lɛ é jí ."
"ðɛxixo kpo ayi mɛtɔn bǐ kpo hwɛhwɛ lɛ́ ɖò taji , titewungbe hwenu e mɛtɛnkpɔn lɛ wá kpannukɔn mǐ é alǒ ɖò ninɔmɛ vɛwǔ ɖevo lɛ mɛ ."
"nú mǐ xoɖɛ kpo nùɖiɖi kpo bo byɔ nùnywɛ kpo hlɔnhlɔn kpo ɔ , jehovah na na mǐ . — ja . 1 : 5 ."
jɔbu wà nǔ sɔgbe xá nugbodòdó mawu tɔn lɛ hwenu e nǔ lɛ bɔkun é kpo hwenu e é vɛwǔ é kpo
nɛ̌ jɔbu ka wà gbɔn bo ɖó nukúnnúmɔjɛnǔmɛ e sɔgbe é dó mawu wu ?
16 lee jɔbu wà gbɔn bo tuùn jehovah é .
jɔbu nyí izlayɛli - ví ǎ .
"amɔ̌ , é nyí kàn kplá dó kàn wu ablaxamu , izaki kpo jakɔbu kpo tɔn , bɔ jehovah ka ko ɖè nùɖé lɛ xlɛ́ ye dó éɖesunɔ kpo linlin e é ɖó nú gbɛtɔ́ lɛ é kpo wu ."
"jɔbu kplɔ́n nǔ gègě dó nugbǒ xɔ akwɛ enɛ lɛ wu ; lee é ka kplɔ́n ye gbɔn é ɔ , biblu tinmɛ ǎ ."
( jɔb . 23 : 12 ) é ɖɔ : “ è ɖɔ xó towe bɔ un sè . ”
"( jɔb . 42 : 5 ) jehovah ɖesu tlɛ ɖɔ ɖɔ jɔbu ɖɔ xó nugbǒ dó emi wu . — jɔb . 42 : 7 , 8 ."
"nú mǐ nɔ kpɔ́n jijɔ mawu tɔn e nukún ma nɔ mɔ ǎ lɛ é ɖò nùɖíɖó tɔn e nukún nɔ mɔ lɛ é mɛ ɔ , nùɖiɖi mǐtɔn nɔ lidǒ ( kpɔ́n akpáxwé 17gɔ́ ɔ )"
17 jɔbu lɛ́ mɔ jijɔ mawu tɔn e nukún ma nɔ mɔ ǎ lɛ é gègě ɖò nùɖíɖó tɔn e nukún nɔ mɔ lɛ é mɛ .
"( jɔb . 12 : 7 - 9 , 13 ) nukɔnmɛ ɔ , elihu kpo jehovah kpo bǐ zán nùɖíɖó lɛ dó flín jɔbu ɖɔ nú è na sɔ́ ɛ jlɛ́ dó lee mawu d’agba sɔ é wu ɔ , é kún hwɛ́n nǔtí ó ."
( jɔb . 37 : 14 ; 38 : 1 - 4 ) xó jehovah tɔn byɔ ayi jɔbu tɔn mɛ bɔ é ɖɔ nú mawu kpo mɛɖesɔhwe kpo ɖɔ : “ un tuùn ɖɔ a nɔ bló nǔ e jló we ɔ bǐ . . . .
"un jinjɔn kɔgudu kpo afín kpo mɛ bo ɖexlɛ́ ɖɔ un wà nǔ nyì dò . ” — jɔb . 42 : 2 , 6 ."
ali tɛ lɛ nu jɔbu ka xlɛ́ ɖɔ emi tuùn jehovah ganji ɖè ?
18 lee nukúnnúmɔjɛnǔmɛ e sɔgbe é ɖiɖó dó mawu wu wà ɖagbe nú jɔbu gbɔn é .
jɔbu mɔ nukúnnú jɛ nugbodòdó mawu tɔn lɛ wu tawun .
é tuùn jehovah ganji bo wà nǔ sɔgbe xá nukúnnúmɔjɛnǔmɛ enɛ .
"lin tamɛ dó nǔ elɔ jí : jɔbu tuùn ɖɔ emi kún sixu ɖɔ ɖɔ emi yí wǎn nú mawu , bɔ hwe ɖokpo ɔ nu ɔ , emi na gɔn xomɛ nyɔ́ dó nɔzo emitɔn wu ó . ( jɔb ."
é ɖɔ : “ mawu ɖokpo ɔ wɛ bló mǐ bǐ ; é wɛ bló nyɛ kpo ye kpan dó nɔ mǐtɔn mǐtɔn xomɛ . ”
( jɔb . 31 : 13 - 22 ) é ɖò wɛn ɖɔ jɔbu kún na tɛn susu e é ɖó ɖò bǐbɛ̌mɛ é kpo dɔkun e é jɛ é kpo bonu ye zɔ́n nú é ɖó linlin masɔgbe dó éɖesunɔ alǒ mɛ ɖevo lɛ wu ó .
kpɔ́n lee é gbɔn vo nú mɛ e ɖó hlɔnhlɔn bo lɛ́ jɛ dɔkun ɖò gbɛ̀ ɔ mɛ é gègě gbɔn é !
"19 jɔbu gbɛ́ vodunsinsɛn alɔkpa lɛ bǐ , é tlɛ lɔn bo sɛ̀n vodun ɖò ayi tɔn mɛ ǎ ."
é tuùn ɖɔ sinsɛn - biblo nùvú kaka jɛ mɛɖée zízé jó nú dɔkun jí na xlɛ́ ɖɔ emi gbɛ́ “ mawu e ɖò jixwé ɔ . ”
( xà jɔbu 31 : 24 - 28 . )
"é nɔ kpɔ́n alɔwliwli dó mɔ nǔ mímɛ́ ɖé , bo nyí kancica ɖé ɖò sunnu ɖokpo nyɔnu ɖokpo tɛntin ."
é tlɛ nu alɛ xá nukún tɔn ɖɔ emi kún na kpɔ́n ɖyɔvǐ ɖé bo na lin na ɖóxó xá ɛ ó .
( jɔb . 31 : 1 ) hɛn dó ayi mɛ ɖɔ é wá gbeta enɛ kɔn hwenu e mawu tlɛ tin bɔ mɛ lɛ nɔ da asì gègě é .
"hǔn , nú é jló jɔbu ɔ , é sixu da asì ɖevo . * é ka sɔ́ tuto alɔwliwli tɔn e mawu sɔ́ ɖ’ayǐ ɖò edɛni mɛ é sín kpɔ́ndéwú dó ɖó sɛ́n ɖé , bo xwedó . ( bǐb ."
"2 : 18 , 24 ) xwè 1 600 mɔ̌ gudo ɔ , jezu klisu kplɔ́n tóɖóétɔ́ lɛ ɖɔ ye ni xwedó nugbodòdó jlɔjlɔ enɛ lɛ ɖokpo ɔ e ɖɔ nǔ dó alɔwliwli kpo xóɖóxámɛ kpo nu é . — mat . 5 : 28 ; 19 : 4 , 5 ."
"nɛ̌ nukúnnúmɔjɛnǔmɛ e sɔgbe ɖiɖó dó jehovah kpo nugbodòdó tɔn lɛ kpo wu ka nɔ d’alɔ mǐ , bɔ mǐ nɔ cyan gbɛ̌ ɖagbe lɛ kpo ayiɖeɖayi e sɔgbe lɛ é kpo gbɔn ?"
20 lee mǐ sixu sɔnǔ nú nùɖiɖi jɔbu tɔn ɖɔhun gbɔn é .
"è na lɛ́ ɖɔ ɔ , nǔ taji ɔ wɛ nyí ɖɔ mǐ ni ɖó nukúnnúmɔjɛnǔmɛ e sɔgbe é dó jehovah wu bo lɛ́ jó è dó nú é ni nɔ xlɛ́ ali mǐ ɖò akpáxwé gbɛzán tɔn mǐtɔn lɛ bǐ mɛ ."
"ði kpɔ́ndéwú ɔ , ɖɛhanwlantɔ́ davidi ɖɔ dó jehovah wu ɖɔ “ é gbɛ́ wǎn nú mɛ e yí wǎn nú alǎnnúwiwa é ” ; davidi lɛ́ gb’akpá nú mǐ dó “ gbɛtɔ́ nuwenɔgbɛ́ ” didó wu ."
nùnywɛ tɛ wemafɔ enɛ lɛ ka na we dó linlin e jehovah nɔ ɖó é wu ?
"nɛ̌ nùnywɛ enɛ ka ɖó na d’alɔ we ɖò nǔ e nɔ mya nukún nú we lɛ é , lee a nɔ zán ɛntɛnɛti gbɔn é , gbɛ̌ e a nɔ dó lɛ é kpo ayiɖeɖayi cyancyan kpo linu gbɔn ?"
xósin towe lɛ sixu d’alɔ we bɔ a na mɔ lee a yí wǎn nú jehovah ganji sɔ́ é .
"bo na dó cí mɛ e wu è ma nɔ mɔ xó ɖě ɖɔ dó ǎ é ɖɔhun ɖò gbɛ̀ gɛdɛgɛ́dɛ́ elɔ e lɛ́ nyí gbɛ̀ nyanya é mɛ ɔ , mǐ ɖó na kplɔ́n nǔwukpikpé nukúnnúmɔjɛnǔmɛ tɔn mǐtɔn , enɛ ɔ , mǐ na tuùn nǔ ɖagbe ɖò nǔ nyanya mɛ , bo na lɛ́ tuùn nǔ e nyí nùnywɛnú é ɖó vo nú nǔ e ma nyí nùnywɛnú ǎ é . — ebl . 5 : 14 ; efɛ . 5 : 15 ."
etɛ ka na d’alɔ mǐ bɔ mǐ na “ mɔ nǔ jɛ nǔ ” e mǐ ɖó na tuùn cobo hɛn xomɛ tɔ́ mǐtɔn jixwé tɔn ɔ tɔn hun é “ bǐ wu ” ?
"21 ðó nɔwée , daniyɛli kpo jɔbu kpo ba jehovah kpo ayi yetɔn bǐ kpo wutu ɔ , é jó éɖée dó bɔ ye mɔ ɛ ."
é d’alɔ ye bɔ ye “ mɔ nǔ jɛ nǔ ” e ɖò dandan bɔ ye na wà dó hɛn xomɛ tɔn hun lɛ é “ bǐ wu . ”
"enɛ wu ɔ , ye huzu kpɔ́ndéwú nǔjlɔjlɔwiwa tɔn bo zán gbɛ̀ e yì ta é ɖé nugbǒ nugbǒ ."
"( ðɛh . 1 : 1 - 3 ) enɛ wu ɔ , kanbyɔ hwiɖée ɖɔ : ‘ un ka tuùn jehovah lee nɔwée , daniyɛli kpo jɔbu kpo tuùn i gbɔn é à ? ’"
"nugbǒ ɔ , ɖó weziza gbigbɔ tɔn ɖò jijɛji wɛ wutu ɔ , a sixu tuùn i hugǎn ! ( nùx ."
"4 : 18 ) enɛ wu ɔ , nɔ kije xó mawu tɔn kpɔ́n ganji ."
nɔ lin tamɛ d’eji .
nɔ xoɖɛ bo byɔ gbigbɔ mímɛ́ .
"enɛ ɔ , a na sɛkpɔ tɔ́ towe jixwé tɔn ɔ ganji hú ɖ’ayǐ tɔn ."
a na wà nǔ kpo nukúnnúmɔjɛnǔmɛ kpo kpodo nùnywɛ kpo ɖò gbɛ̀ égbé tɔn e ma ɖó jijɔ mawu tɔn ǎ é mɛ . — nùx .
2 : 4 - 7 . nɔwée sín daagbo daagbo henɔci lɔ “ yì xá mawu . ”
"amɔ̌ , xwè 69 mɔ̌ jɛ nukɔn nú jiji nɔwée tɔn ɔ , “ mawu sɔ́ ɛ yì . ” — bǐb . 5 : 23 , 24 ."
è sixu lɛ́ ɖɔ nǔ ɖokpo ɔ dó nɔwée wu .
"mɛ lɛ ko jɛ asì gègě da jí ɖò gǔfínfɔ́n edɛni mɛ tɔn gudo tlolo có , asì ɖokpo jɛn éyɛ ɖó . — bǐb . 4 : 19 ."
awǎjijɛ : jijɔ e mawu nɔ na mɛ é ðé
"gbɛtɔ́ lɛ nɔ jló bo na zán gbɛzán awǎjijɛnɔ ɖé , b’ɛ ka sɔgbe ."
"( 2 tim . 3 : 1 ) nǔagɔwaxámɛ , lanmɛ ma ɖò ganji , azɔ̌mamɔ , aluwɛ alǒ nǔ ɖevo ɖěɖee nɔ ɖó adohu adohu kpo wuvɛ̌ kpo nú mɛ lɛ é sixu zɔ́n bɔ kpɛɖé kpɛɖé ɔ , mɛɖé lɛ sɔ́ nɔ ɖó awǎjijɛ ǎ ."
"bo na dó na xósin nú nùkanbyɔ enɛ ɔ , é byɔ ɖɔ mǐ ni mɔ nǔ jɛ nǔ e awǎjijɛ jɔ awǎjijɛ nyí é kpo lee mɛ ɖevo lɛ kpó ɖò awǎjijɛ ɖó wɛ ɖò mɛtɛnkpɔn lɛ mɛ gbɔn é kpo wu jɛ nukɔn ."
"enɛ gudo ɔ , mǐ na kplɔ́n nǔ e mǐ sixu wà , bo na kpó ɖò awǎjijɛ ɖó wɛ é kpo lee mǐ sixu gɔ́ sò na gbɔn é kpo ."
etɛ ka nyí awǎjijɛ ?
mǐ ɖó na wlú awǎjijɛ ɖó kpɔ́ xá nǔkiko alǒ xomɛhunhun tófwé ǎ .
kpɔ́ndéwú ɖé ɖíe : ahannumunɔ e nu ahan syɛnsyɛn ganji é ɖé sixu ɖò nǔ ko wɛ magbokɔ .
"amɔ̌ , nú ahan ɔ hɔ́n n’i ɔ , é sɔ́ nɔ ko nǔ ǎ , é sixu lɛ́ byɔ aluwɛ alǒ wuvɛ̌ ɖaxó ɖé mɛ ."
jo e é ki nú táan kpɛɖé é nyí awǎjijɛ jɔ awǎjijɛ ǎ . — nùx . 14 : 13 .
"amɔ̌ , awǎjijɛ nyí jijɔ ɖé bo ɖò ayi gɔngɔn mɛtɔn mɛ ."
è tinmɛ ɖɔ é nyí “ akpàkpà e nɔ sɔ́ mɛ ɖó nǔ ɖagbe e è mɔ alǒ ee ɖó nukún wɛ è ɖè é wu é . ”
"awǎjijɛ nyí xomɛhunhun ɖé , bo nɔ nɔ ayǐ , enyi ninɔmɛ e mɛ è ɖè é nyɔ́ kpo é gbɔ kpo ɔ nɛ . ( 1 tɛ ."
"1 : 6 ) enɛ wu ɔ , nùɖé sixu ɖò ya dó nú mɛɖé wɛ có , é lɛ́ ɖó awǎjijɛ ɖò ayi mɛ ."
"amɔ̌ , ye “ gosin toxóɖɔgbɛ́ ɔ nukɔn , bɔ xomɛ hun ye tlala , ɖó ye mɔ ɖɔ mawu mɔ emi dó mɔ mɛ e jɛxa ya jì dó jezu nyikɔ mɛ é . ” ( mɛ ."
5 : 41 ) é ɖò wɛn ɖɔ é kún nyí xò e è xò ye é wɛ ɖò vivivíví nú ye wɛ ó .
"amɔ̌ , ɖó ye nyí mɛsɛntɔ́ mawu tɔn wutu ɔ , gbeji e ye nɔ n’i é wɛ zɔ́n , bɔ ye ɖó awǎjijɛ jɔ awǎjijɛ ."
è nɔ jì mǐ kpo awǎjijɛ jɔ awǎjijɛ mɔhun kpo ǎ ; mɔ̌ jɛn é ma ka nɔ lɛ́ wá kpowun ǎ é nɛ .
ðó awǎjijɛ ɖò sínsɛ́n e gbigbɔ mímɛ́ mawu tɔn nɔ na mɛ é mɛ .
"kpo alɔdo gbigbɔ mawu tɔn tɔn kpo ɔ , mǐ sixu “ sɔ́ mɛ yɔyɔ̌ . . . ɔ dó , ” akpáxwé tɔn ɖé wɛ ka nyí awǎjijɛ alǒ xomɛhunhun . ( efɛ ."
"4 : 24 ; ga . 5 : 22 ) nú mǐ sɔnǔ nú awǎjijɛ ɔ , mǐ na kpé nǔ wu hugǎn , bo na ɖí xwi xá nǔ e nɔ ɖó linkpɔ́n nú mǐ ɖò gbɛmɛ lɛ é ."
kpɔ́ndéwú ðěðee mǐ jló na xwedó lɛ é
"jehovah jló ɖɔ nǔ ɖagbe lɛ kɛɖɛ ni gɔ́ ayikúngban ɔ jí , é nyí nǔ nyanya e mɔ wɛ mǐ nɔ ɖè hwɛhwɛ égbé dìn lɛ é ǎ ."
"amɔ̌ , nǔ nyanya e wà wɛ mɛ ɖevo lɛ ɖè é nɔ xò awǎjijɛ jehovah tɔn yí ǎ ."
"xó mawu tɔn ɖɔ : “ hlɔnhlɔn kpo awǎjijɛ kpo wɛ ɖò nɔtɛn tɔn . ” ( 1 tan . 16 : 27 ) gɔ́ na ɔ , nǔ ɖagbe ɖěɖee wà wɛ mɛsɛntɔ́ jehovah tɔn lɛ ɖè é nɔ hɛn xomɛ hun i . — nùx . 27 : 11 ."
"jehovah ɖɔhun ɔ , mǐ na tɛ́n kpɔ́n bɔ nǔ e ɖó nukún wɛ mǐ ɖè bɔ ye ma ɖò jijɛnu wɛ ǎ lɛ é na ɖó adohuhu nú mǐ zɛ xwé wu ǎ ."
"mǐ na lɔn bo jó awǎjijɛ mǐtɔn dó ǎ , é nyɔ́ wà ɔ , mǐ sixu sɔ́ ayi ɖó nǔ ɖagbe e mǐ ɖó dìn lɛ é jí , bo ɖó suúlu bo nɔte kpɔ́n nǔ ɖagbe e ja ɖò sɔ lɛ é . *"
"mǐ sixu lɛ́ mɔ kpɔ́ndéwú mɛ ɖěɖee xó biblu ɖɔ , bɔ ye ɖó awǎjijɛ ɖò ninɔmɛ vɛwǔ lɛ mɛ é gègě tɔn ."
ablaxamu nyí ɖokpo ɖò mɛ e dɛ ɖò ninɔmɛ e nɔ sɔ́ gbɛ̀ mɛtɔn ɖó axɔ́ nu é kpo wuvɛ̌ e mɛ ɖevo lɛ nɔ dó nú mɛ é kpo nu é mɛ . ( bǐb .
"12 : 10 - 20 ; 14 : 8 - 16 ; 16 : 4 , 5 ; 20 : 1 - 18 ; 21 : 8 , 9 ) wuvɛ̌ enɛ lɛ ɖò finɛ có , ablaxamu ka kpò ɖò awǎjijɛ ɖó ɖò ayi mɛ wɛ ."
nɛ̌ é ka wà mɔ̌ gbɔn ?
"é hɛn nukúnɖiɖo tɔn ayi mɛ ganji , é wɛ nyí ɖɔ é na nɔ gbɛ̀ ɖò gbɛ̀ yɔyɔ̌ e nu mɛsiya ɔ na kp’acɛ dó é mɛ ."
"( bǐb . 22 : 15 - 18 ; ebl . 11 : 10 ) jezu ɖɔ : “ awǎjijɛ ɖaxó wɛ é nyí nú tɔ́gbó mitɔn ablaxamu , ɖó é ɖò nukún ɖó wìwá ce wɛ . ”"
( jaan 8 : 56 ) mǐ sixu xwedó kpɔ́ndéwú ablaxamu tɔn gbɔn tamɛ linlin dó nǔ e na dó awǎjijɛ nú mǐ bo ɖò nukɔn ja lɛ é jí gblamɛ . — hlɔ . 8 : 21 .
"ye ɖó nùɖiɖi syɛnsyɛn , bo hɛn awǎjijɛ yetɔn ɖó gbɛ̀ ɖò wuvɛ̌ e ye mɔ lɛ é mɛ ."
"ði kpɔ́ndéwú ɔ , ee ye dɛ ɖò xò e è xò ye dó adaka mɛ , bo sɔ́ ye dó gankpa mɛ é nu gudo é ɔ , “ zǎnvlɔɖówe mɔ̌ ɔ , [ ye ] kpó ɖò ɖɛ xò wɛ , bo ɖò han jì mlá mawu wɛ . ” ( mɛ ."
"16 : 23 - 25 ) gɔ́ na ɔ , bonu pɔlu kpo silasi kpo na dó mɔ hlɔnhlɔn ɖò nǔ e ɖó nukún wɛ ye ɖè é mɛ ɔ , ye ɖó awǎjijɛ , ɖó ye sè wuvɛ̌ ɖó nyikɔ klisu tɔn wu wutu ."
mǐ sixu xwedó kpɔ́ndéwú yetɔn gbɔn ayi sísɔ́ ɖó ɖagbe e ɖò mawu sínsɛ́n kpo gbejininɔ kpo mɛ é jí gblamɛ . — fili . 1 : 12 - 14 .
"ði kpɔ́ndéwú ɔ , ɖò novembre 2013 ɔ , jɔhɔn ɖaxó ɖé gbà nǔ ɖò philippines sín tɛntin , bo hɛn xwé kúnnuɖetɔ́ lɛ tɔn 1 000 gblé ."
"xwé george tɔn e ɖò toxo tacloban tɔn mɛ é gblé bǐ . é ɖɔ : “ nǔ enɛ jɛ có , nɔví lɛ ɖò awǎjijɛ mɛ ."
un sixu ɖɔ awǎjijɛ e mǐ ɖó é ǎ . ”
"enyi mǐ nɔ lin tamɛ dó nǔ e jehovah ko wà nú mǐ lɛ é jí kpo nùsumɛnukúnmɛ kpo ɔ , hweɖebǔnu e mǐ na ɖò wuvɛ̌ syɛnsyɛn mɛ é ɔ , mǐ na kpó ɖò awǎjijɛ ɖó wɛ ."
"nǔ ɖevo tɛ lɛ jehovah ka ko na mǐ , bɔ é na sín ye wu bɔ mǐ na ɖò awǎjijɛ mɛ ?"
hwɛjijɔ e wu mǐ na ðó awǎjijɛ lɛ é
"hwɛjijɔ ɖaxó tɛ mǐ ka sixu lɛ́ ɖó , bɔ é na zɔ́n bɔ mǐ na ɖò awǎjijɛ mɛ hú kancica e mǐ ɖó xá mawu é ?"
"é wɛ nyí tɔ́ mǐtɔn , mawu mǐtɔn , kpo xɔ́ntɔn mǐtɔn kpo ! — ðɛh ."
"71 : 17 , 18 ."
gbɛ̀ e é na mǐ é kpo nǔwukpikpé e é na mǐ bɔ mǐ na ɖu vivǐ tɔn é kpo lɔ xɔ akwɛ nú mǐ .
"( nùt . 3 : 12 , 13 ) ðó mǐ nyí nùɖíɖó e ɖó nùnywɛ bɔ jehovah dɔn dó wǔ lɛ é wutu ɔ , mǐ mɔ nukúnnú jɛ jlǒ e é ɖó nú mǐ é wu ."
"( kolo . 1 : 9 , 10 ) enɛ wu ɔ , mǐ nɔ mɔ alixlɛ́mɛ ɖagbe lɛ ɖò gbɛzán mǐtɔn mɛ ."
"amɔ̌ , mɛ e ɖò gbɛ̀ ɔ mɛ lɛ é gègě mɔ nǔ jɛ linlin e wu mǐ ɖò gbɛ̀ ɔ mɛ é wu ganji ǎ ."
"hwenu e pɔlu ɖò vogbingbɔn e ɖò mǐ kpo ye kpo tɛntin é xlɛ́ wɛ é ɔ , é wlan ɖɔ : “ ‘ nǔ e mɛɖebǔ ma mɔ kpɔ́n gbeɖé , bo ma ka sè kpɔ́n gbeɖé ǎ ɔ , nǔ e mɛɖebǔ ma lin kpɔ́n gbeɖé ǎ ɔ , mawu bló nǔ enɛ ɖ’ayǐ nú mɛ e yí wǎn n’i lɛ é . ’"
"mǐdɛɛ lɛ wɛ ka nyí mɛ e mawu ɖè nùbudo enɛ xlɛ́ gbɔn [ gbigbɔ ] jí é . ” ( 1 kɔ . 2 : 9 , 10 ) nukúnnúmɔjɛnǔmɛ e mǐ ɖó dó jlǒ jehovah tɔn kpo linlin tɔn kpo wu é nɔ dó awǎjijɛ nú mǐ à cé ?"
mǐ ni ɖɔ xó dó nǔ ɖevo e jehovah ko bló nú mɛ tɔn lɛ é jí .
"xomɛ nɔ hun mǐ ɖɔ é sixu sɔ́ hwɛ mǐtɔn lɛ kɛ mǐ à cé ? ( 1 jaan 2 : 12 ) ðó nùblawukúnnúmɛ mawu tɔn wutu ɔ , mǐ ɖó nukúnɖiɖo gbɛɖe ɖé ɖɔ gbɛ̀ yɔyɔ̌ ɖé na tíìn ɖò malin - malin mɛ . ( hlɔ ."
"12 : 12 ) é na bo tlɛ nyí ɖò dìn hwɛ̌ ɔ , jehovah na mǐ mawu sɛntɔ́ hàtɔ́ lɛ sín kplékplémɛ ɖagbe ɖé . ( ðɛh ."
133 : 1 ) xó mawu tɔn lɛ́ na jiɖe mǐ ɖɔ jehovah na cyɔn alɔ mǐ jí sín satáan kpo awovi tɔn lɛ kpo sí .
"( ðɛh . 91 : 11 ) enyi mǐ lin tamɛ dó nyɔna enɛ lɛ e mawu na mǐ é bǐ jí ɔ , mǐ na mɔ ɖɔ awǎjijɛ mǐtɔn na gɔ́ngɔ́n . — fili . 4 : 4 ."
lee è na bló gbɔn bɔ awǎjijɛ mɛtɔn na lɛ́ jɛji é
"klisanwun e ko nɔ nɔ awǎjijɛ mɛ é ɔ , awǎjijɛ tɔn ka sixu lɛ́ jɛji à ?"
( jaan 15 : 11 ) enɛ xlɛ́ ɖɔ mǐ sixu bló bɔ awǎjijɛ mǐtɔn na lɛ́ jɛji vlafo à cé ?
a sixu jlɛ́ gǎn e dó wɛ a ɖè bonu awǎjijɛ towe na jɛji é dó myɔ fiflɔ́ wu .
"a ɖó na ba nakí dó myɔ ɔ mɛ , bonu é na lɛ́ jì hugǎn ."
"mɔ̌ ɖokpo ɔ , a ɖó na na nùɖuɖu hwiɖée ɖò gbigbɔ lixo bonu awǎjijɛ towe na dó jɛji ."
flín nǔ elɔ : gbigbɔ mímɛ́ wɛ nɔ na hlɔnhlɔn awǎjijɛ .
"enɛ wu ɔ , enyi awǎjijɛ towe na jɛji ɔ , a ɖó na nɔ byɔ alɔdo gbigbɔ mawu tɔn tɔn ɖò gbesisɔmɛ , bo na nɔ xoɖɛ bo lin tamɛ dó xó tɔn e gbigbɔ ɔ d’alɔ bɔ è wlan é jí . — ðɛh . 1 : 1 , 2 ; luk . 11 : 13 ."
kanɖiɖó dó azɔ̌ e nɔ hun xomɛ nú jehovah lɛ é wiwa wu na lɛ́ d’alɔ we bɔ awǎjijɛ towe na lɛ́ jɛji . ( ðɛh .
"ðó è dá mǐ , bonu mǐ na “ [ ɖó ] sísí nú mawu bo bló nǔ e é zɔ́n lɛ ; nǔ e ɖò taji bɔ gbɛtɔ́ bǐ ɖó na wà é nɛ . ” ( nùt ."
"12 : 13 ) ðò xógbe ɖevo mɛ ɔ , è dá mǐ nú mǐ na wà jlǒ mawu tɔn ."
"enɛ wu ɔ , mǐ ɖò jehovah sɛ̀n wɛ ɔ , mǐ nɔ ɖó awǎjijɛ ɖaxó hugǎn ɔ . *"
ðagbe e nɔ tɔ́n sín awǎjijɛ mɛ lɛ é
"ee a na ɖò nǔ sɔ́ nú awǎjijɛ wɛ é ɔ , a na ɖu lè gègě sín vivǐ ."
"ði kpɔ́ndéwú ɔ , nǔ mǐtɔn na lɛ́ nyɔ́ tɔ́ mǐtɔn jixwé tɔn ɔ nukúnmɛ hugǎn hwenu e é na mɔ bɔ tagba lɛ na bo syɛn gbɔn ɖebǔ ɔ , mǐ nɔ ɖò sinsɛn ɛ wɛ kpo awǎjijɛ kpo é . ( sɛ́n ."
"16 : 15 ; 1 tɛ . 5 : 16 - 18 ) gɔ́ na ɔ , lè ɖevo e nɔ tɔ́n sín awǎjijɛ jɔ awǎjijɛ mɛ é wɛ nyí ɖɔ mǐ na nyì alɔ nú wezun kínkán ɖò nǔ agbaza tɔn lɛ gudo , bɔ é lɛ́ nyɔ́ wà ɔ , mǐ na lɛ́ ba na savɔ̌ ɖaxó ɖé lɛ dó axɔsuɖuto mawu tɔn takúnmɛ ."
"( mat . 13 : 44 ) enyi mǐ mɔ nǔ ɖagbe ɖěɖee nɔ tɔ́n sín mɔ̌ wiwa mɛ lɛ é ɔ , awǎjijɛ mǐtɔn na lɛ́ jɛji , bɔ mǐ na mɔ ɖɔ mǐ lɛ́ ɖò ganji hugǎn , é nɔ lɛ́ gɔ́ sò nú awǎjijɛ mɛ ɖevo lɛ tɔn . — mɛ . 20 : 35 ; fili . 1 : 3 - 5 ."
"“ enyi a ɖó awǎjijɛ kpo xomɛhunhun kpo ɖò gbɛzán towe mɛ dìn ɔ , lanmɛ towe na ɖibla nɔ ganji hugǎn ɖò sɔ . ”"
nǔ e kplɔnyiji - alavɔxwé nebraska tɔn e ɖò états - unis é sín nǔdobatɔ́ ɖé wlan hwenu e é gbéjé nùɖé lɛ kpɔ́n dó lanmɛ na nɔ ganji wu gudo é nɛ .
"xó enɛ sɔgbe xá nǔ elɔ e biblu ɖɔ é : “ ayi jɛ ayǐ nú mɛ ɔ , azɔn nɔ yawu gbɔ . ”"
"( nùx . 17 : 22 ) nugbǒ ɔ , enyi awǎjijɛ towe ɖò jijɛji wɛ ɔ , lanmɛ towe na ɖibla wá nɔ ganji hugǎn ."
"enɛ wu ɔ , mǐ ɖò hwenu vɛwǔ lɛ mɛ có , mǐ sixu tɛ́n kpɔ́n bo ɖó awǎjijɛ jɔ awǎjijɛ e na nɔ ayǐ é ; cobonu nǔ ka na nyí mɔ̌ ɔ , gbigbɔ mímɛ́ e mǐ na mɔ gbɔn ɖɛxixo , nùkpinkplɔn kpo tamɛ linlin dó xó jehovah tɔn jí kpo gblamɛ é jɛn na nyí tɔn ."
"enyi mǐ nɔ lin tamɛ dó nyɔna e jí mǐ ɖɔ xó dó wá yì lɛ é jí , bo xwedó nùɖiɖi mɛ ɖevo lɛ tɔn sín kpɔ́ndéwú , lobo tɛ́n kpɔ́n bo wà jlǒ mawu tɔn ɔ , awǎjijɛ mǐtɔn na lɛ́ jɛji ."
"ðò ali enɛ lɛ bǐ nu ɔ , mǐ lɔ sixu yí gbè nú nugbǒ e ɖò ðɛhan 64 : 11 mɛ é ; finɛ ɖɔ : ‘ nǔjlɔjlɔwatɔ́ lɛ ni j’awǎ ɖò jehovah mɛ , ye ni bɛ̀ ta ɖò gɔ̌n tɔn . ’"
mǐ na gbéjé jijɔ e nyí suúlu é kpɔ́n ɖò nukɔnmɛ ɖò xota ɖebɔdoɖewu elɔ e ɖɔ xó dó “ nǔ e [ gbigbɔ ] nɔ na mɛ ɔ ” jí é mɛ .
"nú a na mɔ nǔ ɖevo e na lɛ́ na hlɔnhlɔn awǎjijɛ towe é hǔn , kpɔ́n gbàví “ ali ðevo ðěɖee nu a na bló bɔ awǎjijɛ towe na lɛ́ jɛji ðè é . ”"
ali ðevo ðěɖee nu a na bló bɔ awǎjijɛ towe na lɛ́ jɛji ðè é
"nɔ zán gbɛzán e bɔkun é , bo lɛ́ bló tuto nú gbɛzán towe . — luk . 12 : 15 ."
"nɔ nɔ jlɛ̌ jí ɖò nǔ e a nɔ ɖó nukún lɛ é mɛ . — micée 6 : 8 , nwt ."
"tɛ́n kpɔ́n bonu tuto towe lɛ ( azɔ̌ , wemaxɔmɛ yiyi , ayiɖeɖayi kpo nǔ ɖevo lɛ kpo ) ni na tɛn we bonu a na nya nǔ gbigbɔ tɔn lɛ gbé . — efɛ . 5 : 15 , 16 ."
"nɔ nɔ jlɛ̌ jí dó hwiɖesunɔ kpo mɛ ɖevo lɛ kpo wu . — fili . 4 : 5 , nwt ."
février 2018
xota nùkplɔnkplɔn tɔn lɛ nú : 2 - 29 avril 2018
cambodge
asú kpo asì kpo e nyí kúnnuɖetɔ́ é ɖé ɖò wɛnɖagbe biblu tɔn jla nawe e yì kplá vǐ tɔn ɖò wemaxɔmɛ é wɛ .
é bla ta e ayǐ ɔ jí nu lɛ nɔ bla é
1 021
2 524
2 790
jehovah kpé nǔ bǐ wu
mɛ e tɔn wɛ é beishenbai berdibaev
"“ kú sɔ́ na tíìn ǎ , bɔ è tlɛ na lɛ́ fɔ́n mɛ e ko kú lɛ é wá gbɛ̀ . ”"
asì ce mairambubu wɛ sè xó enɛ lɛ hwenu e é dó mɔ̌to bo ɖò yiyi wɛ é .
é dɔn ɛ bɔ é jló na lɛ́ mɔ nukúnnú jɛ mɛ d’eji .
"hwenu e mɔ̌to ɔ nɔte bɔ mɛ lɛ jɛte é ɔ , é kanwezun jɛ nyɔnu e ɖɔ xó enɛ lɛ é gudo ."
"nyikɔ tɔn nɔ nyí apun mambetsadykova , bɔ é nyí kúnnuɖetɔ́ jehovah tɔn ɖé ."
"xóɖiɖɔ xá kúnnuɖetɔ́ ɖé nɔ sɔ́ gbɛ̀ mɛtɔn ɖó axɔ́ nú ɖò hwe enɛ lɛ nu , amɔ̌ , nǔ e apun wá kplɔ́n mǐ ɖò nukɔnmɛ lɛ é huzu gbɛzán mǐtɔn ."
mǐ nɔ w’azɔ̌ sín ayitéhɔnnu jɛ gbadanu
è jì mì ɖò 1937 ɖò kolkhoz alǒ gle mɛkplékpɔ́mɛ tɔn ɖé ta ɖò tokmok kpá ɖò kirghizstan .
"xwédo mǐtɔn ɔ kirghizstan nu lɛ mɛ wɛ é gosin , bɔ mǐ nɔ dó kirghizstan - gbè ."
glesi wɛ nyí mɛjitɔ́ ce lɛ bɔ mǐ nɔ w’azɔ̌ ɖò kolkhoz sín ayitéhɔnnu jɛ gbadanu .
"è nɔ na nùɖuɖu glezɔ́watɔ́ lɛ hwɛhwɛ , amɔ̌ , xwè fifo jɛn è nɔ s’axɔ́ ye ."
mamáa ce nɔ jɛ tagba tawun cobo nɔ kpé nukún dó nɔví nyɔnu ce kpɛví kpo nyì kpo wu .
"xwè atɔ́ɔ́n kpowun jɛn un yì azɔ̌mɛ na , bo jɛ azɔ̌ wà jí hwebǐnu ɖò gle ɔ ta ."
sókan teskey ala - too tɔn
"ya sukpɔ́ ɖò fí e mǐ nɔ nɔ é tawun , bɔ è nɔ w’azɔ̌ bɔ nǔ nɔ cikɔ nú mɛ tawun cobɔ è nɔ sú hudo mɛtɔn lɛ sín dò ."
"ðó mɛ winnyawinnya wɛ un nyí wutu ɔ , un nɔ lin tamɛ dó linlin e wu mǐ ɖò gbɛ̀ ɔ mɛ é alǒ sɔgudo wu sɔmɔ̌ ǎ ."
un lin gbeɖé ɖɔ nugbǒ jiwǔ ɖěɖee kúnkplá jehovah mawu kpo linlin tɔn kpo lɛ é na huzu gbɛzán ce ǎ .
"lee wɛn enɛ byɔ kirghizstan , bo gbakpé fí gbɔn é nyí tan ɖé bo sɔ́ akpàkpà mɛ ."
nǔ lɛ bǐ bɛ́ ɖò jɔtɛn ce ɖò totaligbé kirghizstan tɔn .
mɛ e è kplá gannugánnú sín tò yetɔn mɛ ð’ayǐ lɛ é hɛn nugbǒ ɔ wá kirghizstan
nugbǒ e kúnkplá jehovah mawu é dó ɖɔ dò ɖò kirghizstan ɖò 1956 .
"bonu nǔ na dó nyí mɔ̌ ɔ , nugbǒ ɔ ɖó na ɖu ɖò linlin masɔgbe e ko dó ɖɔ dò lɛ é jí ."
union des républiques socialistes soviétiques ( urss ) mɛ wɛ kirghizstan égbé tɔn ɔ nɔ ɖ’ayǐ .
kúnnuɖetɔ́ jehovah tɔn lɛ ɖó wǔ zɔ nú toxóɖiɖɔ ɖò fí e urss kpa acɛ dó lɛ é bǐ .
"( jaan 18 : 36 ) enɛ wu ɔ , è sɔ́ ye dó mɔ kɛntɔ́ acɛkpikpa communiste tɔn tɔn lɛ bo doya nú ye ."
"amɔ̌ , linlin masɔgbe ɖebǔ sixu zɔ́n bonu xó mawu tɔn gɔn gbɛtɔ́ ayijlɔjlɔnɔ lɛ sín ayi mɛ byɔ ǎ ."
"nugbǒ ɔ , nǔ xɔ akwɛ e un kplɔ́n ɖò gbɛzán ce bǐ mɛ é wɛ nyí ɖɔ jehovah “ kpé nǔ bǐ wu . ” — mak . 10 : 27 ."
emil yantzen
ya e è dó nú kúnnuɖetɔ́ jehovah tɔn lɛ é zɔ́n bɔ ye sukpɔ́ d’eji ɖò kirghizstan .
etɛwu nǔ ka nyí mɔ̌ ?
akpáxwé sibérie tɔn e è kplá kɛntɔ́ acɛkpikpa communiste tɔn tɔn lɛ yì gannugánnú é lɔ ɖò urss mɛ .
"hwenu e è ɖè ye tɔ́n é ɔ , ye mɛ gègě wá kirghizstan , bɔ ɖé lɛ ɖò ye mɛ bo hɛn nugbǒ ɔ wá ."
mɛ enɛ lɛ ɖokpo wɛ nyí emil yantzen ee è jì ɖò kirghizstan ɖò 1919 é .
è sɛ́ emil dó yadonumɛkpá ɖé mɛ bɔ é xò gò kúnnuɖetɔ́ jehovah tɔn lɛ ɖò finɛ .
é yí nugbǒ ɔ bo lɛkɔ wá xwé ɖò 1956 .
emil wá cí sokuluk kpá ɖò jɔtɛn ce .
sokuluk finɛ wɛ è ɖó agun nukɔntɔn ɔ ayǐ ɖè ɖò kirghizstan ɖò 1958 .
victor vinter
"xwè ɖokpo mɔ̌ gudo ɔ , victor vinter sɛ̀ tɛn wá sokuluk ."
è doya nú nɔví sunnu gbejinɔtɔ́ enɛ azɔn mɔkpan .
"azɔn wè wɛ é sɛ̀n gan nú xwè atɔ́ɔ́n ɖó wǔ e é ɖó zɔ nú gbɛ̀ ɔ é wutu , enɛ gudo ɔ , é lɛ́ bló xwè wǒ ɖò gankpa mɛ , gɔ́ nú xwè atɔ́ɔ́n ɖò kannumɔgbenu ."
yadonumɛ lɛ zɔ́n bonu sinsɛn nugbǒ ɔ gɔn kàn vun ǎ .
nugbǒ ɔ sɛkpɔ jɔtɛn ce
eduard varter
"ðò 1963 ɔ , kúnnuɖetɔ́ jehovah tɔn 160 mɔ̌ wɛ ɖò kirghizstan , ye mɛ gègě gosin allemagne , ukraine kpo russie kpo ."
eduard varter e nɔ kannumɔgbenu bo bló baptɛm ɖò allemagne ɖò 1924 é lɔ ɖ’emɛ .
"ðò 1940 kpo 1949 kpo vlamɛ ɔ , acɛkpikpa nazi tɔn sɛ́ eduard dó yadonumɛkpá ɖé mɛ , bɔ ɖò xwè yɔywɛ ɖé gudo ɔ , acɛkpikpa communiste tɔn urss tɔn sɛ́ ɛ dó kannumɔgbenu ."
"ðò 1961 ɔ , nɔví sunnu gbejinɔtɔ́ enɛ sɛ̀ tɛn yì toxo kant tɔn e sɛkpɔ jɔtɛn ce tawun é mɛ ."
elizabeth fot ; aksamai sultanalieva
elizabeth fot ee nyí jehovah sɛntɔ́ gbejinɔtɔ́ é ɖé lɔ nɔ nɔ kant .
nǔ wɛ é nɔ tɔ̀ dó mɔ nǔ ɖu .
"ðó azɔ̌ tɔn bí alɔ n’i tawun wutu ɔ , dotóogán lɛ kpo mɛ̌si lɛ kpo nɔ zɔ́n azɔ̌ ɛ ."
"nawe ɖé ɖò mɛ e nɔ zɔ́n nǔ tɔ̀ ɛ lɛ é mɛ , bɔ nyikɔ tɔn nɔ nyí aksamai sultanalieva , b’ɛ da axɔsuzɔwatɔ́ e nɔ w’azɔ̌ ɖò hwɛɖɔxɔsa ɖé é ."
"aksamai tɔ́n nǔ tɔ̀ gbé bo wá elizabeth gɔ́n , bo kàn nǔ gègě byɔ ɛ dó nǔ e wu mǐ ɖò gbɛ̀ ɔ mɛ é kpo ninɔmɛ e mɛ mɛkúkú lɛ ɖè é kpo wu ."
elizabeth na xósin nú nùkanbyɔ aksamai tɔn lɛ tlɔlɔ sín biblu mɛ .
aksamai huzu wɛnɖagbejlatɔ́ kanɖodonǔwutɔ́ ɖé .
nikolai chimpoesh
"ðò hwe enɛ nu ɔ , è sɔ́ nikolai chimpoesh e gosin moldavie é b’ɛ nyí nukúnkpénuwutɔ́ lɛdo tɔn , bɔ é wà sinsɛnzɔ́ nú xwè 30 mɔ̌ ."
"é nyí agun lɛ kɛɖɛ wɛ nikolai nɔ yì ba kpɔ́n ǎ , loɔ , é nɔ lɛ́ bló tuto bɔ è nɔ vɔ́ wema mǐtɔn lɛ zín bo nɔ má ."
gǎn lɛ ɖó ayi azɔ̌ e wà wɛ é ɖè lɛ é wu .
"enɛ wu ɔ , eduard varter dó wusyɛn lanmɛ nú nikolai kpo wěɖexámɛ elɔ kpo : “ nú gǎn lɛ kàn xó byɔ we hǔn , ɖɔ nú ye nyì wɛn ɖɔ hɔnkàn gbɛ̀ ɔ tɔn mǐtɔn e ɖò brooklyn é wɛ wema mǐtɔn lɛ nɔ gosin ."
kpɔ́n kponɔ kgb tɔn ɔ sín nukúnta tlɔlɔ lě .
a ɖó na ɖi xɛsi nú nùɖé ǎ . ” — mat . 10 : 19 .
"ðò xóɖɔɖókpɔ́ enɛ gudo zaan ɔ , è ylɔ nikolai wá hɔnkàn kgb tɔn e ɖò kant é ."
é ɖɔ nǔ e jɛ gudo é : “ kponɔ ɔ kàn fí e mǐ nɔ ba wema mǐtɔn lɛ sín é byɔ .
un ɖɔ n’i ɖɔ brooklyn wɛ nɔ sɛ́dó mǐ .
é sɔ́ tuùn xó e é na ɖɔ é ǎ .
"é jó mì dó bɔ un yì , bo ka sɔ́ lɛ́ ylɔ mì gbeɖé ǎ . ”"
asì ce yawu tuùn ðɔ nugbǒ ɔ wɛ
mairambubu gosin naryn ɖò xá kirghizstan tɔn mɛ .
"gbè ɖokpo ɖò août 1974 ɔ , é wá nɔví nyɔnu ce kpɛví gɔ́n , finɛ wɛ mǐ mɔ mǐɖée ɖè azɔn nukɔntɔn ɔ ."
nǔ mairambubu tɔn jɛ ce jí tɛn tɔn mɛ .
apun mambetsadykova
"ðò janvier 1981 hwenu e mairambubu ɖò mɔ̌to ɖé mɛ bo xwè axi xá ɔ mɛ tɔn ɖé mɛ é ɔ , é ɖótó xóɖɔɖókpɔ́ e wu un kɛnu dó ɖò bǐbɛ̌mɛ xota elɔ tɔn é ."
"asì ce jló na mɔ nukúnnú jɛ nǔ mɛ hú mɔ̌ , enɛ wu ɔ , é kàn nyikɔ nawe ɔ tɔn kpo adlɛsi tɔn kpo byɔ ."
"é ɖɔ nyikɔ emitɔn nɔ nyí apun , amɔ̌ , é nɔ acéjí tawun , ɖó kaka jɛ 1980 kpo 1989 kpo vlamɛ ɔ , è kpò ɖò azɔ̌ kúnnuɖetɔ́ lɛ tɔn gbɛ́ wɛ ."
"é ɖɔ adlɛsi tɔn nú asì ce ǎ , é nyɔ́ wà ɔ , mǐtɔn wɛ é yí ."
asì ce wá xwégbe kpo akpàkpà sɔ́ mɛ kpo .
mairambubu ɖɔ : “ un sè nǔ ɖagbeɖagbe ɖé lɛ .
"nyɔnu ɖé ɖɔ nú mì ɖɔ zaanɖé dìn ɔ , gbɛtɔ́ lɛ kún sɔ́ na kú ɖě ó ."
gběkanlin lɛ lɔ tlɛ sɔ́ na nɔ wà adǎn ǎ . ”
é ɖi xɛxó ɖé nú mì .
"un ɖɔ n’i ɖɔ : “ nɔte kaka jɛ hwenu e é na wá é , nú é na tín nǔ lɛ mɛ nú mǐ ganji . ”"
apun wá ba mǐ kpɔ́n ɖò sun atɔn gudo .
"mɛbakpɔ́n ɖevo lɛ wá jɛ gudo , bɔ gbɔn enɛ sín yɛkan mɛ ɔ , mǐ xò gò kúnnuɖetɔ́ nukɔntɔn e nyí kirghizstan nu lɛ é ."
nɔví nyɔnu enɛ lɛ kplɔ́n mǐ nugbǒ e jiwǔ lɛ é dó jehovah kpo linlin e é ɖó nú gbɛtɔ́ lɛ é kpo wu .
"ye xà wema du paradis perdu au paradis reconquis nú mǐ . * ðó wema enɛ ɖokpo géé wɛ ɖò tokmok wutu ɔ , mǐ sɔ́ alɔ dó vɔ́ wlan na mǐɖesu ."
nǔ nukɔntɔn e mǐ kplɔ́n lɛ é ɖokpo wɛ nyí nǔɖɔɖ’ayǐ e ɖò bǐbɛ̌mɛ 3 : 15 mɛ é .
nǔɖɔɖ’ayǐ enɛ na jɛnu gbɔn jezu e nyí axɔsu mɛsiya e mawu sɔ́ é gblamɛ .
wɛn nùjɔnǔ tɔn ɖé wɛ nyí enɛ bɔ mɛ bǐ ɖó na sè !
mǐ ɖó hwɛjijɔ e wu mǐ na ɖ’alɔ ɖò wɛnjijla ɔ mɛ é dìn .
( mat . 24 : 14 ) é sɔ́ lín ǎ bɔ biblu jɛ gbɛzán mǐtɔn huzu jí .
kplé lɛ kpo baptɛm biblo kpo ðò hwenu e è gbɛ́ azɔ̌ mǐtɔn é
tlolo jɛn asì ce kpo nyì kpo ɖó ayi wu ɖɔ kúnnuɖetɔ́ lɛ sín nǔwiwa gbɔn vo .
"é gbɔn vo tawun nú alɔwliwli ɖěɖee mǐ ko yì kpɔ́n bɔ jonɔ lɛ nɔ nu ahan mú , wà nǔ e ma sɔgbe ǎ lɛ é , lobo nɔ lɛ́ zán xógbe gblégblé lɛ é ."
mǐ lɛ́ yì kplé klisanwun tɔn ɖé lɛ ɖò agun e ɖò tokmok é mɛ .
"atínkan mɛ wɛ mǐ nɔ bló kplé lɛ ɖè , enyi ayǐ mɛ nyɔ́ ɔ nɛ ."
"ðò avivɔ hwenu ɔ , mǐ nɔ bló kplé lɛ ɖò xɔ ɖé mɛ ."
"kponɔ lɛ nɔ wá xwé ɔ gbè hweɖelɛnu , bo nɔ kàn nǔ e wà wɛ mǐ ɖè é byɔ ."
"hwenu e mairambubu kpo nyì kpo bló baptɛm ɖò juillet 1982 ɖò chüy tɔ̀ ɔ mɛ é ɔ , mǐ nɔ acéjí tawun ."
"( mat . 10 : 16 ) nɔví lɛ zɔn gbɛ̌ta kpɛví kpɛví mɛ , bo wá kplé ɖò zungbó ɔ mɛ ."
"mǐ jihan axɔsuɖuto ɔ tɔn ɖé , bo ɖótó xóɖiɖɔ e è xwlé mɛ e jló na bló baptɛm lɛ é é ."
mǐ tɛ́ dó ali e hun nú mǐ bɔ mǐ na vlɔ́n kàn nú sinsɛnzɔ́ mǐtɔn é wu
"ðò 1987 ɔ , nɔví sunnu ɖé byɔ ɖò así ce ɖɔ má yì ba mɛ e ɖó jlǒ bo ɖò toxo balykchy tɔn mɛ é ɖé kpɔ́n ."
"enyi mǐ dó pípan sín xwé mǐtɔn gbé bo na yì dɔ̌n ɔ , ganxixo ɛnɛ wɛ mǐ nɔ bló ."
"ee mǐ jla wɛn ɔ ɖò balykchy azɔn gègě gudo é ɔ , mǐ mɔ ɖɔ mɛ lɛ ɖó jlǒ tawun ɖò finɛ ."
"é ɖò wɛn ɖɔ ali ɖé wɛ hun nú mǐ , bɔ mǐ na vlɔ́n kàn nú sinsɛnzɔ́ mǐtɔn ."
mairambubu kpo nyì kpo nɔ yì balykchy hwɛhwɛ .
"mǐ nɔ nɔ finɛ nú aklunɔzán gblamɛ fifo gègě , bo nɔ yì kúnnuɖegbe lobo nɔ bló kplé klisanwun tɔn lɛ ."
wema e mɛ lɛ zɔ́n lɛ é jɛji tawun .
"mǐ nɔ bɛ́ wema lɛ sín tokmok dó mishok mɛ , sáki ɖé wɛ bɔ è nɔ bɛ́ dokwín d’emɛ ."
saki enɛ e mɛ wema gɔ́ é wè tlɛ nɔ kpé nǔ e mɛ lɛ zɔ́n ɖò sunmɛ sunmɛ é nu ǎ .
"nú mǐ ɖò pípan mɛ bo xwè balykchy , alǒ , nú mǐ gosin dɔ̌n ɔ , mǐ nɔ kpéwú bo nɔ ɖekúnnu nú mɛ e mǐ nɔ mɔ ɖò ali jí lɛ é ."
"ee mǐ yì balykchy azɔn nukɔntɔn ɔ b’ɛ ɖó xwè tantɔn gudo é ɔ , è ɖó agun ɖé ayǐ ɖò 1995 ɖò finɛ ."
tokmok e mǐ nɔ gosin bo nɔ yì balykchy ɖò xwè enɛ lɛ mɛ é byɔ akwɛzinzan gègě .
"mǐ ɖó akwɛ gègě ǎ , enɛ wu ɔ , nɛ̌ mǐ ka wà gbɔn bo kpéwú ?"
"nɔví sunnu ɖé nɔ na akwɛ mǐ hwɛhwɛ , b’ɛ nɔ sú akwɛzinzan mǐtɔn lɛ bǐ sín dò ."
"jehovah tuùn jlǒ e mǐ ɖó bo na vlɔ́n kàn nú sinsɛnzɔ́ mǐtɔn é , bo “ hun [ jixwé ] hɔn lɛ ɖó nuvo ” nú mǐ ."
( mal . 3 : 10 ) é ɖò wɛn ɖɔ nǔ ɖebǔ kún gló jehovah ó !
alɔnu ce ján ðò nukún kpíkpé dó xwédo ce wu kpo sinsɛnzɔ́ ɔ kpo mɛ
"ðò 1992 ɔ , un nyí mɛxo agun tɔn , nyí wɛ nyí mɛxo agun tɔn kirghizstan nu nukɔntɔn ɖò tò ɔ mɛ ."
"ðò agun e ɖò jɔtɛn ce ɖò tokmok é mɛ ɔ , ali yɔyɔ̌ ɖevo lɛ lɛ́ hun ɖò sinsɛnzɔ́ ɔ mɛ ."
mǐ nɔ kplɔ́n biblu xá mɛ winnyawinnya kirghizstan nu gègě ɖò wemaxɔ lɛ mɛ .
"mɛ winnyawinnya e mǐ kplɔ́n nǔ xá lɛ é ɖokpo nyí wěɖegbɛ́ alaxɔ tɔn sín hagbɛ̌ ɖé , bɔ wè ɖevo lɛ nyí gbexosin - alijitɔ́ titewungbe lɛ ."
mǐ nɔ sɔ́ mǐɖée jó bo nɔ d’alɔ mɛ ɖevo lɛ ɖò kplé mǐtɔn lɛ jí .
"amɔ̌ , mɛ gègě ɖò agun ɔ mɛ bo nɔ dó kirghizstan - gbè ee nyí anɔnugbe yetɔn é ."
"enɛ wu ɔ , un nɔ lilɛ xóɖiɖɔ lɛ dó gbè enɛ ɔ mɛ bo na dó d’alɔ ye nú ye ni mɔ nukúnnú jɛ nugbǒ ɔ wu ganji ."
nyì kpo asì ce kpo gɔ́ nú vǐ mǐtɔn tantɔn ɖò 1989
alɔnu nyì kpo mairambubu kpo tɔn lɛ́ ján ɖò nukún kpíkpé dó xwédo mǐtɔn e fɔ́n bo ɖò jijɛji wɛ é wu mɛ .
mǐ nɔ kplá vǐ mǐtɔn lɛ yì kúnnuɖegbe kpo kplé agun tɔn lɛ kpo .
xwè 12 kpowun jɛn vǐ mǐtɔn gulsayra ɖó bo ka yí wǎn nú xóɖiɖɔ nú mɛ lɛ ɖò alitó kpo xóɖiɖɔ nú ye dó biblu wu kpo .
bɔ vǐ mǐtɔn lɛ yí wǎn nú wemafɔ biblu tɔn lɛ kpinkplɔn dó tamɛ .
"hwenu ɖò yiyi wɛ é ɔ , vǐ mǐtɔn lɛ kpo vivǔ mǐtɔn lɛ bǐ kpo nɔ ɖó alɔ ɖò azɔ̌ agun ɔ tɔn lɛ mɛ tawun ."
"ðò vǐ mǐtɔn 9 lɛ kpo vivǔ mǐtɔn 11 lɛ kpo mɛ ɔ , 16 ɖò jehovah sɛ̀n wɛ alǒ ɖò kplé lɛ yì wɛ xá mɛjitɔ́ yetɔn lɛ ."
huzuhuzu nukúnðeji lɛ
"enyi nɔví sunnu kpo nɔví nyɔnu kpo vívɛ́ e jɛ azɔ̌ jehovah tɔn wà jí ɖò xá mǐtɔn mɛ ɖò 1950 kpo 1959 kpo vlamɛ lɛ é sè huzuhuzu nukúnɖeji e sín vivǐ mǐ ɖu lɛ é ɔ , é na kpaca ye ."
"ðokpo wɛ nyí ɖɔ sín 1990 kpo 1999 kpo vlamɛ ɔ , mǐ ɖó vivo bo na jla wɛnɖagbe ɔ , bɔ mɛ gègě na lɛ́ kplé ɖó kpɔ́ nú kplé lɛ ."
"nyì kpo asì ce kpo , ɖò sinsɛnzɔ́ ɔ mɛ"
"ðò 1991 ɔ , nyì kpo asì ce kpo yì kpléɖókpɔ́ ɖaxó ɖé azɔn nukɔntɔn ɔ ɖò alma - ata ; fí enɛ wɛ nɔ nyí almaty ɖò kazakhstan ɖò égbé ."
"ðò 1993 ɔ , nɔví kirghizstan nu lɛ bló kpléɖókpɔ́ ɖaxó ɖé ɖò anyǔmlímlísafɔtɛn spartak tɔn ɖò bichkek azɔn nukɔntɔn ɔ ."
é jiwǔ nú gǎn anyǔmlímlísafɔtɛn ɔ tɔn kaka bɔ é ɖɔ mǐ ni zán fí ɔ ma sú ɖɔ̌la ɖokpo .
"ðò 1994 ɔ , nǔ manawɔn ɖé lɛ́ jɛ , enɛ wɛ nyí ɖɔ è ɖè wema nukɔn nukɔntɔn ɔ tɔ́n dó kirghizstan - gbè mɛ ."
"dìn ɔ , hwebǐnu wɛ gbɛ̌ta lilɛdogbeɖevomɛ tɔn ɖé nɔ lilɛ xójlawema mǐtɔn lɛ dó gbè mǐtɔn mɛ ɖò alaxɔ bichkek tɔn mɛ ."
"ðò 1998 ɔ , acɛkpikpa kirghizstan tɔn yí gbè nú azɔ̌ mǐtɔn ɖò sɛ́n linu ."
"tutoblonunu ɔ ɖó nukɔnyiyi , ɖó wɛnjlatɔ́ 5 000 jɛji wɛ ɖò fí dìn ."
"égbé ɔ , agun 83 wɛ ɖò fí , bɔ kánɖó chine - gbè , glɛnsigbe , kirghizstan - gbè , russie - gbè , tokunɔgbe russie tɔn tɔn , turquie - gbè , uighur - gbè kpo ouzbékistan - gbè kpo tɔn 25 gɔ́ na ."
nɔví sunnu kpo nɔví nyɔnu kpo vívɛ́ enɛ lɛ e gosin gbě vovo jí lɛ é bǐ ɖò jehovah sɛ̀n wɛ ɖò bǔ .
jehovah bló bɔ huzuhuzu nukúnɖeji enɛ lɛ nyɔ́ bló .
jehovah lɛ́ huzu gbɛzán ce .
"un sù ɖò glesi wamamɔnɔ ɖé sín xwédo mɛ , bɔ xwè atɔ́ɔ́n jɛn un yì azɔ̌mɛ na ."
"amɔ̌ , jehovah zán mì bɔ un nyí mɛxo agun tɔn ɖé , bo lɛ́ kplɔ́n nugbǒ xɔ akwɛ biblu tɔn lɛ mɛ ɖěɖee yì azɔ̌mɛ hú mì tawun lɛ é ."
"nugbǒ ɔ , jehovah bló bɔ nǔmaɖónukún lɛ jɛ ɖò gbɛzán ce mɛ ."
"nǔ e nyiɖesunɔ mɔ kpɔ́n lɛ é nɔ sísɛ́ mì bɔ un kpò ɖò kúnnu ɖè dó jehovah , “ mawu [ e ] kpé nǔ bǐ wu ” é takúnmɛ wɛ kpo gbejininɔ kpo . — mat . 19 : 26 ."
etɛ ka nyí tinmɛ è ni nyí gbɛtɔ́ gbigbɔ tɔn tɔn ?
“ mawu e nɔ na didɛ kpo gbɔdónúmɛ kpo mɛ é ni bo bló bonu mi ni ɖó linlin ɖokpo ɔ e klisu jezu ɖó é . ” — hlɔ .
"15 : 5 , nwt ."
"han lɛ : 17 , 13"
nɛ̌ mǐ ka sixu tuùn gbɛtɔ́ gbigbɔ tɔn ɖé gbɔn ?
etɛ mɛ e ɖó kpɔ́ndéwú ɖagbe ɖò gbigbɔ lixo lɛ é ka sixu kplɔ́n mǐ ?
"etɛwu mǐ ka ɖó na dó gǎn , bo ɖó “ linlin klisu tɔn ” ?"
"1 , 2 . ( a ) linlin tɛ mɛ gègě ka nɔ ɖó dó gbɛtɔ́ gbigbɔ tɔn nyínyí wu ? ( b ) nùkanbyɔ taji e kúnkplá gbɛtɔ́ gbigbɔ tɔn nyínyí é tɛ lɛ mǐ ka na gbéjé kpɔ́n ?"
"nɔví nyɔnu ɖé ɖò canada bo ɖɔ : “ gbɛtɔ́ gbigbɔ tɔn e un nyí é zɔ́n bɔ un ɖó awǎjijɛ hugǎn , bɔ é lɛ́ d’alɔ mì bɔ un ɖí xwi xá tɛnkpɔn ayihɔngbe ayihɔngbe tɔn lɛ b’ɛ kpa mì . ”"
"nɔví sunnu ɖé ɖò brésil bo ɖɔ : “ xwè 23 e mǐ bló ɖò alɔwliwli mɛ lɛ é nyí awǎjijɛ sín hwenu titewungbe ɖé , ɖó gǎn e mǐ dó bo nyí gbɛtɔ́ gbigbɔ tɔn é wutu . ”"
"nɔví sunnu ɖé ɖò philippines bo ɖó ayi wu ɖɔ : “ gbɛtɔ́ gbigbɔ tɔn e un nyí é zɔ́n bɔ un ɖó fífá ayi mɛ tɔn , bɔ é lɛ́ d’alɔ mì bɔ lee un nɔ wà nǔ xá nɔví e gosin ninɔmɛ vovo mɛ lɛ é gbɔn é lɛ́ kpɔ́n te d’eji . ”"
2 xógbe mɔhun lɛ nɔ ɖè gbɛtɔ́ gbigbɔ tɔn xlɛ́ ɖò ali e sɔgbe é ɖé nu .
"enɛ wu ɔ , mǐ sixu kanbyɔ mǐɖée ɖɔ : ‘ nɛ̌ un ka sixu yì nukɔn bo nyí gbɛtɔ́ gbigbɔ tɔn ɖé , lobo ɖu lè nǔ ɖěɖee è ɖɔ ɖò aga lɛ é tɔn bǐ mlɛ́mlɛ́ gbɔn ? ’"
"amɔ̌ , cobonu mǐ na na xósin nú nùkanbyɔ enɛ ɔ , é byɔ ɖɔ mǐ ni mɔ nǔ jɛ nǔ e biblu ɖɔ dó gbɛtɔ́ gbigbɔ tɔn alǒ mɛ e nɔ ɖó linlin gbigbɔ tɔn é wu é céɖécéɖé ."
"ðò xota elɔ mɛ ɔ , mǐ na na xósin nú nùkanbyɔ taji atɔn ."
"( 1 ) etɛ ka nyí tinmɛ è ni nyí gbɛtɔ́ gbigbɔ tɔn tɔn ? ( 2 ) kpɔ́ndéwú tɛ lɛ ka na d’alɔ mǐ , bɔ mǐ na yì nukɔn bo nyí gbɛtɔ́ gbigbɔ tɔn ? ( 3 ) nɛ̌ gǎn e dó wɛ mǐ ɖè bo na ɖó “ linlin klisu tɔn ” é ka na d’alɔ mǐ bɔ mǐ na nyí gbɛtɔ́ gbigbɔ tɔn gbɔn ?"
etɛ ka nyí tinmɛ è ni nyí gbɛtɔ́ gbigbɔ tɔn tɔn ?
"3 mɛsɛ́dó pɔlu d’alɔ mǐ , bɔ mǐ mɔ nǔ jɛ mɛ e gbɛtɔ́ gbigbɔ tɔn ɖé nyí é wu , ɖó é ɖɔ vogbingbɔn e ɖò gbɛtɔ́ gbigbɔ tɔn kpo gbɛtɔ́ agbaza tɔn kpo tɛntin é ."
( xà 1 kɔlɛntinu lɛ 2 : 14 - 16 . )
vogbingbɔn tɛ ka ɖò ye tɛntin ?
é tinmɛ ɖɔ gbɛtɔ́ agbaza tɔn kún nɔ yí gbè nú ‘ nùnina mawu tɔn e gbigbɔ ɔ nɔ na mɛ lɛ é ó ; lé xlonɔ xó wɛ é nɔ mɔ xó enɛ lɛ dó mɔ na ; bo kún sixu mɔ nukúnnú jɛ ye mɛ ó . ’
"ðò alɔ ɖevo mɛ ɔ , gbɛtɔ́ gbigbɔ tɔn ɔ , mɛɖé wɛ é nyí bo nɔ “ ɖɔ hwɛ dó nǔ bǐ [ alǒ , ‘ gbéjé nǔ lɛ bǐ kpɔ́n , ’ nwt ] ” lobo lɛ́ ɖó “ linlin klisu tɔn . ”"
pɔlu dó wusyɛn lanmɛ nú mǐ ɖɔ mǐ ni nyí gbɛtɔ́ gbigbɔ tɔn .
ali tɛ lɛ nu gbɛtɔ́ agbaza tɔn ka gbɔn vo nú gbɛtɔ́ gbigbɔ tɔn ɖè ?
etɛ lɛ ka nɔ dó gesí gbɛtɔ́ agbaza tɔn ?
4 mǐ ni ɖɔ xó dó nùwalɔ mɛ e nyí gbɛtɔ́ agbaza tɔn é tɔn jí hwɛ̌ .
gbɛ̀ ɔ sín nùwalɔ lɛ nɔ jinjɔn jlǒ agbaza tɔn lɛ jí .
pɔlu tinmɛ ɖɔ é wɛ nyí “ [ gbigbɔ ] e ɖò azɔ̌ wà wɛ dìn ɖò gbɛtɔ́ e ma nɔ setónú nú mawu ǎ lɛ mɛ é . ”
"( efɛ . 2 : 2 ) gbigbɔ enɛ ɔ nɔ sísɛ́ mɛ gègě bɔ ye nɔ ɖó linlin e gbɛtɔ́ lɛ ɖó kpaà é , enɛ wɛ nyí ɖɔ ye nɔ xwedó nǔ e wà wɛ mɛ bǐ ɖè é kpowun ."
ye nɔ sɔ́ ayi ɖó jlǒ agbaza tɔn lɛ jí .
"enɛ wu ɔ , ye mɛ habǔ nɔ wà nǔ e jlɔ́ ɖò nukún yeɖesunɔ tɔn mɛ lɛ é , bo nɔ dó gǎn ɖebǔ bá zán gbɛ̀ sɔgbe xá nugbodòdó mawu tɔn lɛ ǎ ."
"gbɛtɔ́ agbaza tɔn , alǒ , mɛ e ɖó linlin agbaza tɔn é ɔ , mɛɖé wɛ bɔ susu kpo nǔɖokan lɛ kpo gbé nyinya , alǒ , hunjijɛ dó nǔ e é mɔ ɖɔ emi ɖ’acɛ na lɛ é jí nɔ jɛ nukɔn n’i zɛ xwé wu ."
5 nǔ ɖevo tɛ ka nɔ lɛ́ dó gesí gbɛtɔ́ agbaza tɔn ?
"mɛ ɖěɖee nɔ dó ta “ nǔ nyanya e gbɛtɔ́ nɔ wà lɛ ” é ɖebǔ mɛ é ɔ , gbɛtɔ́ agbaza tɔn wɛ n’i ."
"( ga . 5 : 19 - 21 ) ðò wema nukɔntɔn e pɔlu sɛ́dó agun kɔlɛnti tɔn é mɛ ɔ , é slɛ́ jijɔ ɖevo ɖěɖee mɛ e ɖó linlin agbaza tɔn lɛ é nɔ ɖó lɛ é ."
"jijɔ enɛ lɛ wɛ nyí : kínklán sín kàn xixo , nu ɖiɖó ɖ’emɛ , zo fíflɔ́ dó glɔ nú gǔfínfɔ́n , hwɛgun e nɔví nɔví lɛ nɔ dɔn yeɖée yì é , sísí ma ɖó nú tito tatɔ́ nyínyí tɔn gɔ́ nú nùɖuɖu kpo ahan kpo sísɔ́ ɖó tɛn nukɔntɔn ɔ mɛ ."
"nú gbɛtɔ́ agbaza tɔn mɔ tɛnkpɔn ɔ , awakanmɛ nɔ kú i bɔ é nɔ jó gbè ."
"( nùx . 7 : 21 , 22 ) judi ɖɔ dó mɛ ɖěɖee na vɔ́da lɛ é wu ɖɔ ye na vɔ́da kaka bɔ ‘ gbigbɔ kún na ɖu ɖò ye jí ó . ’ — ju . 18 , 19 ."
etɛ lɛ è ka nɔ dó tuùn gbɛtɔ́ gbigbɔ tɔn ɖé ?
"6 dìn ɔ , etɛ ka nyí tinmɛ gbɛtɔ́ gbigbɔ tɔn tɔn ?"
"gbɛtɔ́ gbigbɔ tɔn ɖé nɔ kpɛn dó mawu sín akpáxwé , é gbɔn vo nú gbɛtɔ́ agbaza tɔn ."
mɛ ɖěɖee ɖó linlin gbigbɔ tɔn lɛ é nɔ dó gǎn bo nɔ “ wà nǔ [ mawu ] ɖɔhun . ”
"( efɛ . 5 : 1 ) enɛ wɛ nyí ɖɔ ye nɔ dó gǎn bo nɔ ɖó linlin e jehovah nɔ ɖó dó nǔ lɛ wu é , bo nɔ lɛ́ kpɔ́n nǔ lɛ lee jehovah nɔ kpɔ́n gbɔn é ."
mawu nyí mɛ nùjɔnǔ tɔn ɖé nú ye .
"ye gbɔn vo nú mɛ ɖěɖee nɔ ɖó linlin agbaza tɔn lɛ é , ɖó ye nɔ dó gǎn bɔ nǔwiwa yetɔn lɛ bǐ nɔ sɔgbe xá nugbodòdó jehovah tɔn lɛ ."
"( ðɛh . 119 : 33 ; 143 : 10 ) mɛ ɖěɖee ɖó linlin gbigbɔ tɔn lɛ é nɔ sɔ́ ayi ɖó azɔ̌ agbaza tɔn lɛ jí ǎ , é nyɔ́ wà ɔ , ye nɔ dó gǎn bo nɔ ɖè “ nǔ e [ gbigbɔ mímɛ́ ] nɔ na mɛ ɔ ” xlɛ́ ."
"( ga . 5 : 22 , 23 ) bonu xógbe gbɛtɔ́ gbigbɔ tɔn ɔ na dó zawě ganji ɔ , lin tamɛ dó nùjlɛdonǔwu elɔ wu : lee mɛ e tuùn ajɔ̌ wě ganji é ɔ , è sixu ylɔ ɛ ɖɔ ajɔ̌tɔ́ gbɔn é ɔ , mɔ̌ wɛ è sixu ylɔ mɛ e nɔ sɔ́ ayi tɔn ɖó nǔ gbigbɔ tɔn lɛ jí é ɖɔ gbɛtɔ́ gbigbɔ tɔn gbɔn é nɛ ."
etɛ biblu ka ɖɔ dó mɛ e ɖó linlin gbigbɔ tɔn é wu ?
7 biblu ɖɔ xó ɖagbe tawun dó mɛ e ɖó linlin gbigbɔ tɔn lɛ é wu .
"matie 5 : 3 ɖɔ : “ awǎjijɛnɔ wɛ nú mɛ ɖěɖee tuùn ɖɔ emi ɖó hudo nǔ gbigbɔ tɔn lɛ tɔn é , ɖó yetɔn wɛ nyí axɔsuɖuto jixwé tɔn . ” [ nwt . ]"
"hlɔmanu lɛ 8 : 6 xlɛ́ lè e ɖò gbɛtɔ́ gbigbɔ tɔn nyínyí mɛ é bo ɖɔ : “ enyi ayixa mɛtɔn ɖò hwɛhuhu sín nǔ lɛ jí ɔ , kú wɛ é nɔ kplá mɛ yì ; ayixa mɛtɔn ka ɖò [ gbigbɔ ] sín nǔ lɛ jí ɔ , é nɔ kplá mɛ bɔ è nɔ mɔ gbɛ̀ , bo nɔ mɔ fífá . ”"
"gbɔn ayi sísɔ́ ɖó nǔ gbigbɔ tɔn lɛ jí gblamɛ ɔ , mǐ nɔ nɔ fífá mɛ xá mawu kpo mǐɖesunɔ kpo dìn , bo nɔ lɛ́ ɖó nukúnɖiɖo gbɛ̀ mavɔmavɔ tɔn ɖò sɔgudo ."
etɛwu é ka byɔ gǎndido cobɔ è na kpéwú bo nyí gbɛtɔ́ gbigbɔ tɔn bo lɛ́ nɔ mɔ̌ sɔyi ?
"8 amɔ̌ , gbɛ̀ nyanya ɖé mɛ wɛ mǐ ɖè ."
"ðó jlǒ agbaza tɔn lɛ lɛlɛ̌ dó mǐ wutu ɔ , é byɔ ɖɔ mǐ ni dó gǎn tawun , bá mɔ tɛn dó nyí gbɛtɔ́ gbigbɔ tɔn , bɔ é nyí mǐ nyí mɔ̌ gudo ɔ , mǐ ɖó na dó gǎn bo nɔ mɔ̌ sɔyi ."
"enyi mɛɖé ma sɔ́ nyí gbɛtɔ́ gbigbɔ tɔn ǎ ɔ , dò ɖé na jɛ wǔ tɔn bɔ jɔhɔn nyanya gbɛ̀ elɔ tɔn na wá sú dò enɛ ."
etɛ ka sixu d’alɔ mǐ bɔ nǔ mɔhun ma na jɛ ǎ ?
nɛ̌ mǐ ka sixu yì nukɔn ɖò gbigbɔ lixo gbɔn ?
kpɔ́ndéwú ðěðee na kplɔ́n nǔ mǐ lɛ é
9 . ( a ) etɛ ka sixu d’alɔ mǐ bɔ mǐ na yì nukɔn ɖò gbigbɔ lixo ? ( b ) kpɔ́ndéwú gbɛtɔ́ gbigbɔ tɔn tɛ lɛ tɔn mǐ ka na gbéjé kpɔ́n ?
"9 vǐ ɖé sixu zin , enyi é nɔ kpɔ́n mɛjitɔ́ tɔn lɛ lobo nɔ dó gǎn bo nɔ xwedó kpɔ́ndéwú ɖagbe yetɔn ɔ nɛ ."
"mɔ̌ ɖokpo ɔ , mǐ sixu yì nukɔn ɖò gbigbɔ lixo , enyi mǐ nɔ kpɔ́n mɛ e ɖó hlɔnhlɔn ɖò gbigbɔ lixo lɛ é , lobo nɔ xwedó kpɔ́ndéwú yetɔn ɔ nɛ ."
"amɔ̌ , mɛ ɖěɖee ɖó linlin agbaza tɔn lɛ é sín kpɔ́ndéwú ɖó na gb’akpá nú mǐ . ( 1 kɔ ."
3 : 1 - 4 ) kpɔ́ndéwú ɖagbe kpo nyanya kpo bǐ wɛ ɖò biblu mɛ .
"amɔ̌ , ɖó nǔ e gbé nya wɛ mǐ ɖè é wɛ nyí ɖɔ mǐ na nyí gbɛtɔ́ gbigbɔ tɔn wutu ɔ , mi nú mǐ ni sɔ́ ayi ɖó kpɔ́ndéwú ɖagbe ɖěɖee mǐ sixu xwedó lɛ é jí ."
"mǐ na gbéjé kpɔ́ndéwú jakɔbu , mali kpo jezu kpo tɔn kpɔ́n ."
( kpɔ́n akpáxwé 10gɔ́ ɔ )
nɛ̌ jakɔbu ka ɖexlɛ́ ɖɔ emi nyí gbɛtɔ́ gbigbɔ tɔn gbɔn ?
"10 jɛ nukɔn hwɛ̌ ɔ , mǐ ni ɖɔ xó dó jakɔbu wu ."
"lee é nyí gbɔn nú mǐ mɛ gègě ɖò égbé é ɔ , gbɛ̀ bɔkun nú jakɔbu ɖebǔ ɖò hwetɔnnu ǎ ."
é ɖó na dɛ ɖò nɔví tɔn e nɔ sɔ́ ayi ɖó nǔ agbaza tɔn lɛ jí bo ɖò biba na hu i wɛ é nu .
"gɔ́ nú enɛ ɔ , é ɖó na lɛ́ dɛ ɖò zǎn e asì tɔn tɔ́ ɖò zinzan ɛ dó wà nǔ wɛ magbokɔ é nu ."
"amɔ̌ , gbɛtɔ́ agbaza tɔn lɛ lɛlɛ̌ dó jakɔbu có , é ka nyí gbɛtɔ́ gbigbɔ tɔn ."
"é ɖi nǔ nú akpá e mawu dó nú ablaxamu é , bo dó gǎn bo kpé nukún dó xwédo tɔn e na wá w’azɔ̌ bunɔ ɖé , ɖò linlin jehovah tɔn sín jijɛnu mɛ é wu . ( bǐb ."
28 : 10 - 15 ) xó e jakɔbu nɔ ɖɔ lɛ é kpo nǔ e é nɔ wà lɛ é kpo nɔ xlɛ́ ɖɔ nugbodòdó mawu tɔn lɛ kpo jlǒ tɔn kpo ɖò ayi tɔn mɛ .
"ði kpɔ́ndéwú ɔ , hwenu e jakɔbu mɔ ɖɔ esawu ɖò gbě emitɔn nya wɛ é ɔ , é ɖɔ nú mawu ɖɔ : “ kɛnklɛn bo hwlɛn mì . . ."
"flín ɖɔ hwiɖesu wɛ ɖɔ nú mì ɖɔ emi na wà ɖagbe nú mì , emi na bló bɔ vǐ ce lɛ na sukpɔ́ bɔ è na sixu xà ye ǎ , nyɛ̌kɛ́n e ɖò xutó ɔ ɖɔhun . ”"
"( bǐb . 32 : 7 - 13 ) é ɖi nǔ nú akpá e jehovah dó nú é kpo tɔ́gbó tɔn lɛ kpo é , bo jló na wà nǔ sɔgbe xá jlǒ mawu tɔn kpo linlin tɔn kpo ."
etɛ ka xlɛ́ ɖɔ mali nyí gbɛtɔ́ gbigbɔ tɔn ɖé ?
"11 dìn ɔ , mi nú mǐ ni ɖɔ xó dó kpɔ́ndéwú ɖevo jí , enɛ wɛ nyí mali tɔn ."
etɛwu jehovah ka sɔ́ mali b’ɛ wá huzu nɔ jezu tɔn ?
é ɖò wɛn ɖɔ mɛɖé wɛ bo ɖó linlin gbigbɔ tɔn lɛ .
nɛ̌ mǐ ka wà gbɔn bo tuùn mɔ̌ ?
xógbe kpikpa tɔn ɖagbe e é zán hwenu e é yì xwé zakalíi kpo elizabɛti kpo ee nyí hɛnnumɔ tɔn lɛ é tɔn gbè é ɖexlɛ́ nyí wɛn ɖɔ é nyí gbɛtɔ́ gbigbɔ tɔn .
( xà luki 1 : 46 - 55 . )
"xó e mali ɖɔ lɛ é xlɛ́ ɖɔ wǎn e é yí nú xó mawu tɔn é gɔ́ngɔ́n , bɔ akpáxwé biblu tɔn e è wlan dó ebléegbe mɛ é lɛ́ má ɛ ganji . ( bǐb ."
"30 : 13 ; 1 sam . 2 : 1 - 10 ; mal . 3 : 12 ) lɛ̌ ɖó ayi wu ɖɔ yɔyɔ̌ wɛ jozɛfu kpo mali kpo da yeɖée có , ye ka ɖóxó xá yeɖée kaka cobo jì jezu ǎ ."
etɛ enɛ ka xlɛ́ ?
enɛ xlɛ́ ɖɔ jlǒ jehovah tɔn nɔ ɖu ayi mɛ nú ye mɛ wè lɛ hú jlǒ yeɖesunɔ tɔn lɛ sín dò súsú .
"( mat . 1 : 25 ) ee hwenu ɖò yiyi wɛ é ɔ , mali xwè sɔ bo ɖó ayi nǔ e jɛ ɖò gbɛzán jezu tɔn mɛ lɛ é wu , bo lɛ́ sɔ́ ayi ɖó nùnywɛxó e é ɖɔ lɛ é jí ."
"gɔ́ na ɔ , é “ hɛn nǔ e jɛ nɛ lɛ bǐ ayi mɛ . ”"
( luk . 2 : 51 ) é ɖò wɛn ɖɔ linlin mawu tɔn e kúnkplá mɛsiya ɔ é nɔ ɖu ayi mɛ n’i .
"kpɔ́ndéwú mali tɔn na d’alɔ mǐ , bɔ mǐ na lin tamɛ dó lee mǐ sixu sɔ́ jlǒ mawu tɔn ɖó tɛn nukɔntɔn mɛ ɖò gbɛzán mǐtɔn mɛ gbɔn é jí à cé ?"
12 . ( a ) ali tɛ nu jezu ka ɖi tɔ́ tɔn ɖè ? ( b ) nɛ̌ mǐ ka sixu xwedó kpɔ́ndéwú jezu tɔn gbɔn ?
"12 amɔ̌ , ɖò gbɛtɔ́ e ko nɔ gbɛ̀ kpɔ́n lɛ é bǐ mɛ ɔ , mɛ̌ ka nyí gbɛtɔ́ gbigbɔ tɔn nukúnɖeji bǐ ɔ ?"
é ɖò wɛn ɖɔ jezu wɛ .
"ðò gbɛzán tɔn kpo sinsɛnzɔ́ tɔn kpo bǐ mɛ ɔ , é xlɛ́ ɖɔ emi jló na wà nǔ jehovah e nyí tɔ́ emitɔn jixwé tɔn ɔ é ɖɔhun ."
"linlin tɔn , lee nǔ nɔ cí n’i é kpo nǔwiwa tɔn lɛ kpo cí jehovah tɔn ɖɔhun , bɔ é nɔ lɛ́ zán gbɛ̀ sɔgbe xá jlǒ mawu tɔn kpo nugbodòdó tɔn lɛ kpo ."
"( jaan 8 : 29 ; 14 : 9 ; 15 : 10 ) ði kpɔ́ndéwú ɔ , sɔ́ lee jehovah sè wuvɛ̌ xá mɛ gbɔn , bɔ gbeyiɖɔ ezayíi tinmɛ é jlɛ́ dó lee nǔ cí nú jezu bɔ wɛnɖagbe - wema wlantɔ́ maki ɖɔ é wu ."
"nú mǐ xò gò mɛ ɖěɖee ɖó hudo alɔdo tɔn lɛ é ɔ , mǐ ka nɔ wà nǔ jezu ɖɔhun bo nɔ ɖò gbesisɔmɛ hwebǐnu bo na sè wuvɛ̌ xá ye à ?"
"gɔ́ na ɔ , jezu sɔ́ éɖée bǐ jó nú wɛnɖagbejijlazɔ́ ɔ kpo nǔ kpinkplɔn mɛ lɛ kpo ."
( luk . 4 : 43 ) lee nǔ nɔ cí n’i é kpo nǔwiwa tɔn lɛ bǐ kpo nɔ xlɛ́ ɖɔ gbɛtɔ́ gbigbɔ tɔn wɛ n’i .
"13 , 14 . ( a ) etɛ kpɔ́ndéwú gbɛtɔ́ gbigbɔ tɔn azǎn mǐtɔn gbè tɔn lɛ ka sixu kplɔ́n mǐ ? ( b ) nǎ kpɔ́ndéwú ɖé ."
"13 gbɔn vo nú kpɔ́ndéwú biblu tɔn lɛ ɔ , gbɛtɔ́ gbigbɔ tɔn gègě ɖevo lɛ lɛ́ ɖè ɖò azǎn mǐtɔn gbè , bo yì nukɔn tawun ɖò jijɔ klisu tɔn lɛ ɖiɖexlɛ́ mɛ ."
"vlafo a ko ɖó ayi kanɖodonǔwu yetɔn ɖò sinsɛnzɔ́ ɔ mɛ , lee ye nɔ yí mɛ gbɔn b’ɛ jiwǔ é , wuvɛ̌sexámɛ yetɔn alǒ jijɔ ɖagbe ɖevo e ye ɖó lɛ é wu ."
"mǐ ɖɔhun ɔ , ye ko xò hun xá gǎnmaɖó yetɔn lɛ kpo nùwanyido yetɔn lɛ kpo , hwenu e ye ɖò tintɛnkpɔn wɛ bá sɔnǔ nú jijɔ mawu tɔn enɛ lɛ é ."
"rachel , ee nyí nɔví nyɔnu ɖé ɖò brésil é ɖɔ : “ un yí wǎn nú nǔsisɔ e ɖò zo jí ɖò gbɛ̀ ɔ mɛ lɛ é ."
14 nǔ ɖevo wɛ reylene ee nɔ nɔ philippines é ɖí xwi xá .
"é sɔ́ ayi ɖó wema kpinkplɔn ɖaxó kpo azɔ̌ e na kpé kwɛ é kpo gbé nyinya jí , bá mɔ tɛn dó yì nukɔn ɖò gbɛmɛ ."
é ɖɔ : “ un wá jɛ ayi ɖè sín nǔ e gbé nya wɛ un ɖè ɖò gbigbɔ lixo lɛ é jí jí .
"amɔ̌ , un wá jɛ ayi ɖ’ewu jí ɖɔ nùɖé jɛ hwihwedo mì jí ɖò gbɛzán ce mɛ , nùɖé wɛ bo ɖò taji tawun hú azɔ̌ ce ."
"wǎgbɔ tɔn ɔ , un lɛ́ wá sɔ́ ayi ce ɖó jehovah sinsɛn jí . ”"
"sín hwenɛnu ɔ , reylene nyí kpɔ́ndéwú ɖagbe ɖò nùɖiɖi ɖiɖó nú akpá e jehovah dó ɖò matie 6 : 33 , 34 mɛ é linu ."
é ɖɔ : “ un ganjɛwu bǐ mlɛ́mlɛ́ ɖɔ jehovah na kpé nukún dó wǔ yè ! ”
"vlafo a tuùn mɛɖé lɛ ɖò agun towe mɛ , bɔ ye zé kpɔ́ndéwú mɔhun ɖ’ayǐ ."
akpàkpà nɔ sɔ́ mǐ bɔ mǐ na xwedó kpɔ́ndéwú gbejinɔtɔ́ enɛ lɛ e ɖò klisu xwedó wɛ é tɔn à cé ? — 1 kɔ . 11 : 1 ; 2 tɛ . 3 : 7 .
ðǒ “ linlin klisu tɔn ”
"15 , 16 . ( a ) bo na dó cí klisu ɖɔhun ɔ , etɛ é ka byɔ ɖɔ mǐ ni wà ? ( b ) nɛ̌ mǐ ka sixu jó mǐɖée dó nú “ linlin klisu tɔn ” gbɔn ?"
15 nɛ̌ mǐɖesunɔ mɛtún ɔ ka sixu wà nǔ klisu ɖɔhun gbɔn ?
"ðò 1 kɔlɛntinu lɛ 2 : 16 mɛ ɔ , biblu ɖɔ ɖɔ mǐ ni ɖó “ linlin klisu tɔn . ”"
"enɛ wu ɔ , bo na dó cí klisu ɖɔhun ɔ , mǐ ɖó na tuùn nǔ e jí é nɔ lin tamɛ dó é kpo mɛ alɔkpa e é nyí é kpo ganji ."
"enɛ gudo ɔ , mǐ ɖó na xwedó afɔdomɛ tɔn ."
jezu sín ayi ɖò kancica e ɖò é kpo mawu kpo tɛntin é jí .
hwɛjijɔ enɛ lɛ wɛ zɔ́n bɔ é wá ɖò wɛn ɖɔ é nyí nǔ taji ɖɔ è ni kplɔ́n bo nɔ lin tamɛ lee jezu nɔ wà gbɔn é .
16 nɛ̌ mǐ ka sixu wà mɔ̌ gbɔn ?
"ahwanvu jezu tɔn lɛ mɔ nùjiwǔ e é bló lɛ é , sè xóɖiɖɔ e é xwlé mɛ lɛ é , mɔ lee é wà nǔ xá gbɛtɔ́ alɔkpa lɛ bǐ gbɔn é kpo lee é nɔ zán nugbodòdó mawu tɔn lɛ gbɔn é kpo ."
"10 : 39 ) loɔ , mǐdɛɛ lɛ sixu mɔ ɛ tlɔlɔ ǎ ."
"amɔ̌ , jehovah gbɔn wanyiyi gblamɛ bo na wɛnɖagbe - wema lɛ mǐ , bɔ gbɔn tan enɛ lɛ gblamɛ ɔ , é na cí nú mǐ ɖɔ mɛ alɔkpa e jezu nyí é mɔ wɛ mǐ ɖè cɔɔ lě ɖɔhun ."
"gbɔn wema matie , maki , luki kpo jaan kpo tɔn xixa kpo tamɛ linlin dó ye jí kpo gblamɛ ɔ , linlin klisu tɔn lɛ jó mǐɖée dó na wɛ mǐ ɖè nɛ ."
nɛ̌ tamɛ linlin klisu ɖɔhun ka na d’alɔ mǐ gbɔn ?
17 nɛ̌ kpinkplɔn bo lin tamɛ kpɔ́n klisu ɖɔhun ka sixu d’alɔ mǐ gbɔn ?
"lee nùɖuɖu hunsin ɖagbe tɔn nɔ na hlɔnhlɔn agbaza gbɔn é ɔ , mɔ̌ wɛ linlin klisu tɔn bíbɛ́ gɔ́ ayi mǐtɔn nɔ na hlɔnhlɔn mǐ ɖò gbigbɔ lixo gbɔn ."
"kpɛɖé kpɛɖé ɔ , mǐ nɔ wá tuùn nǔ e klisu na ko wà ɖò ninɔmɛ ɖebǔ mɛ é ."
"enɛ nɔ wá d’alɔ mǐ bɔ mǐ nɔ wá gbeta e na zɔ́n bɔ mǐ na ɖó ayixa ɖagbe , bɔ nǔ mǐtɔn na nyɔ́ mawu nukúnmɛ lɛ é kɔn ."
a ka yí gbè ɖɔ lè enɛ lɛ na mǐ hwɛjijɔ e wu mǐ na “ sɔ́ aklunɔ jezu klisu dó awu ɖɔhun ” lɛ é à ? — hlɔ . 13 : 14 .
etɛ lɛ a ka kplɔ́n dó gbɛtɔ́ gbigbɔ tɔn nyínyí wu ɖò xota elɔ mɛ ?
18 mǐ ko ba dò nú nǔ e è ni nyí gbɛtɔ́ gbigbɔ tɔn nyí é .
mǐ lɛ́ mɔ ɖɔ mɛ ɖěɖee nyí gbɛtɔ́ gbigbɔ tɔn lɛ é sín kpɔ́ndéwú ɖagbe lɛ sixu kplɔ́n nǔ mǐ .
"gudo mɛ dìn ɔ , mǐ kplɔ́n nǔ dó lee “ linlin klisu tɔn ” ɖiɖó nɔ d’alɔ mǐ bɔ mǐ nɔ yì nukɔn bo nɔ huzu gbɛtɔ́ gbigbɔ tɔn ɖé gbɔn é wu ."
"é ɖò mɔ̌ có , é lɛ́ kpò akpáxwé gbɛtɔ́ gbigbɔ tɔn ɔ tɔn gègě ɖevo lɛ bɔ mǐ ɖó na gbéjé kpɔ́n ."
"ði kpɔ́ndéwú ɔ , nɛ̌ mǐ ka sixu gbéjé bǎ e mɛ mǐ nyí gbɛtɔ́ gbigbɔ tɔn ɖó é kpɔ́n gbɔn ?"
nǔ ɖevo tɛ lɛ mǐ ka sixu wà bo nyí gbɛtɔ́ gbigbɔ tɔn ?
bɔ nɛ̌ gbɛtɔ́ gbigbɔ tɔn e mǐ nyí é ka nɔ d’alɔ mǐ ɖò gbɛzinzan mǐtɔn ayihɔngbe ayihɔngbe tɔn mɛ gbɔn ?
xota e bɔ d’ewu é na na xósin nú nùkanbyɔ enɛ lɛ ?
"yì nukɔn , bo huzu gbɛtɔ́ gbigbɔ tɔn ðé !"
“ mi ni jó miɖée dó nú [ gbigbɔ ] ni xlɛ́ ali mi . ” — ga .
5 : 16 .
"han lɛ : 22 , 75"
"enyi mǐ ɖò mǐɖée gbéjé kpɔ́n wɛ ɖɔ mǐ nyí gbɛtɔ́ gbigbɔ tɔn à jí ɔ , etɛ jí mǐ ka sixu lin tamɛ dó ?"
etɛ mǐ ka ɖó na wà bá yì nukɔn bo huzu gbɛtɔ́ gbigbɔ tɔn ɖé ?
etɛ nɔví sunnu ɖokpo ka mɔ ɖɔ é hwedo emi ɖò gbigbɔ lixo ? etɛ é ka wà ?
"robert bló baptɛm hwenu e é ɖó xwè 15 é , amɔ̌ , é ka sɔ́ nugbǒ ɔ ylɔ ɖɔ nùjɔnǔ ganji ǎ ."
"amɔ̌ , nùɖé hwedo mì . ”"
2 robert ɖesunɔ ɖ’ayi wu ɖɔ nùɖé jɛ dò kaka cobo wá wlí alɔ ǎ .
"é kpo asì tɔn kpo nɔ zán hwenu ɖó kpɔ́ , dó kàn nǔ byɔ yeɖée dó xota biblu tɔn lɛ jí ."
"é nɔ vɛwǔ nú asì tɔn e nyí gbɛtɔ́ gbigbɔ tɔn ɖé é cobonu é nɔ na xósin lɛ ǎ , loɔ , winnya nɔ ɖò robert hu wɛ magbokɔ , ɖó é tuùn xósin e é na nɔ na lɛ é ǎ wutu ."
"un nɔ ɖɔ nú nyiɖée ɖɔ : ‘ nú un na nyí tatɔ́ ɖò gbigbɔ lixo nú asì ce ɔ , un ɖó na wà nùɖé . ’ ”"
é ka wà mɔ̌ nugbǒ .
3 . ( a ) etɛ nǔ e jɛ dó robert wu é ka sixu kplɔ́n mǐ ? ( b ) nǔ taji tɛ lɛ wu mǐ ka na ɖɔ xó dó ?
3 nǔ e jɛ dó robert wu é sixu kplɔ́n nǔ taji ɖé lɛ mǐ .
"mǐ sixu ko ɖó nukúnnúmɔjɛnǔmɛ ɖé lɛ dó biblu jí , bo nɔ yì kplé klisanwun tɔn lɛ ɖò gbesisɔmɛ , amɔ̌ , nǔ enɛ lɛ ko xlɛ́ dandan ɖɔ mǐ nyí gbɛtɔ́ gbigbɔ tɔn ǎ ."
"alǒ , mǐ sixu ko yì nukɔn , bɔ enyi mǐ ka gbéjé mǐɖée kpɔ́n ganji ɔ , mǐ nɔ mɔ ɖɔ huzuhuzu ɖé lɛ kpò nú mǐ ɖò gbigbɔ lixo ."
"( fili . 3 : 16 ) bo na dó d’alɔ mǐ bonu mǐ na kpó ɖò nukɔn yì wɛ ɔ , mǐ na ba xósin nú nùkanbyɔ taji atɔn ɖò xota elɔ mɛ : ( 1 ) etɛ ka na d’alɔ mǐ bɔ mǐ na gbéjé ninɔmɛ e mɛ mǐ ɖè tawun ɖò gbigbɔ lixo é kpɔ́n ? ( 2 ) nɛ̌ mǐ ka sixu tɛ́n kpɔ́n bo nyí gbɛtɔ́ gbigbɔ tɔn , bo na kpó ɖò nukɔn yì wɛ gbɔn mɔ̌ gbɛn ? ( 3 ) nɛ̌ gbɛtɔ́ gbigbɔ tɔn nyínyí ka sixu d’alɔ mǐ ɖò gbɛzinzan mǐtɔn ayihɔngbe ayihɔngbe tɔn mɛ gbɔn ?"
mǐðée gbígbéjé kpɔ́n
"mɛ̌ mɛ̌ e wěɖexámɛ e ɖò efɛzinu lɛ 4 : 23 , 24 mɛ é ka kàn ?"
"4 hwenu e mǐ jɛ mawu sɛ̀n jí é ɔ , mǐ bló huzuhuzu ɖé lɛ ."
huzuhuzu enɛ lɛ wà ɖagbe nú mǐ ɖò gbɛzán mǐtɔn sín akpáxwé lɛ bǐ mɛ .
"dìn e mǐ bló baptɛm é ɔ , huzuhuzu lɛ ko vɔ ǎ ."
è ɖɔ nú mǐ ɖɔ mǐ ni ‘ kpó ɖò ayixa mǐtɔn kpodo linlin mǐtɔn kpo huzu wɛ . ’
"( efɛ . 4 : 23 , 24 ) ðó mǐ ma nyí gbɛtɔ́ maɖóblɔ̌ ǎ wutu ɔ , mǐ bǐ ɖó na kpó ɖò huzuhuzu lɛ bló wɛ ."
"jehovah sɛntɔ́ hwenu línlín tɔn lɛ lɔ tlɛ ɖó na dó gǎn , bo kpó ɖò gbɛtɔ́ gbigbɔ tɔn nyí wɛ . — fili . 3 : 12 , 13 ."
"nùkanbyɔ tɛ lɛ ka sixu d’alɔ mǐ , bɔ mǐ na gbéjé mǐɖée kpɔ́n ?"
"5 bonu mǐ na kpó ɖò te kpɔ́n wɛ ɖò gbigbɔ lixo ɔ , mǐ ɖó na gbéjé mǐɖée kpɔ́n ganji ."
"mɛ winnyawinnya wɛ mǐ nyí à , alǒ , mɛxo wɛ mǐ nyí ɔ , mǐ sixu kàn nǔ elɔ lɛ byɔ mǐɖée : ‘ un ka ɖó ayi huzuhuzu ɖé lɛ wu ɖò gbɛzán ce mɛ bɔ ye xlɛ́ ɖɔ un ɖò nukɔn yì wɛ , bá nyí gbɛtɔ́ gbigbɔ tɔn à ?"
gbɛzán ce ka ɖò klisu tɔn ɖɔhun cí wɛ à ?
etɛ ninɔmɛ e un nɔ ɖó ɖò kplé klisanwun tɔn lɛ jí é kpo nùwalɔ ce kpo ka nɔ xlɛ́ dó bǎ e mɛ un nyí gbɛtɔ́ gbigbɔ tɔn ɖó é wu ?
etɛ xóɖɔɖókpɔ́ ce lɛ ka nɔ xlɛ́ dó nǔ e nɔ jló mì lɛ é wu ?
"etɛ aca nùkplɔnkplɔn tɔn , nǔsisɔ tɔn kpo acɔ́biba tɔn ce kpo , alǒ lee un nɔ yí wěɖexámɛ lɛ gbɔn é ka nɔ xlɛ́ dó wǔ yè ?"
"enyi mɛtɛnkpɔn lɛ wá kpannukɔn mì ɔ , nɛ̌ un ka nɔ wà nǔ gbɔn ?"
"un ka ko yì nukɔn zɛ nùkplɔnmɛ nukɔntɔn lɛ wu , bo huzu klisanwun e zin tawun é ɖé à ? ’"
"( efɛ . 4 : 13 ) tamɛ linlin dó xósin nùkanbyɔ enɛ lɛ tɔn jí sixu d’alɔ mǐ , bɔ mǐ na da bǎ e mɛ mǐ yì nukɔn ɖó é kpɔ́n ."
"6 bonu mǐ na dó gbéjé bǎ e mɛ mǐ nyí gbɛtɔ́ gbigbɔ tɔn ɖó é kpɔ́n ɔ , mǐ sixu ɖó hudo alɔdo mɛ ɖevo lɛ tɔn tɔn ɖò hweɖelɛnu ."
mɛsɛ́dó pɔlu xlɛ́ ɖɔ gbɛtɔ́ agbaza tɔn sixu nɔ ma tuùn ɖɔ emi jɛ dò ɖò mawu nukɔn .
"loɔ , gbɛtɔ́ gbigbɔ tɔn tuùn linlin mawu tɔn kpo nùwanyido sín gbɛzán e gbɛtɔ́ agbaza tɔn nɔ zán é kpo . ( 1 kɔ ."
2 : 14 - 16 ; 3 : 1 - 3 ) mɛxo agun tɔn e ɖó linlin klisu tɔn lɛ é nɔ yawu ɖó ayi wuntun akpágbánúmɛ tɔn e nɔ xlɛ́ linlin agbaza tɔn lɛ é wu .
mɔ̌ wiwa na xlɛ́ ɖɔ mǐ jló na tɛ́n kpɔ́n bo nyí gbɛtɔ́ gbigbɔ tɔn . — nùt .
"7 : 5 , 9 ."
tintɛnkpɔn bo nyí gbɛtɔ́ gbigbɔ tɔn
7 hɛn dó ayi mɛ ɖɔ nukúnnúmɔjɛnǔmɛ biblu tɔn ɖiɖó kún ko kpé nú è na nyí gbɛtɔ́ gbigbɔ tɔn ɖé ó .
axɔsu salomɔ́ɔ hwexónu tɔn tuùn nǔ gègě dó jehovah wu .
è wá wlan xó tɔn lɛ dó akpáxwé biblu tɔn ɖé lɛ mɛ .
"amɔ̌ , ɖò vivɔnu gbɛzán tɔn tɔn ɔ , é sɔ́ nɔ gbeji nú jehovah bo nyí gbɛtɔ́ gbigbɔ tɔn ɖé ǎ ."
"( 1 axɔ . 5 : 9 , 10 ; 11 : 4 - 6 ) enɛ wu ɔ , gbɔn vo nú nukúnnúmɔjɛnǔmɛ biblu tɔn ɖiɖó ɔ , etɛ sín hudo mǐ ka lɛ́ ɖó ?"
é byɔ ɖɔ mǐ ni kpó ɖò nukɔn yì wɛ ɖò gbigbɔ lixo .
"( kolo . 2 : 6 , 7 ) nɛ̌ mǐ ka na wà mɔ̌ gbɔn ?"
"8 , 9 . ( a ) etɛ ka na d’alɔ mǐ , bɔ mǐ na ɖó nùɖiɖi e ma na xò ǎ é ? ( b ) etɛ gbé mǐ ka ɖó na nya hwenu e mǐ ɖò nǔ kplɔ́n wɛ , bo lɛ́ ɖò tamɛ lin d’eji wɛ é ?"
8 pɔlu byɔ klisanwun xwè kanweko nukɔntɔn ɔ tɔn lɛ ɖɔ ye ni “ sù ɖò nùɖiɖi mɛ . ”
"( ebl . 6 : 1 ) bonu mǐ na dó sixu zán wěɖexámɛ pɔlu tɔn ɖò égbé ɔ , afɔ tɛ lɛ mǐ ka sixu ɖè ?"
afɔ taji ɖokpo wɛ nyí ɖɔ è ni kplɔ́n wema “ mi hɛn miɖée ðò wanyiyi mawu tɔn mɛ . ”
wema enɛ kpinkplɔn fó na d’alɔ we bɔ a na tuùn lee a na zán nugbodòdó biblu tɔn lɛ gbɔn ɖò gbɛzán towe mɛ é .
"enyi a ko kplɔ́n wema enɛ fó ɔ , a sixu lɛ́ kplɔ́n wema ɖevo ɖěɖee sixu d’alɔ we bɔ nùɖiɖi towe ma na xò ǎ lɛ é ."
"( kolo . 1 : 23 ) a ka nɔ xoɖɛ , bo nɔ lin tamɛ kpɔ́n dó lee a sixu zán nǔ e kplɔ́n wɛ a ɖè lɛ é ɖò gbɛzán towe mɛ gbɔn é jí à ?"
"9 mǐ ni hɛn dó ayi mɛ ɖɔ enyi mǐ ɖò nǔ kplɔ́n wɛ , bo lɛ́ ɖò tamɛ lin dó nǔ e kplɔ́n wɛ mǐ ɖè é jí ɔ , nǔ e gbé mǐ ɖó na nya é wɛ nyí ɖɔ mǐ na tɛ́n kpɔ́n bo ɖó jlǒ syɛnsyɛn e na sísɛ́ mǐ bɔ mǐ na hɛn xomɛ jehovah tɔn hun , bo na nɔ nyì sɛ́n tɔn lɛ é . ( ðɛh ."
"40 : 9 ; 119 : 97 ) ðò hwe ɖokpo ɔ nu ɔ , mǐ nɔ dó gǎn , bo nɔ nyì alɔ nú nǔ ɖěɖee na glɔ́n ali nú mǐ bɔ mǐ ma na yì nukɔn ɖò gbigbɔ lixo ǎ lɛ é . — ti . 2 : 11 , 12 ."
"etɛ mɛ winnyawinnya lɛ ka sixu wà , bo na tɛ́n kpɔ́n bo na nyí gbɛtɔ́ gbigbɔ tɔn ?"
"10 enyi mɛ winnyawinnya ɖé wɛ nú we ɔ , a ka ɖó nùɖé lɛ bo ɖò gbě yetɔn nya wɛ ɖò gbigbɔ lixo à ?"
"nɔví sunnu e nɔ w’azɔ̌ ɖò betɛli é ɖé sɔ́ dó ɖó aca bo nɔ ɖɔ xó xá mɛ ɖěɖee jló na bló baptɛm lɛ é ɖò kpléɖókpɔ́ lɛdo tɔn lɛ jí , jɛ nukɔn nú tuto ɔ sín bǐbɛ̌ ."
gègě mɛ enɛ lɛ tɔn nyí mɛ winnyawinnya .
nɔví ɔ nɔ kàn nǔ e gbé ye jló na nya ɖò gbigbɔ lixo lɛ é byɔ ye .
"xósin mɛ gègě tɔn nɔ xlɛ́ ɖɔ ye tuùn nǔ e ye jló na wà dó sɛ̀n jehovah lɛ é céɖécéɖé ; vlafo ye na byɔ sinsɛnzɔ́ hwebǐnu tɔn alɔkpa ɖé mɛ , alǒ , ye na wà sinsɛnzɔ́ ɖò fí e hudo wɛnjlatɔ́ tɔn sukpɔ́ ɖè é ."
"amɔ̌ , hweɖelɛnu ɔ , é nɔ cí ɖɔ mɛ winnyawinnya ɖé lɛ kún ɖó xósin ɖě nú nùkanbyɔ enɛ lɛ ó ɖɔhun ."
enɛ xlɛ́ vlafo ɖɔ ye kún ko kú dó nǔ e gbé ye na nya ɖò gbigbɔ lixo é jí ganji ɖò ayi yetɔn mɛ ó wɛ à ?
"ðó a nyí mɛ winnyawinnya ɖé wutu ɔ , kanbyɔ hwiɖée ɖɔ : ‘ un nɔ ɖ’alɔ ɖò nǔ gbigbɔ tɔn lɛ mɛ kpowun , ɖó mɛjitɔ́ ce lɛ nɔ ɖó nukún ɖɔ nyì ni wà mɔ̌ wutu wɛ à ?"
un ka nɔ sɛkpɔ jehovah hugǎn ɖó nyiɖesu tɛ́n kpɔ́n bo ɖó kancica ɖé xá ɛ wutu wɛ à ? ’
"é ɖò wɛn ɖɔ , é kún nyí mɛ winnyawinnya lɛ kɛɖɛ wɛ wěɖexámɛ e ɖɔ ɖɔ è ni nya nǔ gbigbɔ tɔn lɛ gbé é kàn ó ."
"nǔ enɛ lɛ gbé nyinya na d’alɔ mǐ mɛ e ɖò jehovah sɛ̀n wɛ lɛ é bǐ , bɔ mǐ na nyí gbɛtɔ́ gbigbɔ tɔn hugǎn . — nùt . 12 : 1 , 13 ."
"11 . ( a ) bonu mǐ na dó sixu yì nukɔn ganji ɖò gbigbɔ lixo ɔ , etɛ mǐ ka ɖó na wà ? ( b ) kpɔ́ndéwú biblu tɔn tɛ mǐ ka sixu xwedó ?"
"11 enyi mǐ sɔ́ kɛ́n fí ɖěɖee mǐ ɖó na lɛ́ kpɔ́n te d’eji ɖè lɛ é tɔn gudo ɔ , mǐ ɖó na ɖè afɔ e sɔgbe , bo na d’alɔ mǐ , bɔ mǐ na yì nukɔn lɛ é ."
gbɛtɔ́ gbigbɔ tɔn nyínyí nyí nǔ taji .
kú kpo gbɛ̀ kpo sín xó wɛ . ( hlɔ .
"8 : 6 - 8 ) amɔ̌ , é byɔ ɖɔ mǐ ni nyí gbɛtɔ́ maɖóblɔ̌ cobo zin ɖò gbigbɔ lixo ǎ ."
"gbigbɔ jehovah tɔn sixu d’alɔ mǐ , bɔ mǐ na yì nukɔn ."
"é ɖò mɔ̌ có , mǐ ɖó na lɛ́ dó gǎn ."
"xwè ɖé lɛ ɖíe wá yì ɔ , nɔví john barr e nɔ hagbɛ̌ alixlɛ́mɛtɔ́ ɔ mɛ é ɖò xó ɖɔ dó luki 13 : 24 jí wɛ , bo xlɛ́ ɖɔ “ mɛ gègě nɔ hwe d’ewu ɖó ye nɔ jɛ tagba kaka ɖé bo na yì nukɔn ǎ . ”"
"mǐ ɖó na cí jakɔbu ɖɔhun , hwenu e é ɖò alɔ dó xá wɛnsagun ɖé wɛ é ɔ , é jó gbè ǎ kaka jɛ hwenu e é mɔ nyɔna ɖé é ."
"( bǐb . 32 : 26 - 28 ) nugbǒ wɛ ɖɔ è sixu mɔ vivǐ biblu xixa tɔn , amɔ̌ , mǐ ɖó na xà biblu ɔ wema ayiɖeɖayi tɔn ɖé ɖɔhun kpowun ǎ ."
mǐ ɖó na dó gǎn bo mɔ nǔ xɔ akwɛ gbigbɔ tɔn ɖěɖee na d’alɔ mǐ lɛ é .
"afɔ ðěɖee a sixu ðè , bo yì nukɔn ðò gbigbɔ lixo lɛ é"
"nɔ kplɔ́n xó mawu tɔn ganji , bo nɔ lin tamɛ dó nǔ e xà wɛ a ɖè é jí"
nɔ zán nǔ e kplɔ́n wɛ a ɖè lɛ é kpo kanɖodonǔwu kpo
nɔ jó linlin towe kpo ayi towe kpo dó nú gbigbɔ mímɛ́ ni nɔ xlɛ́ ali ye
"nɔ yí gbè nú alɔ e mɛ ɖevo lɛ nɔ dó we é , bonu é ni nɔ sù nukún towe mɛ"
"12 , 13 . ( a ) etɛ ka na d’alɔ mǐ bɔ mǐ na zán 1 kɔlɛntinu lɛ 2 : 16 ? ( b ) nɛ̌ kpɔ́ndéwú mɛsɛ́dó piyɛ́ɛ tɔn kpo wěɖexámɛ tɔn kpo ka sixu d’alɔ mǐ gbɔn ? ( c ) etɛ a ka sixu wà , bo na tɛ́n kpɔ́n bo nyí gbɛtɔ́ gbigbɔ tɔn ?"
"( kpɔ́n gbàví “ afɔ ðěɖee a sixu ðè , bo yì nukɔn ðò gbigbɔ lixo lɛ é . ” )"
"kpo alɔdo gbigbɔ ɔ tɔn kpo ɔ , kpɛɖé kpɛɖé ɔ , mǐ sixu jɛ tamɛ lin jí jezu ɖɔhun ."
"( 1 kɔ . 2 : 16 ) gɔ́ na ɔ , é na lɛ́ d’alɔ mǐ , bɔ mǐ na ɖè jlǒ nyanya lɛ sín ayi mǐtɔn mɛ , bo na ɖó jijɔ ɖěɖee na hɛn xomɛ mawu tɔn hun lɛ é ."
"( ga . 5 : 16 , 22 , 23 ) enyi mǐ mɔ ɖɔ linlin mǐtɔn nɔ sísɛ́ mǐ dó agbaza sín nǔ lɛ , alǒ , jlǒ nyanya lɛ kɔn ɔ , mǐ ɖó na jó gbè ǎ ."
"kpò ɖò gbigbɔ mímɛ́ byɔ wɛ , jehovah na d’alɔ we , bɔ a na ɖè linlin towe sín nǔ enɛ lɛ jí , bo sɔ́ ɖó nǔ e sɔgbe lɛ é jí ."
( luk . 11 : 13 ) flín mɛsɛ́dó piyɛ́ɛ .
"azɔn gègě ɖò gbɛzán tɔn mɛ ɔ , é wà nǔ gbɛtɔ́ gbigbɔ tɔn ɖɔhun ǎ ."
"( mat . 16 : 22 , 23 ; luk . 22 : 34 , 54 - 62 ; ga . 2 : 11 - 14 ) amɔ̌ , é ka jó gbè ǎ ."
"jehovah d’alɔ piyɛ́ɛ bɔ kpɛɖé kpɛɖé ɔ , é tɛ́n kpɔ́n bo ɖó linlin klisu tɔn ."
mǐ lɔ sixu wà mɔ̌ .
"13 nukɔnmɛ ɔ , piyɛ́ɛ ɖɔ nǔ tawun tawun ɖěɖee mǐ sixu wà lɛ é ."
( xà 2 piyɛ́ɛ 1 : 5 - 8 . )
"ee mǐ na ɖò ‘ hlɔnhlɔn e ɖò mǐ wu é bǐ zán ’ wɛ , bo na ɖò nǔ sɔ́ nú mɛɖéejiɖuɖe , didɛ kpo wǎn yíyí nú nɔví kpo wɛ é ɔ , mawu na d’alɔ mǐ , bɔ mǐ na yì nukɔn , bo na nyí gbɛtɔ́ gbigbɔ tɔn ."
"é na nyɔ́ ɖɔ a ni nɔ kàn nǔ elɔ byɔ hwiɖée gbè bǐ gbè , ‘ etɛ jí un ka na w’azɔ̌ dó égbé bo na yì nukɔn ɖò gbigbɔ lixo ? ’"
nugbodòdó biblu tɔn lɛ zinzan ðò gbɛzán mɛtɔn ayihɔngbe ayihɔngbe tɔn mɛ
nɛ̌ gbɛtɔ́ gbigbɔ tɔn nyínyí ka na d’alɔ mǐ ɖò gbɛzán mǐtɔn mɛ gbɔn ?
"14 linlin klisu tɔn e mǐ ɖó é na d’alɔ mǐ , ɖò xó e mǐ nɔ ɖɔ ɖò azɔ̌ mǐtɔn jí , alǒ , wemaxɔmɛ lɛ é kpo walɔ e mǐ nɔ zán ɖò fí enɛ lɛ é kpo mɛ ."
é na lɛ́ d’alɔ mǐ ɖò gbeta e kɔn mǐ nɔ wá gbè bǐ gbè lɛ é mɛ .
"ðó mǐ nyí gbɛtɔ́ gbigbɔ tɔn lɛ wutu ɔ , mǐ nɔ ba ɖɔ nǔ ɖebǔ ni hɛn kancica e ɖò mǐ kpo tɔ́ mǐtɔn jixwé tɔn ɔ kpo tɛntin é gblé ǎ ."
"enyi mɛtɛnkpɔn lɛ wá ba mǐ ɔ , linlin klisu tɔn e mǐ ɖó é na sísɛ́ mǐ , bɔ mǐ na ɖí xwi xá ."
"cobonu mǐ na wá gbeta lɛ kɔn ɔ , mǐ ɖó na nɔte , bo lin nǔ kpɔ́n dó nùkanbyɔ elɔ lɛ jí : ‘ nugbodòdó biblu tɔn tɛ lɛ ka na d’alɔ mì bɔ un na wá gbeta ɖé kɔn ?"
etɛ klisu ka na wà ɖò ninɔmɛ elɔ mɛ ?
gbeta tɛ ka na hɛn xomɛ jehovah tɔn hun ? ’
"bo na dó kplɔ́n mǐɖée bo na nɔ lin nǔ gbɔn mɔ̌ ɔ , mǐ ni kpɔ́n ninɔmɛ klewun ɖé lɛ ."
"ðò ninɔmɛ ɖokpo ɖokpo mɛ ɔ , mǐ na ba nugbodòdó biblu tɔn e sixu d’alɔ mǐ , bɔ mǐ na wá gbeta e nùnywɛ kpé é ɖé kɔn é ɖokpo ."
ðɔ lee linlin klisu tɔn nɔ d’alɔ mǐ gbɔn hwenu e mǐ ɖò gbeta lɛ kɔn wá wɛ dó ( a ) mɛ e mǐ na da é wu é . ( b ) mɛ e mǐ na dó gbɛ̌ xá lɛ é wu é .
15 mɛ e è na da é biba .
"nugbodòdó ɔ tɔ́n ɖò 2 kɔlɛntinu lɛ 6 : 14 , 15 mɛ ."
xó pɔlu tɔn lɛ xlɛ́ céɖécéɖé ɖɔ gbɛtɔ́ gbigbɔ tɔn ɖé kún sixu ɖu vivǐ nǔ wiwa ɖó kpɔ́ mlɛ́mlɛ́ tɔn xá gbɛtɔ́ agbaza tɔn ɖé ó .
nɛ̌ è ka sixu zán xó enɛ ɖò hwenu e è ɖò mɛ e è na da é ba wɛ é gbɔn ?
16 gbɛ̌dido lɛ .
ðǒ ayi nugbodòdó e ɖò 1 kɔlɛntinu lɛ 15 : 33 mɛ é wu .
gbɛtɔ́ gbigbɔ tɔn ɖé na dó gbɛ̌ xá mɛ ɖěɖee sixu wà nǔ dó wutu tɔn ɖò gbigbɔ lixo lɛ é ǎ .
"nùkanbyɔ tɛ lɛ ka sixu d’alɔ we , bɔ a na zán nugbodòdó enɛ ganji ?"
"ði kpɔ́ndéwú ɔ , nɛ̌ è ka sixu zán hwenu e è ɖò tɛn ɛntɛnɛti tɔn e jí è nɔ zun xɔ́ntɔn ɖè lɛ é zán wɛ é gbɔn ?"
"alǒ , etɛ a ka ɖó na wà hwenu e mɛ e a ma tuùn ǎ lɛ é ɖɔ hwi ni wá d’ayihun video jí tɔn lɛ xá emi é ?"
"gbeta e kɔn un nɔ wá lɛ é ka na d’alɔ mì , bɔ un na sù ɖò gbigbɔ lixo à ?"
nɛ̌ linlin gbigbɔ tɔn ɖiɖó ka nɔ d’alɔ mǐ ( a ) bɔ mǐ nɔ nyì alɔ nú gbemanɔkpɔ́ e ma hwɛ́n nùɖé ǎ lɛ é gbɔn ? ( b ) bɔ mǐ nɔ nya nǔ gbigbɔ tɔn lɛ gbé ɖò gbɛzán mǐtɔn mɛ gbɔn ? ( c ) bɔ mǐ nɔ ɖeɖɛ gbemanɔkpɔ́ lɛ gbɔn ?
17 azɔ̌ ɖěɖee na glɔ́n ali nú mǐ bɔ mǐ ma na yì nukɔn ɖò gbigbɔ lixo ǎ lɛ é .
akpágbánúmɛ ɖé ɖò xó e pɔlu ɖɔ sɛ́dó klisanwun hàtɔ́ tɔn lɛ é mɛ .
( xà eblée lɛ 6 : 1 . )
"ye wɛ nyí azɔ̌ ɖebǔ e sixu hɛn nǔ gblé dó mɛ wu ɖò gbigbɔ lixo , nyí nǔ yayǎ , alǒ , ma hwɛ́n nùɖé ǎ lɛ é ."
"nugbodòdó enɛ sixu d’alɔ mǐ ɖò nùkanbyɔ ɖebǔ e sixu wá kpannukɔn mǐ ɖò gbɛzán mǐtɔn mɛ é kɔn , ɖi : ‘ azɔ̌ elɔ wiwa ka na cí ɖɔ è ɖò azɔ̌ agbaza tɔn lɛ wà wɛ ɖɔhun vlafo à cé ?"
un ka ɖó na w’azɔ̌ elɔ e na hɛn akwɛ wá tawun bɔ è ɖò xwíxwlé mì wɛ é wɛ à ?
etɛwu un ma ka ɖó na xò kpóɖó nú tutomɛ e ɖò gǎn dó wɛ bo na jla ninɔmɛ gbɛ̀ ɔ tɔn ɖó lɛ é ǎ ? ’
18 nǔ gbigbɔ tɔn lɛ gbé nyinya .
"ðò mawuxóɖiɖɔ só jí tɔn ɔ mɛ ɔ , jezu xlɛ́ ali mɛ céɖécéɖé dó nǔ gbigbɔ tɔn lɛ gbé nyinya wu ."
"( mat . 6 : 33 ) gbɛtɔ́ gbigbɔ tɔn ɔ , nǔ gbigbɔ tɔn lɛ gbé wɛ é nɔ nya ."
"nugbodòdó enɛ hinhɛn dó ayi mɛ na d’alɔ mǐ , bɔ mǐ na na xósin nú nùkanbyɔ lehun lɛ : ‘ un ka ɖó na yì kplɔnyiji - alavɔ wɛ à ?"
un ka ɖó na yí gbè nú azɔ̌ e xwlé mì wɛ è ɖè é wɛ à ? ’
gbeta e kɔn un nɔ wá lɛ é ka na d’alɔ mì bɔ un na “ ɖè fífá sín ali lɛlɛ̌ dó ” nyiɖée à ?
( kpɔ́n akpáxwé 19gɔ́ ɔ )
19 gbemanɔkpɔ́ lɛ .
nɛ̌ wě e pɔlu ɖè xá agun hlɔma tɔn é ka nɔ d’alɔ mǐ bɔ mǐ nɔ ɖeɖɛ gbemanɔkpɔ́ lɛ gbɔn ?
"( hlɔ . 12 : 18 ) ðó mǐ nyí ahwanvu klisu tɔn lɛ wutu ɔ , mǐ nɔ tɛ́n kpɔ́n bo nɔ “ nɔ fífá mɛ xá gbɛtɔ́ lɛ bǐ . ”"
"é nɔ vɛwǔ nú mǐ bɔ mǐ na jó xó dó wɛ à , alǒ è tuùn mǐ ɖɔ mǐ nyí gbɛtɔ́ e “ nɔ ɖè fífá sín ali lɛlɛ̌ dó ” éɖée é wɛ à ? — ja . 3 : 18 ."
"20 kpɔ́ndéwú klewun ɖé kpowun wɛ nyí enɛ , bo xlɛ́ lee tamɛ linlin dó nugbodòdó mawu tɔn lɛ jí sixu d’alɔ mǐ gbɔn , bɔ mǐ na wá gbeta e è nɔ ɖó nukún ɖɔ gbɛtɔ́ gbigbɔ tɔn ɖé na wá kɔn lɛ é kɔn ."
"gbɛtɔ́ gbigbɔ tɔn nyínyí sixu d’alɔ mǐ , bɔ mǐ na ɖó awǎjijɛ hugǎn ɖò gbɛ̀ e mǐ nɔ zán ayihɔngbe ayihɔngbe é mɛ ."
"robert e xó mǐ ɖɔ ɖò bǐbɛ̌mɛ xota elɔ tɔn é ɖɔ : “ ee un tɛ́n kpɔ́n bo ɖó kancica ɖagbe ɖé xá jehovah gudo é ɔ , un wá nyí asú ɖagbe hugǎn ɖé , bo lɛ́ nyí tɔ́ ɖagbe hugǎn ɖé ."
un ɖó awǎjijɛ . ”
"enyi mǐ nɔ nya nukɔnyiyi ɖò gbigbɔ lixo sín gbě ɔ , mǐ lɔ sixu ɖu vivǐ nyɔna ɖokpo ɔ tɔn ."
"enyi mǐ nyí gbɛtɔ́ gbigbɔ tɔn ɔ , mǐ na ɖó awǎjijɛ hugǎn ɖò gbɛzán mǐtɔn mɛ dìn , bo na lɛ́ ɖu vivǐ “ gbɛ̀ jɔ gbɛ̀ ɔ ” tɔn ɖò sɔgudo . — 1 tim . 6 : 19 ."
xóɖiɖɔ nú mɛ bǐ lɛ vúnvún wɛnɖagbe ɔ kpé irelande
mai 1910 wɛ .
"mɛ ɖokpo ɖò ye mɛ bɔ azɔn atɔ́ɔ́ngɔ ɔ nɛ éyɛ ɖò irelande yì wɛ nɛ , charles t . russell wɛ ."
"batóo ee blóɖó wɛ è ɖè é ɖaxó wè ɖò nukɔn nú nɔví russell , ɖokpo nyí batóo gblégblé titanic kpo wegɔ tɔn olympic kpo . * è kpɔ́n fí e è nɔ bló batóo ɖè é sín ta nu ɔ , è na mɔ biblu kplɔntɔ́ wǒ mɔ̌ ɖò te ɖò agě ɔ jí , bɔ ye ɖò te kpɔ́n wìwá tɔn ."
"xwè 20 mɔ̌ jɛ nukɔn nú enɛ ɔ , nɔví russell wá gbeta ɔ kɔn bo na nɔ yì tomɛ ɖebɔdoɖewu lɛ ɖò amɛlika , bo na dó sixu gbɔn enɛ yɛkan mɛ bo jla wɛnɖagbe ɔ gbɔn gbɛ̀ ɔ bǐ mɛ ."
irelande wɛ é bɛ́sín ɖò juillet 1891 .
"ye jɛ toxo chicago tɔn mɛ é ɔ , é mɔ bɔ hwe ɖò xɔ yì wɛ hwenu e agě queenstown tɔn ɖò sisɛkpɔ wɛ é , é sixu ko flín lee mɛjitɔ́ tɔn lɛ jlɛ́ jɔtɛn yetɔn n’i gbɔn é ganji ."
"ee nɔví russell kpo tomɛyitɔ́ gbɛ̌ tɔn lɛ kpo ɖò toxo e mɛ nǔ bǐ ɖò tito jí ɖè lɛ é kpo gletoxo ɖagbeɖagbe lɛ kpo mɛ gbɔn wɛ é ɔ , ye mɔ ɖɔ ɖò fí ɔ , “ jinukún lɛ ko mya gò , bo ko sù yiya . ”"
azɔn tɛnwe wɛ nɔví russell yì irelande .
"ðò tomɛyiyi tɔn wegɔ ɔ hwenu ɖò mai 1903 ɔ , è jla xóɖiɖɔ nú mɛ bǐ sín kplé lɛ ɖò belfast kpo dublin kpo dó xójlawema ayǐ ɔ jí tɔn lɛ mɛ ."
russell ɖɔ ɖɔ “ mɛ e wá lɛ é bǐ ɖótó te ganji ” bo sè xota e kúnkplá nùɖiɖi ablaxamu tɔn kpo nyɔna sɔgudo tɔn e ja nú gbɛtɔ́ lɛ é kpo bo nyí “ akpá e è dó bo xwlé nǔ d’eji é ” é .
"ðó jlǒ ɖaxó e mɛ lɛ ɖó ɖò irelande é wutu ɔ , russell lɛ́ lin ɖɔ emi na yì finɛ ɖò tomɛ atɔngɔ e emi na yì ɖò elɔpu é hwenu ."
nɔví atɔ́ɔ́n dó gbè n’i hwenu e é byɔ batóo ɔ mɛ ɖò belfast ɖò avril zǎnzǎn gbè ɖokpo ɖò 1908 é .
"xota xóɖiɖɔ nú mɛ bǐ ɔ tɔn e è jla ɔ wɛ nyí “ la chute de l’empire de satan ” bɔ nukɔnmɛ ɖò gbadanu enɛ ɔ , “ gbɛtɔ́ nùnywɛtɔ́ 300 mɔ̌ ” wá tɛn tɔn mɛ ."
mɛ ɖokpo ɖò mɛ lɛ mɛ bɔ lee è nɔ zán mawuxówema ɔ ganji gbɔn é jiwǔ n’i tawun .
"ðò dublin ɔ , gbeklanxamɛtɔ́ e jɛma tawun bo nɔ nyí mɛɖaxo o’connor é kpo wěgbojinɔtɔ́ u.c.j.g . ( union chrétienne de jeunes gens ) tɔn kpo tɛ́n kpɔ́n bo na bló bɔ gbɛtɔ́ 1 000 jɛji ɔ na huzu kpannukɔn biblu kplɔntɔ́ lɛ ."
etɛ ka jɛ bɔ d’ewu ?
mi nú mǐ ni lɛkɔ yì hwe ɔ nu bá kpɔ́n nǔ e sixu ko jɛ ɖò nǔwiwa enɛ hwenu é .
"nugbǒ biblu tɔn mya nukún nú nya ɖé , bɔ é ɖɔ ɖɔ emi na yì xóɖiɖɔ nú mɛ bǐ e the irish times jla é sín domɛ ."
é fá cobonu é mɔ fí ɖé bo junjɔn ɖò mɛ lɛ mɛ ǎ .
"nya ɔ sɔ́ ayi tɔn ɖó xóɖɔtɔ́ e nyí dawe hwa wěwenɔ ɖé bo lɛ́ ɖó atán , lobo dó vɛ̌si wiwi gaga ɖé é jí ."
"hwenu e xóɖɔtɔ́ ɔ ɖò xóɖiɖɔ tɔn xwlé mɛ wɛ é ɔ , é nɔ ɖò zɔnlin ɖi gbɔn ataa ɔ jí wɛ , bo nɔ vo bo nɔ ɖò alɔ d’emɛ wɛ ; é nɔ ɖò wemafɔ biblu tɔn lɛ xà wɛ ɖě jɛ ɖě gudo b’ɛ nɔ xwè ali ganji , bɔ nugbǒ biblu tɔn lɛ zawě nú nya ɔ ."
"xóɖɔtɔ́ ɔ zán mɔ gbezeyiaga tɔn ǎ có , gbè tɔn kpé xɔ ɔ mɛ bǐ , b’ɛ kpéwú bo bló bɔ ayi mɛ e wá lɛ é tɔn nɔ xóɖiɖɔ ɔ jí kaka nú ganxixo ɖokpo adaɖé ."
"enɛ gudo ɔ , hwenu e é jɛ akpáxwé nùkanbyɔ kpo xósin kpo tɔn ɔ jí é ɔ , o’connor kpo xɔ́ntɔn tɔn lɛ kpo jɛ nǔ dɔn xá ɛ jí , amɔ̌ , é zán biblu dó jɛhun dó wɛn ɔ jí bɔ nǔ bǐ vɔ ɖ’ewu ."
"enɛ wu ɔ , mɛ e wá lɛ é xò alɔ dó xlɛ́ ɖɔ emi yí gbè ."
"hwenu e nǔ ɔ fó é ɔ , nya jlǒɖotɔ́ ɔ sɛkpɔ nɔví lɛ bo na dó ɖó mɔjɛmɛ hugǎn ."
"hwenu e nɔví russell gosin new york ɖò mai 1909 bo dó batóo mauretania ɖò tomɛyiyi tɔn ɛnɛgɔ ɔ hwenu é ɔ , é kplá mɛ e nɔ zán nùwlanmɔ dó wlan nǔ é ɖokpo , é wɛ nyí nɔví huntsinger , bonu hwenu e ye na ɖò yiyi wɛ ɖò xù ɔ jí é ɔ , é na xà xota atɔxwɛ tɔn lɛ n’i bonu é na wlan ."
"xóɖiɖɔ nú mɛ bǐ e nɔví russell xwlé mɛ ɖò belfast é ɔ , ayǐ ɔ jí nu 450 wɛ wá tɛn tɔn mɛ , bɔ gbɛtɔ́ 100 mɔ̌ gbɔ bo nɔte , ɖó tɛnmɛ ɖè ǎ wutu ."
nɔví c . t . russell ɖò batóo lusitania mɛ
tomɛyiyi atɔ́ɔ́ngɔ e xó mǐ ɖɔ ɖò bǐbɛ̌mɛ xota elɔ tɔn é lɔ nyí nǔ ɖokpo ɔ kpo ee wá yì é kpo .
"ee xóɖiɖɔ nú mɛ bǐ dublin tɔn ɔ fó gudo é ɔ , biblu tinmɛtɔ́ nukúnɖeji e xwedó o’connor wá é mɔ xósin junjɔn biblu jí lɛ nú nùkanbyɔ tɔn lɛ , xomɛ hun mɛ e wá lɛ é bǐ ."
"ayihɔngbe tɔn ɔ , tomɛyitɔ́ lɛ byɔ batóo e nɔ bɛ́ wema - sɛ́dó - mɛ lɛ hɛn yì liverpool é mɛ , bo wá byɔ batóo nukúnɖeji lusitania ee xwè new york é mɛ . *"
"xójlawema the irish times ɔ jla xóɖiɖɔ nú mɛ bǐ ɔ , 20 mai 1910"
"xóɖiɖɔ nú mɛ bǐ e è jla lɛ é ɔ , nɔví russell lɛ́ xwlé ye mɛ ɖò tomɛyiyi tɔn ayizɛngɔ ɔ kpo tɛnwegɔ ɔ kpo hwenu ɖò 1911 ."
"ðò avril mɛ ɔ , biblu kplɔntɔ́ 20 ɖò belfast bo ylɔ mɛ 2 000 bɔ ye ɖótó xóɖiɖɔ e xota tɔn nyí “ nǔ e ðò kú gudo é ” é ."
"o’connor ko lɛ́ wá xwetɔ́n ɖò dublin , é kpo sinsɛngán ɖevo kpo bɔ sinsɛngán ɔ kàn nùɖé lɛ byɔ ; xósin junjɔn biblu jí lɛ víví nú mɛ e wá lɛ é bɔ ye xò alɔ ."
"ðò xwè enɛ ɖokpo ɔ mɛ ɔ , è lɛ́ yì toxo ɖevo lɛ mɛ ɖò octobre kpo novembre kpo mɛ , bɔ mɛ e wá xóɖiɖɔ ɔ tɛnmɛ lɛ é sukpɔ́ tawun ."
"o’connor kpo adǎnjɛtɔ́ 100 ɖevo lɛ kpo ko lɛ́ tɛ́n kpɔ́n bo na d’avaja kplé dublin tɔn ɔ mɛ , amɔ̌ , kpléwatɔ́ lɛ nɔ gudo nú xóɖɔtɔ́ ɔ kpo akpàkpà sɔ́ mɛ kpo ."
"nɔví russell wɛ xwlé xóɖiɖɔ enɛ lɛ mɛ ɖò hwe enɛ lɛ nu có , é tuùn ɖɔ ‘ mɛɖé kún ɖò dandan ó ’ ɖó “ é nyí azɔ̌ gbɛtɔ́ tɔn ǎ ; azɔ̌ mawu tɔn wɛ . ”"
xóɖiɖɔ nú mɛ bǐ lɛ jijla ee nɔ jɛ nukɔn nú xóɖiɖɔ nú mɛ bǐ sín kplé lɛ é nɔ hun ali ɖagbe lɛ bɔ è nɔ xwlé nugbǒ biblu tɔn lɛ mɛ lɛ .
nyɔna tɛ é ka hɛn wá ?
"xóɖiɖɔ nú mɛ bǐ lɛ d’alɔ bɔ wɛnɖagbe ɔ gbakpé , bɔ agun lɛ lɔ gbakpé irelande toxo lɛ gègě mɛ . — nǔ xóxó sɛxwetɛn mǐtɔn grande - bretagne tɔn ."
"xwè wè mɔ̌ ɖíe ɔ , batóo titanic ɔ syɔ ."
lusitania ɔ wá gbà ɖò irelande sín agě afɔligbé tɔn ɔ jí ɖò mai 1915 .
vǐ sunnu ɖaxó sín acɛ esawu tɔn e jakɔbu xɔ é wɛ zɔ́n bɔ é huzu tɔ́gbó mɛsiya ɔ tɔn à ?
"ðò izlayɛli hwexónu tɔn ɔ , mɛ ɖěɖee ɖó vǐ sunnu ɖaxó sín acɛ lɛ é kɛɖɛ sín kúnkan mɛ jɛn mɛsiya ɔ gosin à ?"
mǐ ko ɖɔ xó dó nǔ enɛ jí wá yì .
é cí ɖɔ xó mǐtɔn xlɛ́ ɖɔ mɔ̌ wɛ ɖɔhun sɔgbe xá nǔ e mǐ xà ɖò eblée lɛ 12 : 16 mɛ é .
"wemafɔ enɛ ɖɔ ɖɔ esawu nyí “ suɖunúmawutɔ́ [ alǒ nǔ mímɛ́ lɛ gɔn nukún tɔn mɛ sù ] ” bɔ é “ kpɔ́n dó nùɖuɖu ká ɖokpo wu , bo sà vǐɖaxo sín acɛ e é ɖó é [ nú jakɔbu ] . ”"
"enɛ jló na xlɛ́ ɖɔ hwenu e jakɔbu xɔ “ vǐɖaxo sín acɛ ” esawu tɔn é ɔ , é lɔ wá huzu mɛ e sín kúnkan mɛ mɛsiya ɔ na gosin é . — mat . 1 : 2 , 16 ; luk . 3 : 23 , 34 ."
"é ɖò mɔ̌ có , tan biblu tɔn lɛ gbígbéjé kpɔ́n xlɛ́ ɖɔ sunnu ɖé kún na nyí vǐ sunnu ɖaxó dandan cobo na nyí mɛ e sín kúnkan mɛ mɛsiya ɔ na gosin é ó ."
mǐ ni gbéjé kúnnuɖenú ɖé lɛ kpɔ́n :
nukɔngbeví e leya jì nú jakɔbu alǒ izlayɛli é wɛ nyí hwlibɛni .
"nukɔnmɛ ɔ , vǐ sunnu nukɔntɔn e jakɔbu sín asì hlacɛli e é yí wǎn na hugǎn é jì n’i é wɛ nyí jozɛfu ."
"hwenu e hwlibɛni wà winnyanú é ɔ , è sɔ́ vǐ sunnu ɖaxó sín acɛ ɔ nú jozɛfu ."
"( bǐb . 29 : 31 - 35 ; 30 : 22 - 25 ; 35 : 22 - 26 ; 49 : 22 - 26 ; 1 tan 5 : 1 , 2 ) é ɖò mɔ̌ có , mɛsiya ɔ ka gosin kúnkan hwlibɛni tɔn mɛ ǎ , mɔ̌ jɛn é ma ka lɛ́ gosin jozɛfu tɔn mɛ ǎ é nɛ ."
vǐ sunnu jakɔbu tɔn ɛnɛgɔ e leya jì n’i b’ɛ nɔ nyí judáa é sín kúnkan mɛ wɛ mɛsiya ɔ gosin . — bǐb . 49 : 10 .
luki 3 : 32 wá slɛ́ kúnkan e mɛ mɛsiya ɔ wá gosin é ayizɛ́n .
é cí ɖɔ sunnu atɔ́ɔ́n ɖò ye mɛ enɛ lɛ mɛ bo nyí vǐ sunnu ɖaxó ɖɔhun .
"bowozi jì obɛdi bɔ obɛdi jì jɛsée . — hwli . 4 : 17 , 20 - 22 ; 1 tan 2 : 10 - 12 ."
"amɔ̌ , jɛsée sín vǐ sunnu e nyí davidi é nyí nukɔngbeví ǎ ."
kpodé wɛ é nyí nú vǐ sunnu tantɔn jɛsée tɔn lɛ .
"é ɖò mɔ̌ có , kúnkan mɛsiya ɔ tɔn wá gbɔn davidi jí ."
"vǐ sunnu ɖaxó ɔ ɖò tɛn yɛ̌yi tɔn ɖé mɛ , bɔ hwɛhwɛ ɔ , é wɛ nɔ nyí mɛ e nɔ bɔ dó tatɔ́ xwédo ɔ tɔn wu é ."
é wɛ lɛ́ nyí vǐ sunnu e na ɖu gǔ nǔɖokan lɛ tɔn ɖó donu wè jí é . — bǐb .
43 : 33 ; sɛ́n . 21 : 17 ; joz . 17 : 1 .
"amɔ̌ , è sixu sɔ́ vǐ sunnu ɖaxó sín acɛ ɔ nú mɛ ɖevo ."
"ablaxamu jó isimayɛli dó , bo sɔ́ vǐ sunnu ɖaxó sín acɛ ɔ nú izaki ."
"( bǐb . 21 : 14 - 21 ; 22 : 2 ) bɔ lee è xlɛ́ gbɔn é ɔ , è yí vǐ sunnu ɖaxó sín acɛ ɔ sín hwlibɛni sí bo sɔ́ jó nú jozɛfu ."
"dìn ɔ , mǐ ni lɛkɔ yì eblée lɛ 12 : 16 mɛ , é ɖɔ : “ mɛɖé ni ma nyí agalɛtɔ́ abǐ suɖunúmawutɔ́ [ alǒ , nǔ mímɛ́ lɛ ni ma gɔn mɛɖé nukúnmɛ sù ] esawu ɖɔhun ó ; esawu e kpɔ́n dó nùɖuɖu ká ɖokpo wu , bo sà vǐɖaxo sín acɛ e é ɖó é . ”"
mɛsɛ́dó pɔlu ɖò xó ɖɔ dó kúnkan mɛsiya ɔ tɔn wu wɛ ɖò fí ǎ .
"nú ye ma bló mɔ̌ ǎ ɔ , ye na “ sú fɛ́nú mawu tɔn sín ali dó [ yeɖée ] , ” é blawu ɖɔ nǔ sixu nyí mɔ̌ , enyi ye jɛ aga lɛ̀ jí ɔ nɛ ."
"( ebl . 12 : 12 - 16 ) nú ye bló mɔ̌ ɔ , ye na cí esawu ɖɔhun ."
"nǔ mímɛ́ lɛ sù nukún tɔn mɛ ǎ , bɔ nú è na ɖɔ tlɔlɔ ɔ , é wà suɖunú ."
"esawu nɔ gbɛ̀ ɖò tɔ́gbó lɛ hwenu , bɔ é tlɛ sixu ɖó wǔjɔmɛ ɔ hweɖelɛnu bo xwlé vɔsanú mawu ."
"( bǐb . 8 : 20 , 21 ; 12 : 7 , 8 ; jɔb . 1 : 4 , 5 ) amɔ̌ , linlin agbaza tɔn e esawu ɖó é zɔ́n bɔ é jó wǔjɔmɛ enɛ lɛ bǐ dó , ɖó ayikún núsúnnú ká ɖokpo wu ."
é sixu ko jló na nyì alɔ nú wuvɛ̌ e xó è ko ɖɔ ɖ’ayǐ ɖɔ kúnkan ablaxamu tɔn na mɔ é .
"( bǐb . 15 : 13 ) gɔ́ na ɔ , esawu lɛ́ xlɛ́ ɖɔ suɖunú lɛ jí wɛ ayi emitɔn ɖè , bɔ nǔ mímɛ́ lɛ sù nukún tɔn mɛ ǎ , ɖó é da nyɔnu pagáwùn wè , lobo dó akpɔ̀ nú mɛjitɔ́ tɔn lɛ ."
"( bǐb . 26 : 34 , 35 ) amɔ̌ , jakɔbu ɔ éyɛ wà mɔ̌ ǎ , é wà nǔ e wu é kpé é bo da mɛ e nɔ sɛ̀n mawu nugbǒ ɔ é ɖé . — bǐb . 28 : 6 , 7 ; 29 : 10 - 12 , 18 ."
"kpo nǔ e mǐ ɖɔ dìn lɛ é bǐ kpo ɔ , etɛ mǐ ka sixu ɖɔ dìn dó kúnkan e mɛ jezu e nyí mɛsiya ɔ é wá sín é wu ?"
"hweɖelɛnu ɔ , kúnkan ɔ nɔ gbɔn vǐ sunnu ɖaxó ɔ jí , amɔ̌ , é nɔ nyí hwebǐnu ǎ ."
"jwifu lɛ tuùn mɔ̌ bo yí gbè na , hwenu e ye yí gbè ɖɔ klisu wá sín kúnkan davidi e nyí jɛsée ví gudogudo tɔn ɔ é tɔn mɛ é . — mat . 22 : 42 ."
30 avril 2018 – 6 mai 2018
3 baptɛm : nǔ e è byɔ ðò klisanwun lɛ sí é ðé
7 - 13 mai 2018
"8 mɛjitɔ́ lɛ emi , mi ka nɔ d’alɔ vǐ mitɔn lɛ bonu ye na yì nukɔn bo bló baptɛm à ?"
etɛ ka ɖó na nyí nǔ e gbé mǐ na nya hwenu e mǐ ɖò biblu kplɔ́n xá mɛɖé wɛ é ?
etɛwu é ka na nyí nùwanyido ɖé ɖɔ è ni dán lɛjɛlɛjɛ dó baptɛm biblo wu ?
etɛ ka zɔ́n bɔ mɛjitɔ́ klisanwun ɖé lɛ nɔ dó wusyɛn lanmɛ nú vǐ yetɔn lɛ ɖɔ ye ni ɖó nǎ nǎ nú baptɛm biblo ?
mǐ na ba dò nú nùkanbyɔ enɛ lɛ kpo ɖevo lɛ kpo ɖò xota wè elɔ lɛ mɛ .
13 nǔ e nǔxatɔ́ lɛ kanbyɔ lɛ é
14 - 20 mai 2018
14 mɛ yíyí : è ðó hudo tɔn tawun !
mɛsɛ́dó piyɛ́ɛ dó wusyɛn lanmɛ nú klisanwun xwè kanweko nukɔntɔn ɔ tɔn lɛ ɖɔ : “ mi . . . yí miɖée . ” ( 1 pi . 4 : 9 ) etɛwu è ka ɖó hudo wěɖexámɛ enɛ tɔn sɔmɔ̌ ɖò égbé ?
nɛ̌ mǐ ka sixu nyí jonɔ ɖagbe gbɔn ?
xota elɔ na ɖɔ xó dó nùkanbyɔ enɛ lɛ jí .
19 tan gbɛzán tɔn : jehovah flú mì gbeɖé ǎ !
21 - 27 mai 2018
23 nǔgbɛnúmɛ nyí xlɛ̌ wanyiyi mawu tɔn tɔn
28 mai 2018 – 3 juin 2018
"28 “ mi ðótó nǔ e un kplɔ́n mi lɛ ; enɛ ɔ , mi na nyɔ̌nùí ”"
"xota wè elɔ lɛ na d’alɔ mǐ bɔ lee wanyiyi e mawu ɖó nú mǐ é gɔ́ngɔ́n sɔ , bɔ è nɔ mɔ ɖò nǔ e é nɔ gbɛ́ nú mǐ tɔ́ ɖɔhun é mɛ é na lɛ́ sù nukún mǐtɔn mɛ d’eji ."
"amɔ̌ , nɛ̌ mawu ka nɔ gbɛ́ nǔ nú mǐ gbɔn ?"
nɛ̌ mǐ ka ɖó na yí gbè nú nǔgbɛnúmɛ tɔn gbɔn ?
nɛ̌ mǐ ka sixu kplɔ́n bo na nɔ gbɛ́ nǔ nú mǐɖée gbɔn ?
ba xósin lɛ ɖò xota wè elɔ lɛ mɛ .
"mɛjitɔ́ lɛ emi , mi ka nɔ d’alɔ vǐ mitɔn lɛ bonu ye na yì nukɔn bo bló baptɛm à ?"
‘ etɛ nɔte kpɔ́n wɛ a ka lɛ́ ɖè ?
"site , bonu è ni bló baptɛm nú we . ’ — mɛ . 22 : 16 ."
"han lɛ : 51 , 135"
"nɛ̌ wemafɔ elɔ lɛ ka sixu d’alɔ mɛjitɔ́ lɛ , bɔ ye na d’alɔ vǐ yetɔn lɛ bonu ye na yì nukɔn bo bló baptɛm gbɔn ?"
"kolosinu lɛ 1 : 9 , 10"
nùnywɛtɔ́xó 12 : 1
jaki 4 : 17
blossom brandt wɛ tinmɛ nǔ ɖěɖee lɛlɛ̌ dó gbeta e kɔn é wá bo na bló baptɛm é gbɔn mɔ̌ .
"égbé ɔ , mɛjitɔ́ klisanwun lɛ nɔ wà nǔ ɖokpo ɔ bo nɔ ba na d’alɔ vǐ yetɔn lɛ nú ye na wá gbeta e nùnywɛ kpé lɛ é kɔn ."
"nǎ nǎ ɖiɖó nú baptɛm biblo alǒ lɛjɛlɛjɛ díndán d’ewu , ɖó hwɛjijɔ e ma hwɛ́n nùɖé ǎ lɛ é wu sixu dɔn tagba lɛ wá ɖò gbigbɔ lixo ."
"( ja . 4 : 17 ) enɛ wu ɔ , mɛjitɔ́ lɛ nɔ ba na kudeji ɖɔ cobonu vǐ emitɔn lɛ na bló baptɛm ɔ , ye ɖó na ɖò gbesisɔmɛ bo na dó kɔ nǔ e ahwanvu nyínyí sín azɔ̌ ɔ byɔ lɛ é mɛ hwɛ̌ ."
2 . ( a ) etɛwu ado ka nɔ hu nukúnkpénuwutɔ́ lɛdo tɔn ɖé lɛ ? ( b ) etɛ jí mǐ ka na ɖɔ xó dó ɖò xota elɔ mɛ ?
"2 nukúnkpénuwutɔ́ lɛdo tɔn lɛ ɖexlɛ́ ɖɔ ado nɔ hu emi , ɖó ye nɔ mɔ mɛ winnyawinnya e xwè yetɔn ɖò 16 jɛ 23 vlamɛ , bo sù ɖò xwédo klisanwun tɔn lɛ mɛ bo ma ka ko bló baptɛm ǎ lɛ é wutu ."
"ðò ninɔmɛ gègě mɛ ɔ , mɛ winnyawinnya enɛ lɛ nɔ yì kplé agun tɔn lɛ bo nɔ ɖ’alɔ ɖò sinsɛnzɔ́ ɔ mɛ ."
ye nɔ mɔ yeɖée dó mɔ kúnnuɖetɔ́ jehovah tɔn lɛ .
"amɔ̌ , ɖó hwɛjijɔ ɖé lɛ wu ɔ , ye nɔ dɔn afɔ dó gudo dó yeɖée zízé jó nú jehovah kpo baptɛm biblo kpo wu ."
etɛwu é ka sixu ko sín ?
"ðò ninɔmɛ ɖé lɛ mɛ ɔ , mɛjitɔ́ lɛ nɔ dó wusyɛn lanmɛ nú ye ɖɔ ye ni dán lɛjɛlɛjɛ dó baptɛm biblo wu ."
"ðò xota elɔ mɛ ɔ , mǐ na kplɔ́n nǔ dó nǔ e nɔ zɔ́n bɔ mɛjitɔ́ ɖé lɛ ma nɔ d’alɔ vǐ yetɔn lɛ bonu ye na yì nukɔn bo bló baptɛm ǎ lɛ é ɛnɛ wu ."
vǐ ce ka ko sù ðó bǎ ðé mɛ à ?
etɛ ka ɖu ayi mɛ nú mɛjitɔ́ blossom tɔn lɛ ?
"3 nǔ e nɔ ɖu ayi mɛ nú mɛjitɔ́ blossom tɔn e xó mǐ ɖɔ ɖò akpáxwé nukɔntɔn ɔ mɛ lɛ é wɛ nyí ɖɔ , ye jló na tuùn nú vǐ nyɔnu yetɔn ko sù ɖó bǎ ɖé mɛ , bo na mɔ nukúnnú jɛ nǔ e baptɛm nyí é kpo lee é nyí nǔ taji sɔ́ é kpo wu alǒ gbɔ à jí ; linkpɔ́n yetɔn enɛ ka sɔgbe ."
nɛ̌ mɛjitɔ́ lɛ ka sixu tuùn gbɔn ɖɔ vǐ yetɔn jɛxa bo na zé éɖée jó nú mawu b’ɛ na sɔgbe ?
"nɛ̌ gbè e jezu ɖè ɖò matie 28 : 19 , 20 mɛ é ka sixu d’alɔ mɛjitɔ́ lɛ , hwenu e ye ɖò nǔ kplɔ́n vǐ yetɔn lɛ wɛ é gbɔn ?"
"4 xà matie 28 : 19 , 20 ."
"lee mǐ ɖɔ xó d’eji gbɔn ɖò xota e wá yì é mɛ é ɔ , biblu ɖɔ xwè ɖě jɛn mɛɖé ɖó na ɖó cobo bló baptɛm ǎ ."
"é ɖò mɔ̌ có , mɛjitɔ́ lɛ sixu ɖu lè tamɛ linlin dó nǔ e è ni kplɔ́n nǔ mɛɖé bonu é ni huzu ahwanvu byɔ é jí ."
"xógbe glɛkigbe tɔn e è lilɛ dó è ni “ kplɔ́n nǔ akɔta lɛ bǐ , bonu ye ni huzu ahwanvu ” ɖò matie 28 : 19 mɛ é sín tinmɛ wɛ nyí ɖɔ è ni kplɔ́n nǔ ye ɖó linlin tawun ɖé wu , enɛ wɛ nyí ɖɔ ye na huzu ahwanvu ."
"ahwanvu ɖé nyí mɛ e kplɔ́n xó jezu tɔn lɛ bo mɔ nukúnnú jɛ ye wu , bo kanɖeji bo na setónú na lɛ é ."
"enɛ wu ɔ , nǔ e gbé mɛjitɔ́ klisanwun lɛ bǐ ɖó na nya é wɛ nyí ɖɔ ye na kplɔ́n vǐ yetɔn lɛ sín vǔ , kpo linlin ɔ kpo ɖɔ emi na d’alɔ ye bɔ ye na huzu ahwanvu klisu tɔn e bló baptɛm é ."
é ɖò wɛn ɖɔ vǐ yɛyɛ̌ ɖé kún sixu bló baptɛm ó .
"é ɖò mɔ̌ có , biblu xlɛ́ ɖɔ mɛɖé na bo tlɛ ɖò vǔ ɔ , é sixu ɖó nukúnnúmɔjɛnǔmɛ nugbǒ biblu tɔn lɛ tɔn b’ɛ na lɛ́ sù nukún tɔn mɛ ."
"5 , 6 . ( a ) lee biblu ɖɔ xó dó timɔtée wu gbɔn é zɔ́n bɔ mǐ na wá gbeta tɛ kɔn dó baptɛm e é bló é wu ? ( b ) nɛ̌ mɛjitɔ́ e ɖó nukúnnúmɔjɛnǔmɛ ganji lɛ é ka sixu d’alɔ vǐ yetɔn lɛ gbɔn ?"
5 timɔtée nyí ahwanvu ɖé bo sɔ́ nugbǒ ɔ dó ɖó étɔn sín vǔ .
mɛsɛ́dó pɔlu ɖɔ ɖɔ timɔtée kplɔ́n nugbǒ e ɖò mawuxówema ɔ mɛ lɛ é sín vǔ .
"timɔtée sù ɖò xwédo e klán ɖò sinsɛn lixo é ɖé mɛ có , nɔ tɔn e nyí jwifu é kpo gǎn’maa tɔn kpo kplɔ́n nǔ i bɔ mawuxówema ɔ sù nukún tɔn mɛ ."
"wǎgbɔ tɔn ɔ , nùɖiɖi tɔn syɛn só ."
"( 2 tim . 1 : 5 ; 3 : 14 , 15 ) bɔ ɖò hwenu e timɔtée sín xwè ɖò 16 jɛ 19 vlamɛ é alǒ hwenu e é ɖó xwè 20 vɛlɛɛ é ɔ , é nyí ahwanvu e wu è ɖó ayi bo sixu sɔ́ wǔjɔmɛzɔ́ bunɔ lɛ d’alɔ mɛ n’i ɖò agun mɛ é . — mɛ ."
16 : 1 - 3 . 6 é ɖò wɛn ɖɔ vǐ ɖokpo ɖokpo gbɔn vo ; vǐ lɛ bǐ nɔ zin ɖó bǎ vovo mɛ .
"ye mɛ ɖé lɛ nɔ ɖó tamɛbibɔ sín vǔ , bo nɔ wá gbeta e nùnywɛ kpé lɛ é kɔn , lobo nɔ ɖexlɛ́ ɖɔ emi jló na bló baptɛm ."
ye mɛ ɖevo lɛ sixu gɔn gbè sɔ nú baptɛm kaka bo na ko nyí mɛxo ɖó bǎ ɖé mɛ .
"enɛ wu ɔ , mɛjitɔ́ e ɖó nukúnnúmɔjɛnǔmɛ lɛ é nɔ gbidi kɔ nú vǐ yetɔn lɛ ɖɔ ye ni bló baptɛm ǎ ."
"é nyɔ́ wà ɔ , ye nɔ d’alɔ vǐ ɖokpo ɖokpo nú ye na yì nukɔn ɖò gbigbɔ lixo , sɔgbe xá nǔwukpikpé ye mɛ ɖokpo ɖokpo tɔn ."
xomɛ sixu hun mɛjitɔ́ lɛ hwenu e vǐ ɖé hɛn xó e ɖò nùnywɛxó 27 : 11 mɛ é d’ayi mɛ é .
"amɔ̌ , ye ɖó na wɔn nǔ e gbé nya wɛ ye ɖè é gbeɖé ǎ , é wɛ nyí ɖɔ ye na kplɔ́n vǐ yetɔn lɛ nú ye na huzu ahwanvu ."
"mɛjitɔ́ lɛ na hɛn enɛ d’ayi mɛ bo na kàn nǔ elɔ byɔ yeɖée : ‘ vǐ ce ka ɖó nukúnnúmɔjɛnǔmɛ e kpé é , bo na zé éɖée jó nú mawu bo bló baptɛm à ?"
vǐ ce ka ðó nukúnnúmɔjɛnǔmɛ e sɔgbe é à ?
é byɔ ɖɔ mɛ e jló na bló baptɛm é ɖé ni ɖó nukúnnúmɔjɛnǔmɛ nǔ e ɖò biblu mɛ lɛ é bǐ tɔn hwɛ̌ wɛ à ?
"7 é sɔgbe ɖɔ ɖó mɛjitɔ́ lɛ nyí nùkplɔnmɛtɔ́ ɖò xwédo ɔ mɛ wutu ɔ , ye ni ba ɖɔ vǐ yetɔn lɛ ni ɖó nukúnnúmɔjɛnǔmɛ e gɔ́ngɔ́n é , bá zɔ́n dó enɛ jí dó zé yeɖée jó nú mawu ."
"amɔ̌ , enyi nukúnnúmɔjɛnǔmɛ lɛ bǐ jɛn é byɔ ɖɔ mɛɖé ni ɖó cobo zé éɖée jó nú mawu bo bló baptɛm ǎ ."
"ðò baptɛm gudo ɔ , ahwanvu lɛ bǐ ɖó na tɛ́n kpɔ́n bɔ nukúnnúmɔjɛnǔmɛ e sɔgbe bɔ ye ɖó é na ɖò jijɛji wɛ ."
"enɛ wu ɔ , bǎ tɛ mɛ é ka byɔ ɖɔ ye ni ɖó nukúnnúmɔjɛnǔmɛ ɖó cobo bló baptɛm ?"
etɛ mǐ ka sixu kplɔ́n ɖò tan e kúnkplá pɔlu kpo gantɔ́cɔ́tɔ́ ɔ kpo é mɛ ?
8 kpɔ́ndéwú xwédo klisanwun tɔn xwè kanweko nukɔntɔn ɔ tɔn ɖé na na nukúnnúmɔjɛnǔmɛ ɖé lɛ mɛjitɔ́ lɛ . ( mɛ .
"16 : 25 - 33 ) hwenu e mɛsɛ́dó pɔlu yì tomɛ azɔn wegɔ ɔ ɖò 50 h.m . tɔn é ɔ , é yì filipu ."
"finɛ ɔ , è dóhwɛ é kpo hagbɛ̌ tɔn silasi kpo bo wlí ye dó ganmɛ ."
"ðò zǎn ɔ mɛ ɔ , ayikúngban danwǔ bo hunhun gankpa ɔ sín dòdó lɛ bɔ hɔn lɛ bǐ hun ."
"gantɔ́cɔ́tɔ́ ɔ ɖi xɛsi ɖɔ gantɔ́ lɛ ko hɔn , bo jló na hu éɖée bɔ pɔlu súxó ylɔ ɛ ."
pɔlu kpo silasi kpo kpé nǔ wu bo ɖekúnnu nú gantɔ́cɔ́tɔ́ ɔ kpo xwédo tɔn kpo .
lee nugbǒ e ye kplɔ́n dó jezu wu é sù nukún yetɔn mɛ gbɔn ɔ sísɛ́ ye bɔ ye ɖè afɔ tɛ ?
ye dán lɛjɛlɛjɛ dó baptɛm biblo wu ǎ .
etɛ tan enɛ ka sixu kplɔ́n mǐ ?
"9 sɔgbe kpo aca yetɔn kpo ɔ , gantɔ́cɔ́tɔ́ ɔ sixu ko nyí ahwangán e ɖò gbɔjɛ mɛ é ɖé ."
é ko tuùn mawuxó ɔ ɖ’ayǐ ǎ .
"enɛ wu ɔ , bo na dó ɖó nukúnnúmɔjɛnǔmɛ e gɔ́ngɔ́n é dó mawuxó ɔ wu ɔ , é ɖó na kplɔ́n nugbǒ taji biblu tɔn lɛ , lobo mɔ nukúnnú jɛ nǔ e è ni nyí mɛsɛntɔ́ mawu tɔn byɔ é mɛ , lobo kanɖeji bo na setónú nú nùkplɔnmɛ jezu tɔn lɛ ."
"ðò táan klewun ɖé gudo ɔ , nukúnnúmɔjɛnǔmɛ tɔn dó nugbǒ taji mawuxówema ɔ tɔn lɛ wu , kpo lee ye sù nukún tɔn mɛ gbɔn é kpo sísɛ́ ɛ bɔ é bló baptɛm ."
é ɖò wɛn ɖɔ é kpó ɖò nǔ kplɔ́n dó nǔ jí wɛ ɖò baptɛm tɔn gudo .
"kpodo kpɔ́ndéwú enɛ kpo ɖò ayi mɛ ɔ , enyi nùkplɔnmɛ taji mawuxówema ɔ tɔn lɛ , gɔ́ nú tinmɛ e mɛɖée zízé jó nú mawu kpo baptɛm kpo ɖó é sù vǐ towe sín nukúnmɛ tawun ɔ , etɛ a ka sixu wà ?"
"mɛjitɔ́ klisanwun lɛ sixu wá gbeta ɔ kɔn bo na ɖɔ nú vǐ ɔ ɖɔ é ni yì mɔ mɛxo agun tɔn lɛ , bonu ye na kpɔ́n ɖɔ é ka sɔgbe bo na bló baptɛm à jí . * ahwanvu ɖevo e bló baptɛm lɛ é ɖɔhun ɔ , é na kpó ɖò nǔ kplɔ́n dó linlin jehovah tɔn wu wɛ ɖò gbɛzán tɔn bǐ mɛ , bo tlɛ na kpó ɖò mɔ̌ wà wɛ kaka sɔyi . — hlɔ . 11 : 33 , 34 ."
"10 , 11 . ( a ) gbeta tɛ kɔn mɛjitɔ́ ɖé lɛ ka ko wá ? ( b ) etɛ ka ɖó na nɔ ɖu ayi mɛ nú mɛjitɔ́ ɖé jɛ nukɔn ?"
"10 mɛjitɔ́ ɖé lɛ nɔ wá gbeta ɔ kɔn ɖɔ é na nyɔ́ hugǎn ɖɔ vǐ emitɔn sunnu alǒ nyɔnu ni jó baptɛm biblo dó , bo na mɔ tɛn dó yì nukɔn ɖò wema kplɔnkplɔn sín ali nu , lobo ɖó azɔ̌ ɖagbe ɖé hwɛ̌ ."
"è sixu lin ɖɔ linlin mɔhun nyí linlin ɖagbe ɖé , amɔ̌ , é ka na d’alɔ vǐ yetɔn bɔ gbɛ̀ tɔn na ɖó nu dóó à ?"
"taji hugǎn ɔ , é ka sɔgbe xá mawuxówema ɔ à ?"
gbɛ̀ tɛ xó mawu tɔn ka dó wusyɛn lanmɛ nú mɛ ɖɔ è ni zán ? — xà nùnywɛtɔ́xó 12 : 1 .
11 é ɖò taji ɖɔ è ni flín ɖɔ gbɛ̀ elɔ kpo nǔ e ɖ’emɛ lɛ é bǐ kpo nɔ klán gbè xá jlǒ jehovah tɔn kpo linlin tɔn lɛ kpo .
"( ja . 4 : 7 , 8 ; 1 jaan 2 : 15 - 17 ; 5 : 19 ) kancica syɛnsyɛn e vǐ ɖé ɖó xá jehovah é wɛ na d’alɔ ɛ hugǎn , bɔ é na fun ahwan xá satáan , gbɛ̀ tɔn kpo linlin e ma sɔgbe xá linlin mawu tɔn ǎ lɛ é kpo ."
"nú mɛjitɔ́ ɖé nɔ dó wusyɛn lanmɛ nú vǐ tɔn ɖɔ é ni nya nǔ gbɛ̀ ɔ tɔn lɛ gbé ɔ , enɛ sixu wlú tamɛ nú vǐ ɔ , bo wà nǔ dó wutu tɔn tawun ."
mɛjitɔ́ klisanwun wanyiyinɔ lɛ ka na jló nugbǒ nugbǒ ɖɔ gbɛ̀ elɔ ni xlɛ́ ali linlin e vǐ yetɔn lɛ nɔ ɖó dó nukɔnyiyi wu é à ?
"nugbǒ ɔ wɛ nyí ɖɔ hwenu e mǐ sɔ́ jehovah ɖó tɛn nukɔntɔn mɛ ɖò gbɛ̀ mǐtɔn mɛ é jɛn mǐ na ɖó awǎjijɛ nugbǒ ɔ bo na lɛ́ yì nukɔn . — xà ðɛhan 1 : 2 , 3 ."
enyi vǐ ce hu hwɛ ɔ ka ló ?
etɛwu mɛjitɔ́ ɖé lɛ ka nɔ ba ɖɔ vǐ yetɔn ni jó baptɛm biblo dó hwɛ̌ ?
"12 hwenu e nɔ klisanwun ɖé ɖò hwɛjijɔ ɖěɖee wu é dó awakanmɛ kú nú vǐ nyɔnu tɔn dó baptɛm biblo wu lɛ é tinmɛ wɛ é ɔ , é ɖɔ : “ é hu winnya nú mì ɖɔ má ɖɔ ɖɔ tuto mɛ ɖiɖe sín agun mɛ tɔn ɔ wɛ nyí hwɛjijɔ taji e wu wɛ é . ”"
"nɔví nyɔnu enɛ ɖɔhun ɔ , mɛjitɔ́ ɖé lɛ nɔ ɖɔ ɖɔ é na nyɔ́ nú vǐ emitɔn hú ɖɔ é ni jó baptɛm biblo dó hwɛ̌ kaka jɛ hwenu e é na sù , bo na zɛ yɔkpɔvuxwe e nɔ zɔ́n xlonɔnú wà mɛ lɛ é wu é . ( bǐb . 8 : 21 ; nùx ."
"22 : 15 ) ye sixu wá gbeta ɔ kɔn ɖɔ : ‘ nú vǐ ce ma vɛ́ ko bló baptɛm ǎ ɔ , è sixu ɖè è sín agun mɛ ǎ . ’"
etɛwu linlin mɔhun ma ka sɔgbe ǎ ? — ja . 1 : 22 .
lɛjɛlɛjɛ díndán dó baptɛm biblo wu na zɔ́n bɔ è na ɖó gbè nú jehovah ǎ wɛ à ?
"13 é ɖò wɛn ɖɔ mɛjitɔ́ klisanwun lɛ kún na jló ɖɔ vǐ yetɔn ni bló baptɛm jɛ nukɔn nú hwenu e é na zin ganji , bo na zé éɖée jó nú jehovah b’ɛ na sɔgbe é ó ."
"é ɖò mɔ̌ có , nùwanyido tawun wɛ é na nyí ɖɔ è ni lin ɖɔ vǐ e ma bló baptɛm ǎ é kún sixu ɖó gbè nú jehovah ó ."
baptɛm wɛ è na bló cobo ɖó gbè nú jehovah ǎ .
"é nyɔ́ wà ɔ , enyi vǐ ɖé tuùn nǔ e nyɔ́ ɖò jehovah nukúnmɛ é kpo ee ma nyɔ́ nukún tɔn mɛ ǎ é kpo ɔ , é na ɖó gbè nú mawu ."
( xà jaki 4 : 17 . )
"mɛjitɔ́ e nyɔ̌nùí lɛ é nɔ dó awakanmɛ kú nú vǐ yetɔn lɛ dó baptɛm biblo wu ǎ , é nyɔ́ wà ɔ , ye nɔ dó gǎn tawun bo na sɔ́ kpɔ́ndéwú ɖagbe ɖ’ayǐ nú ye ."
ye nɔ jló na d’alɔ vǐ yetɔn lɛ bonu nugbodòdó walɔ ɖagbe tɔn jehovah tɔn lɛ ni sù nukún yetɔn mɛ tawun sín hwenu e ye ɖò vǔ é .
"( luk . 6 : 40 ) nùsumɛnukúnmɛ enɛ na cyɔn alɔ vǐ towe jí , bo na sísɛ́ ɛ b’ɛ na nɔ ali jlɔjlɔ jehovah tɔn jí . — eza . 35 : 8 ."
mɛ ðɛvo lɛ sixu d’alɔ
"nɛ̌ mɛxo agun tɔn lɛ ka sixu dó hlɔnhlɔn hlɔnhlɔn jí nú mɛjitɔ́ ɖěɖee ɖò gǎn dó wɛ , bo na d’alɔ vǐ yetɔn lɛ bonu ye na yì nukɔn bo bló baptɛm é gbɔn ?"
"14 ðó mɛxo agun tɔn lɛ nyí lɛngbɔnyitɔ́ lɛ ɖò gbigbɔ lixo wutu ɔ , ye sixu dó hlɔnhlɔn hlɔnhlɔn jí nú gǎn e dó wɛ mɛjitɔ́ lɛ ɖè é , gbɔn xó ɖagbe lɛ ɖiɖɔ dó nǔ gbigbɔ tɔn lɛ gbé nyinya wu gblamɛ ."
nɔví nyɔnu e wà sinsɛnzɔ́ gbexosin - alijitɔ́ tɔn nú xwè 70 jɛji é flín lee xó e é ɖɔ xá nɔví charles t . russell hwenu e é ɖó xwè ayizɛ́n kpowun é wà ɖagbe n’i sɔ́ é .
é ɖɔ : “ cɛju 15 wɛ mǐ ɖɔ xó na dó nǔ e nya wɛ un ɖè ɖò gbigbɔ lixo lɛ é jí . ”
"nugbǒ ɔ , xógbe ɖagbe lɛ kpo xógbe wusyɛn dó lanmɛ nú mɛ tɔn lɛ kpo sixu wà ɖagbe nú táan gègě ."
"( nùx . 25 : 11 ) mɛxo agun tɔn lɛ sixu sɔ́ nyikɔ mɛjitɔ́ lɛ kpo vǐ yetɔn lɛ kpo tɔn dó kpléxɔ axɔsuɖuto ɔ tɔn sín tito lɛ mɛ , bo na kpɔ́n vǐ lɛ sín xwè kpo nǔwukpikpé yetɔn kpo dó zɔ́n azɔ̌ e ye sixu wà lɛ é ye ."
ali tɛ lɛ nu mɔ̌ mɛ ɖevo e ɖò agun ɔ mɛ lɛ é ka sixu dó wusyɛn lanmɛ nú mɛ winnyawinnya lɛ ɖè ?
"15 hagbɛ̌ agun ɔ tɔn lɛ sixu d’alɔ , gbɔn ɖiɖexlɛ́ ɖɔ mɛ winnyawinnya lɛ sín nǔ nɔ ɖu ayi mɛ nú emi lee é jɛxa gbɔn é gblamɛ ."
ye na nɔ lɛ́ nɔ acéjí bo ɖó ayi nǔ e xlɛ́ ɖɔ ye mɛ enɛ lɛ ɖò nukɔn yì wɛ ɖò gbigbɔ lixo lɛ é wu .
"mɛ winnyawinnya ɖé ka nɔ na xósin e gosin ayi tɔn mɛ , bo xlɛ́ ɖɔ é lin tamɛ kpɔ́n ganji lɛ é à ?"
mɛ winnyawinnya ɖé ka nɔ ɖu ɖò nǔ e nɔ tɛ́n gbejininɔ tɔn kpɔ́n lɛ é jí b’ɛ nɔ kpa ɛ à ? é ka nɔ zán ali e hun n’i ɖò wemaxɔmɛ lɛ é dó ɖekúnnu à ?
nɔ yawu kpa mɛ winnyawinnya lɛ kpo ayi bǐ kpo .
etɛwu a ma ka na bló tuto bo ɖɔ xó xá mɛ winnyawinnya ɖé jɛ nukɔn nú kplé alǒ ɖò kplé gudo dó ɖè lee nǔ tɔn ɖu ayi mɛ nú we sɔ́ é xlɛ́ ǎ ?
d’alɔ vǐ towe bonu é ni yì nukɔn bo bló baptɛm
"16 , 17 . ( a ) nɛ̌ baptɛm ka nɔ zɔ́n bɔ è nɔ ɖó nukún gbɛ̀ sɔgudo tɔn ɔ gbɔn ? ( b ) awǎjijɛ tɛ mɛjitɔ́ klisanwun lɛ bǐ ka nɔ dó gǎn bo na ɖó ?"
"16 wǔjɔmɛ ɖaxó hugǎn e mɛjitɔ́ klisanwun ɖé sixu ɖó é wɛ nyí ɖɔ é na “ gbɛ́ nǔ nú [ vǐ ɖé ] , bo na kplɔ́n [ ɛ ] lee aklunɔ jló gbɔn é . ” ( efɛ ."
"6 : 4 ; ðɛh . 127 : 3 ) mɛjitɔ́ klisanwun lɛ sín vǐ lɛ cí akɔta izlayɛli hwexónu tɔn ɔ sín vǐ lɛ ɖɔhun ǎ , ɖó è nɔ jì vǐ égbé tɔn lɛ bonu ye nɔ nyí akpáxwé togun e ko sɔ́ éɖée jó nú jehovah é tɔn ǎ ."
"gɔ́ na ɔ , wǎn yíyí nú mawu kpo nugbǒ ɔ kpo nyí gǔ bonu è nɔ ɖu ǎ ."
"sín hwenu e mɛjitɔ́ lɛ jì vǐ yetɔn é wɛ ye ɖó na ɖó linlin ɔ ɖɔ emi na kplɔ́n ɛ b’ɛ na huzu ahwanvu ɖé , bo na d’alɔ ɛ bɔ é na sɔ́ éɖée jó nú jehovah bo bló baptɛm ."
nǔ ɖě sɔ́ ɖò taji hugǎn mɔ̌ ǎ .
"mɛɖée e è zé jó nú jehovah é , baptɛm e è bló é gɔ́ nú sinsɛnzɔ́ e wà nú mawu wɛ è ɖè kpo gbejininɔ kpo é wɛ na zɔ́n bɔ è na ɖó wuntun mɛ bɔ è na mɔ hwlɛngán ɖò ya ɖaxó e jawě é hwenu . — mat . 24 : 13 ."
"mɛjitɔ́ lɛ emi , alɔdido vǐ mǐtɔn lɛ bonu ye ni huzu ahwanvu ɖé wɛ nyí nǔ e gbé mǐ ɖó na nya é ( kpɔ́n akpáxwé 16gɔ́ ɔ kpo 17gɔ́ ɔ kpo )"
"17 hwenu e blossom brandt wá gbeta ɔ kɔn ɖɔ emi jló na bló baptɛm é ɔ , mɛjitɔ́ tɔn e nɔ ɖó sísí nú mawu lɛ é jló na kudeji ɖɔ é ko sɔgbe bo na ɖè afɔ e nyí nùjɔnǔ hugǎn ɖò gbɛzán tɔn mɛ é ."
"ee ye wá kudeji ɖɔ é sɔgbe é ɔ , ye nɔ gudo nú gbeta e kɔn é wá é ."
"zǎn e jɛ nukɔn nú baptɛm tɔn é mɛ ɔ , tɔ́ tɔn wà nǔ ɖagbe ɖokpo ."
blossom ɖɔ : “ mǐ mɛ bǐ jɛkpo bɔ é xoɖɛ .
"xwè 60 jɛji gudo ɔ , blossom ɖɔ : “ un na wɔn zǎn enɛ gbeɖé ǎ ! ”"
"mi mɛ mɛjitɔ́ lɛ ni bo ɖu vivǐ awǎjijɛ ɖokpo ɔ tɔn , hwenu e mi na mɔ bɔ vǐ mitɔn lɛ na sɔ́ yeɖée jó nú jehovah lobo bló baptɛm é ."
"mɛjitɔ́ lɛ sixu vɔ́ nǔ e ɖò les jeunes s’interrogent . réponses pratiques ( akpáxwé 2 ) mɛ é jí gbɔn xá vǐ yetɔn , wex . 304 - 310 ."
"lɛ̌ kpɔ́n “ nùkanbyɔ mitɔn lɛ sín xósin ” ɖò sinsɛnzɔ́ axɔsuɖuto ɔ tɔn mǐtɔn ( gungbe ) avril 2011 tɔn mɛ , wex . 2 ."
baptɛm : nǔ e è byɔ ðò klisanwun lɛ sí é ðé
"“ baptɛm , ee sɔgbe xá enɛ é , lɛ́ ɖò mi hwlɛngán wɛ dìn . ” — 1 pi ."
"3 : 21 , nwt ."
"han lɛ : 52 , 41"
etɛ wemafɔ elɔ lɛ ka kplɔ́n mǐ dó baptɛm wu ?
"1 piyɛ́ɛ 3 : 20 , 21 , nwt"
"matie 28 : 19 , 20"
mɛsɛ́dó 22 : 16
"1 , 2 . ( a ) enyi vǐ ɖé ɖɔ ɖɔ emi jló na bló baptɛm ɔ , nɛ̌ mɛjitɔ́ klisanwun ɖé lɛ ka nɔ wà nǔ gbɔn ? ( b ) etɛwu è ka nɔ kanbyɔ mɛ e jló na bló baptɛm lɛ é ɖɔ ye ka ko zé yeɖée jó nú jehovah à jí ?"
mɛjitɔ́ klisanwun lɛ ɖò vǐ nyɔnu yetɔn xwè tɛnnɛ mɛví e nɔ nyí maria é kpɔ́n wɛ hwenu e é kpo mɛ e jló na bló baptɛm lɛ é kpo site é .
"é zé gbè dó jǐ , bo na xósin nú nǔ wè e xóɖɔtɔ́ ɔ kanbyɔ lɛ é , bɔ xósin tɔn lɛ́ zawě ganji ."
"enɛ gudo zaan ɔ , é bló baptɛm ."
"2 mɛjitɔ́ maria tɔn lɛ gó , ɖó gbeta e kɔn vǐ nyɔnu yetɔn wá , bo zé éɖée bǐ jó nú jehovah mlɛ́mlɛ́ bo bló baptɛm é wu ."
"amɔ̌ , jɛ nukɔn nú enɛ ɔ , nɔ tɔn xò nǔ kpɔ́n kpɛɖé ."
é kanbyɔ éɖée ɖɔ : ‘ maria kpò ɖò vǔ dín bo na bló baptɛm vlafo à cé ?
é ka mɔ nukúnnú jɛ nǔ e é jló na wà é wu ganji dóó à ?
é na nyɔ́ hú ɖɔ é ni nɔte kpɛɖé cobo bló baptɛm à é ? ’
nǔ e mɛjitɔ́ wanyiyinɔ gègě nɔ kanbyɔ yeɖée hwenu e vǐ yetɔn ɖé ɖɔ ɖɔ emi jló na bló baptɛm é ɖé lɛ nɛ .
"( nùt . 5 : 4 ) mɛɖée zízé jó nú mawu kpo baptɛm kpo ɔ , afɔ taji hugǎn ɖé wɛ ye nyí bɔ klisanwun ɖé na ɖè ɖò gbɛzán tɔn mɛ . — kpɔ́n gbàví “ a ka ko zé hwiɖée jó nú jehovah à ? ”"
"3 , 4 . ( a ) nɛ̌ mɛsɛ́dó piyɛ́ɛ ka jlɛ́ lee baptɛm nyí nǔ taji sɔ́ é gbɛn ? ( b ) etɛwu è ka sixu jlɛ́ baptɛm dó tɔjihun nɔwée hwenu tɔn wu ?"
"3 hwenu e mɛsɛ́dó piyɛ́ɛ ɖò xó ɖɔ dó baptɛm wu wɛ é ɔ , é kɛnu dó tɔjihun e nɔwée bló é wu , bo ɖɔ : “ baptɛm , ee sɔgbe xá enɛ é , lɛ́ ɖò mi hwlɛngán wɛ dìn . ”"
"tɔjihun ɔ nyí nǔ e nukún nɔ mɔ , b’ɛ xlɛ́ gannaganna ɖɔ nɔwée zé éɖée jó nú jlǒ mawu tɔn wiwa é ."
nɔwée wà azɔ̌ e mawu zɔ́n ɛ é kpo gbejininɔ kpo .
nǔ e nɔwée bló bɔ nukún nɔ mɔ bɔ ye ɖè nùɖiɖi tɔn xlɛ́ lɛ é hwlɛn é kpo xwédo tɔn kpo ɖò sinvɔgbɛ ɔ hwenu .
nùkplɔnmɛ tɛ ka ɖò nùjlɛdonǔwu piyɛ́ɛ tɔn mɛ ?
"4 lee tɔjihun ɔ nyí kúnnuɖenú nùɖiɖi nɔwée tɔn tɔn gbɔn é ɔ , baptɛm biblo ɖò kpléɖókpɔ́watɔ́ lɛ nukɔn lɔ nɔ na kúnnuɖenú ɖé ."
kúnnuɖenú etɛ tɔn ?
é nɔ na kúnnuɖenú ɖɔ klisanwun ɖé zé éɖée jó nú jehovah sɔgbe kpo nùɖiɖi e é ɖó nú klisu e fɔ́n sín kú é kpo .
"nɔwée ɖɔhun ɔ , ahwanvu ɖěɖee zé yeɖée jó nú mawu lɛ é nɔ setónú bo nɔ wà azɔ̌ e é sɔ́ dó alɔ mɛ nú ye é ."
"lee nɔwée xò sinvɔgbɛ ɔ zlɛ gbɔn é ɔ , mɛ e bló baptɛm , bo nɔ gbeji lɛ é na gán hwenu e gbɛ̀ nyanya elɔ na wá vivɔnu é . ( mak . 13 : 10 ; nǔɖe ."
"7 : 9 , 10 ) enɛ zɔ́n bɔ mɛɖée zízé jó nú mawu kpo baptɛm kpo nyí nǔ taji tawun ɖé ."
"mɛ e nɔ dán lɛjɛlɛjɛ dó baptɛm wu , ɖó hwɛjijɔ e ma hwɛ́n nùɖé ǎ lɛ é wu é ɖò nukúnɖiɖo gbɛ̀ mavɔmavɔ tɔn tɔn sɔ́ ɖ’axɔ́ nu wɛ ."
etɛ biblu ka ɖɔ dó baptɛm wu ?
afɔ tɛ lɛ mɛɖé ka ɖó na ɖè cobo na bló baptɛm ?
"etɛwu klisanwun e nɔ kplɔ́n biblu xá mɛ é ɖé ka ɖó na hɛn lee baptɛm nyí nǔ taji gbɔn é dó ayi mɛ , hwenu e é ɖò nǔ kplɔ́n xá vǐ tɔn alǒ biblu kplɔntɔ́ ɖé wɛ é ?"
nǔ e biblu ðɔ dó baptɛm wu é
6 mǐ xà nǔ dó baptɛm wu azɔn nukɔntɔn ɔ ɖò biblu mɛ ɖò hwenu e jaan baptɛmublonumɛtɔ́ ɔ bló baptɛm nú mɛ é .
( mat . 3 : 1 - 6 ) mɛ ɖěɖee jaan bló baptɛm na lɛ é wà mɔ̌ bo dó xlɛ́ ɖɔ emi lɛkɔ sín mɔyizi sɛ́n e emi gbà lɛ é gudo .
"amɔ̌ , é jɛxa ɖɔ è ni ɖó ayi wu ɖɔ baptɛm taji hugǎn e jaan bló nú mɛ é kún ɖó kancica ɖebǔ xá kɔlilɛ sín hwɛ mɛtɔn gudo ó ."
"jaan ɖó wǔjɔmɛ bunɔ ɖé bo bló baptɛm nú jezu , vǐ maɖoblɔ̌ mawu tɔn ."
"( mat . 3 : 13 - 17 ) jezu hu hwɛ ɖě ǎ , enɛ wu ɔ , é byɔ ɖɔ é ni lɛkɔ sín hwɛ tɔn lɛ gudo ǎ ."
"( 1 pi . 2 : 22 ) baptɛm tɔn nɔte nú zě e é zé éɖée jó , bo na wà jlǒ mawu tɔn é . — ebl . 10 : 7 ."
"7 hwenu e jezu ɖò sinsɛnzɔ́ tɔn wà wɛ ɖò ayikúngban jí é ɔ , ahwanvu tɔn lɛ lɔ bló baptɛm nú mɛ ."
"( jaan 3 : 22 ; 4 : 1 , 2 ) baptɛm e jaan bló nú mɛ lɛ é ɖɔhun ɔ , baptɛm e ye lɔ bló nú mɛ é nɔte nú kɔ e mɛ lɛ lɛ́ sín mɔyizi sɛ́n e ye gbà lɛ é gudo é ."
"é ɖò mɔ̌ có , ɖò kú jezu tɔn kpo fínfɔ́n sín kú tɔn kpo gudo ɔ , baptɛm biblo ɖó tinmɛ ɖevo nú ahwanvu jezu tɔn lɛ ."
"8 . ( a ) ðò fínfɔ́n sín kú jezu tɔn gudo ɔ , gbè tɛ é ka ɖè nú ahwanvu tɔn lɛ ? ( b ) tín nǔ e baptɛm klisanwun tɔn nyí é mɛ ."
"8 ðò xwè 33 h.m . tɔn ɔ , jezu e fɔ́n sín kú é sɔ́ éɖée xlɛ́ gbɛtɔ́ 500 mɔ̌ , sunnu kpo nyɔnu kpo , vlafo gɔ́ nú yɔkpɔvu lɛ ɖò mɛ enɛ lɛ mɛ ."
"é sixu ko nyí hwenɛnu wɛ é ɖɔ xó elɔ lɛ : “ mi yì bo kplɔ́n nǔ akɔta lɛ bǐ , bonu ye ni huzu ahwanvu ce . mi ylɔ tɔ́ ɔ , vǐ ɔ , kpodo [ gbigbɔ mímɛ́ ] ɔ kpo sín nyikɔ dó [ bló baptɛm ] nú ye . mi kplɔ́n nǔ ye , bonu ye ni setónú nú nǔ e un kplɔ́n mi lɛ bǐ . ” ( mat . 28 : 19 , 20 ; 1 kɔ ."
15 : 6 ) é cí ɖɔ ahwanvu jezu tɔn kanweko mɔkpan ɖò finɛ hwenu e é ɖegbe ɖɔ è ni kplɔ́n nǔ mɛ lɛ bonu ye ni huzu ahwanvu é ɖɔhun .
"jezu gbɔn mɔ̌ mɛ , bo xlɛ́ ɖɔ baptɛm biblo nyí nùɖé bɔ è byɔ ɖò mɛ ɖěɖee na yí gbè , bo na dó kɔ nǔ e klisanwun nyínyí byɔ lɛ é mɛ é sí ."
"( mat . 11 : 29 , 30 ) mɛɖebǔ e jló na sɛ̀n mawu lee é jló gbɔn é ɖó na tuùn azɔ̌ e jezu ɖó ɖò linlin mawu tɔn sín jijɛnu mɛ é , bo yí gbè na ."
"enyi mɛ ɔ wà mɔ̌ gudo ɔ , é hɛn ɔ é na bló baptɛm ."
baptɛm biblo ɖò sìn mɛ ɖokpo e mawu yí gbè na é nɛ .
"gɔ́ na ɔ , ye nɔ ba hwɛjijɔ e ma hwɛ́n nùɖé ǎ lɛ é bo nɔ dán lɛjɛlɛjɛ dó baptɛm biblo wu ǎ . — mɛ ."
"2 : 41 ; 9 : 18 ; 16 : 14 , 15 , 32 , 33 ."
ma dán lɛjɛlɛjɛ ó
etɛ etiopíinu e huzu jwifu ɖé é kpo mɛsɛ́dó pɔlu kpo sín kpɔ́ndéwú ka sixu kplɔ́n mǐ dó baptɛm wu ?
"9 xà mɛsɛ́dó 8 : 35 , 36 ."
"mǐ ni lin tamɛ dó etiopíinu e huzu jwifu , bo lɛkɔ xwè xwé , hwenu e é lɛkɔ sín mawu sɛ̀n gbé , ɖò jeluzalɛmu é jí ."
"wɛnsagun jehovah tɔn ɖé sɔ́ d’ayi mɛ nú filipu ɖɔ é ni sɛkpɔ etiopíinu ɔ , bo “ ɖɔ wɛnɖagbe jezu tɔn ɔ sín xó n’i . ”"
nɛ̌ etiopíinu ɔ ka wà nǔ gbɔn ?
nǔ e é wà bɔ d’ewu é na kúnnuɖenú e ɖò wɛn é ɖɔ nugbǒ e é ko kplɔ́n é sù nukún tɔn mɛ ɖesu .
"é jló na wà nǔ sɔgbe xá tuto e mawu sɔ́ ɖ’ayǐ é , enɛ wu ɔ , é dán lɛjɛlɛjɛ ɖebǔ cobo bló baptɛm ǎ ."
10 kpɔ́ndéwú wegɔ ɔ wɛ nyí jwifu e nɔ doya nú klisanwun lɛ é ɖé tɔn .
è jì i ɖò togun e sɔ́ éɖée jó nú mawu é ɖé mɛ .
"amɔ̌ , jwifu lɛ ko hɛn kancica bunɔ e ye ɖó xá jehovah é gblé ."
"nya enɛ nɔ ɖókan dó aca jwifu lɛ tɔn lɛ wu , amɔ̌ , é wá kplɔ́n ali e nyɔ́ hugǎn é ɖé ."
"jezu klisu e è fɔ́n sín kú , bo lɛ́ sɔ́ sù é ɖesunɔ wɛ ɖekúnnu n’i tlɔlɔ ."
nɛ̌ nya ɔ ka wà nǔ gbɔn ?
"é yí gbè nú alɔ e ahwanvu klisanwun e nɔ nyí ananiyasi é dó è é ; bɔ biblu ɖɔ dó wutu tɔn ɖɔ : ‘ é site , bo bló baptɛm . ’"
"amɔ̌ , flín ɖɔ ee é mɔ nukúnnú jɛ nugbǒ e kúnkplá azɔ̌ e jezu ɖó ɖò linlin mawu tɔn sín jijɛnu mɛ é wu tlolo é ɔ , é wà nùɖé ."
é dán lɛjɛlɛjɛ cobo bló baptɛm ǎ . — xà mɛsɛ́dó 22 : 12 - 16 .
"11 . ( a ) etɛ ka nɔ sísɛ́ biblu kplɔntɔ́ lɛ égbé bɔ ye nɔ bló baptɛm ? ( b ) enyi mǐ mɔ mɛ yɔyɔ̌ lɛ bonu ye zé yeɖée jó nú mawu bo bló baptɛm ɔ , nɛ̌ é ka nɔ cí nú mǐ ?"
"11 biblu kplɔntɔ́ gègě wɛ nɔ wà nǔ gbɔn mɔ̌ égbé , ye sixu nyí mɛ winnyawinnya alǒ mɛxomɔ ."
"mɛ ɖěɖee ɖó nùɖiɖi nú nugbǒ biblu tɔn lɛ , bɔ é lɛ́ sù nukún yetɔn mɛ nugbǒ nugbǒ lɛ é ɔ , akpàkpà nɔ sɔ́ ye dó yeɖée zízé jó nú mawu bo bló baptɛm wu ."
"xóɖiɖɔ e è nɔ xwlé mɛ , ɖò taji ɔ , dó mɛ enɛ lɛ takúnmɛ ɖò kpléɖókpɔ́ lɛ kpo kpléɖókpɔ́ ɖaxó lɛ kpo bǐ jí é , nɔ nyí xóɖiɖɔ taji ɖé ."
"xomɛ nɔ hun kúnnuɖetɔ́ jehovah tɔn lɛ hwenu e biblu kplɔntɔ́ ɖé yí nugbǒ ɔ , bo yì nukɔn kaka bo bló baptɛm é ."
xomɛ nɔ hun mɛjitɔ́ klisanwun lɛ hwenu e ye mɔ bɔ vǐ yetɔn lɛ ɖò ahwanvu yɔyɔ̌ ɖěɖee jló na bló baptɛm lɛ é mɛ é tawun .
"ðò xwè sinsɛnzɔ́ tɔn 2017 tɔn mɛ ɔ , mɛ yɔyɔ̌ 284 000 jɛji wɛ xlɛ́ zě e ye zé yeɖée jó nú jehovah é gbɔn baptɛm gblamɛ . ( mɛ ."
13 : 48 ) é ɖò wɛn ɖɔ ahwanvu yɔyɔ̌ enɛ lɛ mɔ nǔ jɛ wu ɖɔ baptɛm nyí nùɖé bɔ è byɔ ɖò klisanwun lɛ sí .
afɔ tɛ lɛ ye ka ɖè cobo bló baptɛm ?
afɔ tɛ lɛ biblu kplɔntɔ́ ɖé ka ɖó na ɖè cobo bló baptɛm ?
"12 cobonu nùkplɔntɔ́ ɖé na bló baptɛm ɔ , é ɖó na sɔnǔ nú nùɖiɖi e jinjɔn nukúnnúmɔjɛnǔmɛ e sɔgbe é ɖiɖó dó mawu , linlin tɔn kpo tuto e é bló bonu è na mɔ hwlɛngán é wu jí ."
"( 1 tim . 2 : 3 - 6 ) nùɖiɖi enɛ nɔ sísɛ́ nùkplɔntɔ́ ɔ , b’ɛ nɔ nyì alɔ nú nùwalɔ ɖěɖee mawu gbɛ́ wǎn na lɛ é , bo nɔ jɛ nǔ wà jí sɔgbe xá nugbodòdó jlɔjlɔ jehovah tɔn lɛ . ( mɛ ."
"3 : 19 ) é ɖò wɛn ɖɔ enyi mɛɖé nɔ ɖ’alɔ ɖò nùwalɔ e na zɔ́n bɔ è na ɖè è sín agun ɔ mɛ lɛ é ɖebǔ mɛ ɔ , é kún sixu ɖɔ ɖɔ emi zé emiɖée jó nú mawu nugbǒ nugbǒ ó . ( 1 kɔ ."
"6 : 9 , 10 ) amɔ̌ , enyi è nɔ zán gbɛ̀ sɔgbe kpo nugbodòdó walɔ ɖagbe tɔn jehovah tɔn lɛ kpo ɔ , é ko kpé ǎ ."
"mɛ e nɔ ba na wà nǔ jlɔjlɔ é ɔ , é na nɔ lɛ́ yì kplé agun tɔn lɛ , bo na nɔ lɛ́ ɖ’alɔ ɖò wɛnjijlazɔ́ ɔ kpo nǔ kplɔnkplɔn mɛ lɛ bonu ye na huzu ahwanvu sín azɔ̌ e nɔ hwlɛn gbɛ̀ gán é kpo mɛ ."
jezu ɖɔ ɖɔ ahwanvu emitɔn nugbǒ lɛ wɛ na w’azɔ̌ enɛ .
"( mɛ . 1 : 8 ) enyi ahwanvu yɔyɔ̌ ɖé ko ɖè afɔ enɛ lɛ ɔ jɛn é sixu zé éɖée jó nú jehovah ɖò ɖɛ nǔglɔ tɔn ɖé mɛ b’ɛ na sɔgbe , bɔ ɖò enɛ gudo ɔ , é na ɖè zě e é zé éɖée jó n’i é xlɛ́ gbɔn baptɛm gblamɛ ɖò agbawungba ."
nǔ e gbé biblu kplɔntɔ́ lɛ na nya é ðé
"a ka nɔ hɛn lee baptɛm nyí nǔ taji sɔ́ é ayi mɛ , bo nɔ kplɔ́n enɛ nùkplɔntɔ́ towe à ?"
etɛwu biblu kplɔntɔ́ lɛ ka ɖó na hɛn dó ayi mɛ ɖɔ baptɛm nyí nùɖé bɔ è byɔ ɖò klisanwun lɛ sí ?
"13 enyi mǐ ɖò alɔdo vǐ mǐtɔn lɛ kpo biblu kplɔntɔ́ lɛ kpo wɛ , bonu ye na ɖè afɔ taji enɛ lɛ ɔ , mǐ ɖó na hɛn dó ayi mɛ ɖɔ ahwanvu nyínyí nùjɔnǔ tɔn ɔ byɔ ɖɔ è ni bló baptɛm ."
"enyi mǐ hɛn enɛ dó ayi mɛ ganji ɔ , mǐ na ɖɔ xó ɖó kpɔ́ kpo nùkplɔntɔ́ mǐtɔn lɛ kpo b’ɛ na ɖó nu hugǎn ."
mǐ na gbɔ xó ɖɔ dó lee mɛɖée zízé jó nú mawu kpo baptɛm kpo nyí nùjɔnǔ sɔ́ é wu ɖò hwenu e é jɛxa dó lɛ é ǎ .
mǐ ba ɖɔ vǐ mǐtɔn lɛ kpo biblu kplɔntɔ́ lɛ kpo ni yì nukɔn kaka bo bló baptɛm !
"14 é ɖò wɛn ɖɔ mɛjitɔ́ ɖé , biblu kplɔnmɛtɔ́ ɖé alǒ mɛ ɖevo ɖebǔ kún na ɖò agun ɔ mɛ , bo na gbidi kɔ nú mɛɖé bonu é na bló baptɛm ó ."
mɔ̌ wɛ jehovah nɔ wà nǔ gbɔn ǎ .
"( 1 jaan 4 : 8 ) é nyɔ́ wà ɔ , enyi mǐ ɖò nǔ kplɔ́n mɛ lɛ wɛ ɔ , mǐ ɖó na tɛɖɛ̌ lee gǎndido bo ɖó kancica ɖé xá mawu nyí nǔ taji sɔ́ é jí ."
"lee nugbǒ ɔ sù nukún nùkplɔntɔ́ ɖé tɔn mɛ tawun sɔ́ é kpo jlǒ e é ɖó bo na dó kɔ nǔ e ahwanvu nyínyí nyí é mɛ kpo wɛ na sísɛ́ ɛ bɔ é na bló baptɛm . — 2 kɔ . 5 : 14 , 15 ."
"15 , 16 . ( a ) xwè nabi ɖě jɛn è ɖó na ɖó cobo bló baptɛm à ?"
"tinmɛ . ( b ) enyi biblu kplɔntɔ́ ɖé na bo ko bló baptɛm ɖò sinsɛn ɖé mɛ ɖ’ayǐ ɔ , etɛwu é ka ɖó na lɛ́ bló baptɛm , bo nyí ɖokpo ɖò kúnnuɖetɔ́ jehovah tɔn lɛ mɛ ?"
15 é nyí xwè nabi ɖě jɛn è na ɖó cobo na bló baptɛm ǎ .
"biblu kplɔntɔ́ ɖokpo ɖokpo nɔ sù , bo nɔ lɛ́ zin ɖó bǎ vovo mɛ ."
"mɛ gègě bló baptɛm hwenu e ye ɖò winnyawinnya mɛ é , bo kpó ɖò jehovah sɛ̀n wɛ kpo gbejininɔ kpo ."
"biblu kplɔntɔ́ ɖevo lɛ tíìn bɔ hwenu e xwè yetɔn ko sɛyi é wɛ ye wá kplɔ́n nugbǒ biblu tɔn lɛ , bo mɔ lee baptɛm biblo nyí nǔ taji sɔ́ é , bɔ vlafo ɔ , xwè ye mɛ ɖé lɛ tɔn nɔ ko zɛ xwè 100 wu ."
"16 biblu kplɔntɔ́ mɛxomɔ ɖé kanbyɔ nùkplɔnmɛtɔ́ tɔn ɖɔ dandan jɛn emi na lɛ́ bló baptɛm à jí ; é ko bló baptɛm wá yì ɖò sinsɛn vovo lɛ mɛ , ɖò xwè lɛ gblamɛ ."
nùkplɔntɔ́ ɔ kpo nùkplɔnmɛtɔ́ tɔn kpo vɔ́ wemafɔ biblu tɔn e ɖɔ xó dó xó ɔ wu lɛ é jí gbɔn .
"nùkplɔntɔ́ ɔ mɔ nukúnnú jɛ nǔ e biblu byɔ é wu dìn , bɔ é sɔ́ lín ǎ , b’ɛ bló baptɛm ."
"é ko ɖibla ɖó xwè 80 có , é ka lin ɖɔ baptɛm biblo kún ɖò dandan ó ǎ ."
"nugbǒ ɔ , baptɛm e sɔgbe é ɖó na jinjɔn nukúnnúmɔjɛnǔmɛ e sɔgbe é ɖiɖó dó jlǒ jehovah tɔn wu jí ."
"enɛ wu ɔ , ahwanvu yɔyɔ̌ lɛ na bo ko bló baptɛm ɖò sinsɛn ɖevo mɛ ɖ’ayǐ ɔ , ye ɖó na lɛ́ bló . — xà mɛsɛ́dó 19 : 3 - 5 ."
etɛ jí é ka sɔgbe ɖɔ è ni lin tamɛ kpɔ́n dó ɖò baptɛm mɛtɔn sín azǎn gbè ?
17 gbè e gbè mɛɖé bló baptɛm é nɔ nyí hwenu awǎjijɛ tɔn tawun ɖé .
é lɛ́ nyí hwenu e è na lin tamɛ kpɔ́n dó nùjɔnǔ mɛ é ɖé .
gbɛzinzan sɔgbe xá zě e è zé mɛɖée jó nú mawu é nɔ byɔ azɔ̌ syɛnsyɛn ɖé .
enɛ wu wɛ jezu jlɛ́ ahwanvu tɔn nyínyí dó kɔ didó agban ɖé mɛ wu .
"ahwanvu jezu tɔn lɛ sɔ́ ɖó na ‘ nɔ gbɛ̀ nú yeɖesunɔ ǎ ; loɔ , ye na nɔ gbɛ̀ nú mɛ e kú dó ye tamɛ , bɔ è lɛ́ fɔ́n ɛ wá gbɛ̀ dó ye tamɛ é . ’ — 2 kɔ . 5 : 15 ; mat . 16 : 24 ."
18 linlin mɔhun lɛ wɛ ɖò ayi mɛ nú maria sín nɔ hwenu e é kàn nǔ e xó mǐ ɖɔ ɖò bǐbɛ̌mɛ lɛ é byɔ éɖée é .
"é ka ɖó nukúnnúmɔjɛnǔmɛ e sɔgbe é , bo na zé éɖée jó nú mawu b’ɛ na sɔgbe à ?"
bɔ nǔ e kúnkplá wemaxɔmɛ yiyi tɔn kpo azɔ̌ e é na wá wà é kpo ka ló ?
enyi vǐ ce bló baptɛm bo ka wá hu hwɛ syɛnsyɛn ɖé ɔ ka ló ? ’
"ðò wemata e bɔ d’ewu é mɛ ɔ , mǐ na ɖɔ xó dó nùkanbyɔ enɛ lɛ kpo lee mɛjitɔ́ klisanwun lɛ sixu ɖó linlin e ɖò jlɛ̌ jí é dó baptɛm wu gbɔn é kpo jí ."
a ka ko zé hwiɖée jó nú jehovah à ?
"cobonu è na yí gbè ɖɔ biblu kplɔntɔ́ ɖé jɛxa bá bló baptɛm bo na nyí kúnnuɖetɔ́ jehovah tɔn ɖé ɔ , è nɔ kàn nǔ wè byɔ ye ɖò kpléɖókpɔ́watɔ́ lɛ nukɔn bɔ ye nɔ na sìnkɔn tɔn ."
etɛwu é ka sɔgbe ɖɔ è ni wá gbeta ɔ kɔn ɖɔ mɛ ɖěɖee jló na bló baptɛm lɛ é ko zé yeɖée jó nú jehovah bǐ mlɛ́mlɛ́ ?
"xwè ɖokpo mɔ̌ jɛ nukɔn nú gbè e jezu ɖè ɖɔ è ni ‘ kplɔ́n nǔ akɔta lɛ bǐ , bonu ye ni huzu ahwanvu nú è ni bló baptɛm nú ye ’ é ɔ , é na nukúnnúmɔjɛnǔmɛ dó nǔ e è na ɖó nukún ɖò ahwanvu tɔn lɛ sí é wu ."
"( mat . 28 : 19 , 20 ) ðò xó e é ɖɔ ɖó kpɔ́ xá mɛsɛ́dó tɔn lɛ kpo ahwanvu ɖevo lɛ kpo é ɖé hwenu ɔ , é ɖɔ : “ enyi mɛɖé jló na xwedó mì hǔn , ni jó tito éɖesunɔ tɔn lɛ dó , bo ɖíɖá [ yatín ] tɔn , bo xwedó mì . ” — mat . 16 : 24 ."
jezu sín gbɛzán bǐ junjɔn jlǒ tɔ́ tɔn tɔn wiwa jí .
"enɛ wu ɔ , biblu kplɔntɔ́ ɖěɖee jló na setónú nú nǔ e sín gbè jezu ɖè lɛ é bǐ lɛ é ɖó na jó tito yeɖesunɔ tɔn lɛ dó , bo na zé yeɖée bǐ jó nú jehovah mlɛ́mlɛ́ ."
"ðó ye nɔ xwedó kpɔ́ndéwú jezu tɔn wutu ɔ , ye nɔ kpɔ́n jlǒ jehovah tɔn wiwa dó mɔ nǔ e nyí nǔ taji hugǎn ɖò gbɛzán yetɔn mɛ é ."
"( mat . 26 : 39 ) enyi ahwanvu yɔyɔ̌ enɛ lɛ wá mɛ lɛ nukɔn , bo na bló baptɛm ɔ , ye nɔ dó zǒgbe jí ɖɔ emi ko jó tito emiɖesunɔ tɔn lɛ dó , bo kanɖeji bo na sɔ́ hlɔnhlɔn emitɔn bǐ , nǔ e emi ɖó lɛ é bǐ kpo nǔwukpikpé emitɔn bǐ kpo dó sɛ̀n mawu . ( hlɔ ."
"12 : 1 ) ðó hwɛjijɔ enɛ lɛ wu ɔ , è nɔ byɔ mɛ e jló na bló baptɛm lɛ é ɖɔ ye ni dó zǒgbe jí ɖɔ emi ko zé emiɖée jó nú jehovah bo na wà jlǒ tɔn ."
mɛ yíyí : è ðó hudo tɔn tawun !
“ mi ma húnhún nǔɖɔ cobo yí miɖée ó . ” — 1 pi . 4 : 9 .
"han lɛ : 100 , 87"
etɛ ka nyí xósin towe ?
etɛwu é ka nyí nǔ taji ɖɔ mǐ ni nɔ yí nɔví sunnu kpo nɔví nyɔnu mǐtɔn lɛ kpo ?
ali tɛ lɛ ka hun nú mǐ bɔ mǐ na vlɔ́n kàn nú mɛ yíyí ?
etɛ ka sixu zɔ́n bɔ mɛ yíyí na vɛwǔ nú mǐ ?
adǎn tɛ lɛ ka gbò klisanwun xwè kanweko nukɔntɔn ɔ tɔn lɛ ?
"ðò hweðenu ɖò xwè 62 h.m . tɔn kpo 64 h.m . tɔn kpo vlamɛ ɔ , mɛsɛ́dó piyɛ́ɛ wlan nǔ sɛ́dó mɛ e “ nyí jonɔ ɖò ayikúngban jí , bo gbakpé pɔ́ɔn kpo galati kpo , kapadɔsi kpo azíi kpo , kpodo bitiníi kpan sín tokpɔn mɛ lɛ é . ” ( 1 pi . 1 : 1 ) agun enɛ lɛ e mɛ mɛ e ɖó aca vovo lɛ é ɖè é ɖó hudo wusyɛn dó lanmɛ nú mɛ kpo alixlɛ́mɛ kpo tɔn ."
"ye nɔ sè wuvɛ̌ ɖó gbeklanxamɛ wu , bɔ è nɔ lɛ́ bɔ zun ɖó nú ye ."
“ adǎn ɖaxó ” wɛ nɔ gbò ye .
hwenu vɛwǔ ɖé mɛ wɛ ye nɔ gbɛ̀ ɖè .
piyɛ́ɛ wlan ɖɔ : “ hwenu [ e ] nǔ lɛ bǐ na vɔ dó ɔ ko yá . ”
é sɔ́ na kpé xwè wǒ cobɔ gbɛ̀ e mɛ jwifu lɛ ɖè é na vɔ ǎ .
"etɛ ka sixu d’alɔ klisanwun e ɖò fí lɛ bǐ lɛ é bɔ ye na xò hwenu vɛwǔ enɛ lɛ zlɛ ? — 1 pi . 4 : 4 , 7 , 12 ."
etɛwu piyɛ́ɛ ka dó wusyɛn lanmɛ nú nɔví tɔn lɛ ɖɔ ye ni nɔ yí yeɖée ?
"2 gbɔn vo nú enɛ ɔ , piyɛ́ɛ lɛ́ dó wusyɛn lanmɛ nú nɔví lɛ ɖɔ : “ mi ma húnhún nǔɖɔ cobo yí miɖée ó . ” ( 1 pi . 4 : 9 ) xógbe “ mɛ yíyí ” ɔ sín tinmɛ tlɔlɔ ɖò glɛkigbe mɛ wɛ nyí “ è ni yí wǎn nú jonɔ lɛ , alǒ , nyɔ́ xomɛ dó ye wu . ”"
"amɔ̌ , ɖǒ ayi wu ɖɔ pɔlu dó wusyɛn lanmɛ nú nɔví klisanwun lɛ ɖɔ ye ni nɔ yí “ [ ye ] ɖée , ” enɛ wɛ nyí mɛ ɖěɖee ye ko tuùn , bo nɔ nɔ kpɔ́ xá lɛ é ."
nɛ̌ yǐ e ye na nɔ yí mɛ é ka na d’alɔ ye gbɔn ?
3 é na zɔ́n bɔ ye na jɛ kpɔ́ .
ðǒ ayi kpɔ́ndéwú hwiɖesunɔ tɔn wu .
mɛɖé ka ko ylɔ we bɔ a yì nɔ kpɔ́ xá ɛ ɖò xwé tɔn gbè kpɔ́n à ?
"hwenu enɛ nɔ flín we nǔ ɖagbe lɛ , kabǐ ?"
"hwenu e a ɖè ayi ɖ’ayǐ kpo mɛɖé lɛ kpo ɖò agun towe mɛ é ɔ , xɔ́ntɔn e a zun xá ye é lɛ́ syɛn d’eji à cé ?"
"nú mǐ nɔ yí nɔví sunnu kpo nɔví nyɔnu mǐtɔn lɛ kpo ɔ , mǐ nɔ tuùn ye mɛ ɖokpo ɖokpo d’eji , hú lee mǐ ko tuùn ye gbɔn ɖò ninɔmɛ ɖevo lɛ mɛ é ."
"ee ninɔmɛ lɛ fɔ́n bo ɖò nylànylá d’eji wɛ ɖò piyɛ́ɛ sín azǎn gbè é ɔ , é byɔ ɖɔ klisanwun lɛ ni lɛ́ jɛ kpɔ́ d’eji hú ɖ’ayǐ tɔn ."
nǔ ɖokpo ɔ wɛ é nyí nú klisanwun nugbǒ ɖěɖee ɖò gbɛ̀ nɔ wɛ ɖò “ azǎn gudogudo tɔn lɛ mɛ ” é . — 2 tim . 3 : 1 .
"4 ali tɛ lɛ ka hun nú mǐ , bɔ mǐ na vlɔ́n kàn nú yǐ e mǐ nɔ ‘ yí mǐɖée ’ é ?"
"nɛ̌ mǐ ka sixu ɖu ɖò nǔ e nɔ gbò kpò nyì ali jí nú mǐ , bɔ mǐ na yí mɛ ɔ , é nɔ gló lɛ é jí gbɔn ?"
"etɛ ka sixu d’alɔ mǐ , bɔ mǐ na nyí jonɔ ɖagbe ?"
"ali ðěðee hun nú mǐ , bɔ mǐ na yí mɛ lɛ é"
jehovah kpo tutoblonunu tɔn kpo wɛ nyí jonɔyitɔ́ mǐtɔn lɛ .
"( hlɔ . 15 : 7 ) nú è na ɖɔ ɔ , hwenu e mɛ yɔyɔ̌ lɛ wá kplé lɛ é ɔ , mǐ nɔ huzu jonɔyitɔ́ gbɛ̌ jehovah kpo tutoblonunu tɔn kpo tɔn ."
"nú mɛ yɔyɔ̌ lɛ sɔnǔ , alǒ , ba acɔ́ ganji kpo ye gbɔ kpo ɔ , etɛwu mǐ ma ka na ɖè afɔ nukɔntɔn ɔ , bo dó kuabɔ nú ye ǎ ?"
"( ja . 2 : 1 - 4 ) enyi jonɔ ɖé wá , bo ma ko mɔ mɛɖé kpá bo junjɔn ǎ ɔ , a ka sixu byɔ ɛ ɖɔ é ni wá junjɔn akpá towe à ?"
"é sixu sù nukún tɔn mɛ tawun ɖɔ è d’alɔ ɛ , bɔ é xwedó tuto ɔ , lobɔ vlafo ɔ , è tlɛ lɛ́ hun wemafɔ biblu tɔn e xà wɛ è ɖè lɛ é n’i ."
enɛ na nyí ali ɖagbe e nu mǐ “ nɔ yí mɛ e wá gɔ̌n mǐtɔn lɛ ganji ” ɖè é ɖé . — hlɔ . 12 : 13 .
mɛ̌ mɛ̌ e ka na nyí mɛ nukɔntɔn e mǐ ɖó na nɔ ylɔ wá xwé mǐtɔn gbè é ?
"6 nɔ fá kɔ nú mɛ , bo nɔ lɛ́ na nùɖuɖu mɛ : ðò biblu sín táan mɛ ɔ , è ni yí mɛ nɔ byɔ ɖɔ è ni ylɔ mɛɖé wá xwé mɛtɔn gbè , bonu é na ɖu nùɖé . ( bǐb . 18 : 1 - 8 ; hwɛ ."
"13 : 15 ; luk . 24 : 28 - 30 ) nú è ylɔ mɛɖé bonu é na wá ɖu nǔ xá mɛ ɔ , biba wɛ è ɖè , bo na zun xɔ́ntɔn xá ɛ , bo lɛ́ nɔ fífá mɛ xá ɛ ."
mɛ alɔkpa tɛ lɛ ka na nyí mɛ nukɔntɔn e mǐ ɖó na nɔ ylɔ lɛ é ?
"mɛ ɖěɖee kpo mǐ kpo nɔ zán gbɛ̀ ɖó kpɔ́ hwɛhwɛ lɛ é , ye wɛ nyí nɔví sunnu kpo nɔví nyɔnu kpo e ɖò agun mǐtɔn mɛ lɛ é ."
"hwenu e hwenu vɛwǔ lɛ na wá é ɔ , mǐ ka na nɔ yì dó mǐɖée wu à ?"
"mǐ ɖó hudo xɔ́ntɔn gbejinɔtɔ́ lɛ tɔn , bo na lɛ́ nɔ fífá mɛ kpo ye bǐ kpo ."
"é jɛxa ɖɔ è ni ɖó ayi wu ɖɔ ɖò 2011 ɔ , hagbɛ̌ alixlɛ́mɛtɔ́ ɔ ɖyɔ gan e mɛ è nɔ kplɔ́n atɔxwɛ ɖò betɛli états - unis tɔn é , b’ɛ gosin gan 6 : 45 gbadanu tɔn bo wá gan 6 : 15 gbadanu tɔn ."
aniwu ?
"ðò ɖɔnúesè ɔ mɛ ɔ , è ɖɔ ɖɔ nú kplé ɔ yawu fó dó mɛhwenu ɔ , é na bɔwǔ nú hagbɛ̌ xwédo betɛli tɔn lɛ tɔn bɔ ye na nɔ yí jonɔ yeɖée tɔn ."
alaxɔ ɖevo lɛ lɔ wá wà nǔ ɖokpo ɔ .
tuto enɛ zɔ́n bɔ xwédo betɛli tɔn lɛ vɛ́ d’eji hú ɖ’ayǐ tɔn .
nɛ̌ mǐ ka sixu yí afɔsɔ́ɖótetɔ́ tutoblonunu jehovah tɔn tɔn ɖěɖee nɔ wá ba mǐ kpɔ́n lɛ é gbɔn ?
"7 enyi xóɖɔtɔ́ e gosin agun ɖevo mɛ lɛ é , nukúnkpénuwutɔ́ lɛdo tɔn lɛ kpo afɔsɔ́ɖótetɔ́ alaxɔ tɔn lɛ kpo wá ba mǐ kpɔ́n ɔ , ali nɔ hun nú mǐ , bɔ mǐ nɔ yí ye ."
( xà 3 jaan 5 - 8 . )
"ali ɖagbe e nu mǐ sixu wà mɔ̌ ɖè é ɖokpo wɛ nyí gbɔn kɔ fífá nú ye , alǒ , nùɖuɖu nina ye gblamɛ ."
"8 nɔví nyɔnu ɖé ɖò états - unis , bo flín ɖɔ : “ ðò xwè lɛ vlamɛ ɔ , ali ɔ hun nú asú ce kpo nyì kpo , bɔ mǐ nɔ yí jonɔ xóɖɔtɔ́ gègě kpo asì yetɔn lɛ kpo tɔn ɖò xwé mǐtɔn gbè ."
"hwebǐnu wɛ é nɔ nyí awǎjijɛ sín nǔ , é nɔ víví , ɖò taji hugǎn ɔ , è nɔ mɔ hlɔnhlɔn ɖò gbigbɔ lixo ."
é vɛ́ nú mǐ kpɔ́n ǎ . ”
"9 , 10 . ( a ) mɛ̌ mɛ̌ e é ka byɔ ɖɔ è ni d’alɔ nú hwenu línlín ? ( b ) mɛ ɖěɖee ɖě ma ɖò ɖě nú ye ǎ lɛ é ka sixu d’alɔ à ?"
"9 jonɔ hwenu línlín tɔn lɛ : ðò hwexónu ɔ , hwɛhwɛ wɛ mɛ yíyí nɔ byɔ ɖɔ è ni na xɔ mɛ e wá ba jonɔ mɛ bɔ è ɖeji dó wǔ tɔn é ɖé . ( jɔb ."
"31 : 32 ; file . 22 ) ðò égbé ɖesu ɔ , hudo mɔhun nɔ tíìn ."
hwɛhwɛ wɛ nukúnkpénuwutɔ́ lɛdo tɔn lɛ nɔ ɖó hudo fí e ye na nɔ é tɔn hwenu e ye yì ba agun lɛ kpɔ́n é .
"wemaxɔmɛvi ɖěɖee yì wemaxɔmɛ yɛhwexɔsuɖuto ɔ tɔn lɛ é sixu ɖó hudo fí e ye na nɔ é tɔn , mɔ̌ jɛn mɛ ɖěɖee zé yeɖée jó bo na wà xɔgbigbázɔ́ lɛ é lɔ sixu ɖó hudo tɔn ."
"adla j’ayǐ lɛ sixu zɔ́n bɔ xwédo gègě ba xɔ kpò ɖò ta , bo sixu ɖó hudo fí e ye na nɔ é tɔn kaka jɛ hwenu e mɛ e ɖò sɔhɛnmɛzɔ́ wà wɛ lɛ é sixu vɔ́ xwé yetɔn jlaɖó é ."
mǐ ɖó na lin ɖɔ mɛ e ɖó xwé vɛnkpɛnvɛnkpɛn lɛ é kɛɖɛ wɛ na d’alɔ ǎ ; ye sixu ko wà mɔ̌ azɔn gègě .
"enyi ninɔmɛ towe ma tlɛ nyɔ́ kaka ɖé ǎ ɔ , a ka sixu yí gbè bɔ mɛɖé nɔ akpá towe à ?"
10 nɔví sunnu ɖé ɖò corée du sud bo flín ɖɔ emi yí mɛ ɖěɖee wá wemaxɔmɛ yɛhwexɔsuɖuto ɔ tɔn lɛ é dó xwégbe .
11 mɛ yɔyɔ̌ ɖěɖee wá agun ɔ mɛ lɛ é : mɛɖé alǒ xwédo ɖé sixu sɛ̀ tɛn wá xá towe mɛ .
ye mɛ ɖé lɛ sixu tɔ́n sinsɛnzɔ́ wà gbé ɖò fí e hudo sukpɔ́ ɖè é .
è sixu sɛ́ gbexosin - alijitɔ́ ɖé dó ɖɔ é ni wá d’alɔ agun towe .
"ðò ali ɖé lɛ nu ɔ , ye mɛ bǐ wɛ jó nǔ e má ye lɛ é dó , ye wá xá yɔyɔ̌ ɖé kpo agun yɔyɔ̌ ɖé kpo mɛ , bɔ vlafo ɔ , ye tlɛ na kplɔ́n gbè yɔyɔ̌ ɖé alǒ aca yɔyɔ̌ ɖé ."
"enyi a ylɔ ye bonu mi fá kɔ , ɖu nùɖé , alǒ , ɖi sà ɔ , enɛ na d’alɔ ye bɔ ye na zun xɔ́ntɔn yɔyɔ̌ lɛ , lobo na lɛ́ huzu sɔgbe xá ninɔmɛ yɔyɔ̌ ɔ ."
ðɔ nǔ e xlɛ́ ɖɔ é kún byɔ ɖɔ è ni ɖó nǔ gègě cobo yí mɛ ó é ɖé .
12 é byɔ nǔ gègě cobɔ è na yí mɛ ǎ .
"ee nɔví sunnu ɖé ɖò xó ɖɔ dó hwenu e é bɛ́ mɛsɛ́dózɔ́ é wu wɛ é ɔ , é ɖɔ : “ mǐ kpó ɖò winnyawinnya mɛ , bo ko mɔ nùɖé kpɔ́n ǎ , lobo nɔ jɛ fí e mǐ gosin é sín dò ."
"enɛ ɔ gudo ɔ , ɖò gan 7 : 30 mɛ gbadanu mɔ̌ ɔ , mɛɖé wá xúxú hɔn mǐtɔn ."
"enɛ ɔ gudo ɔ , mǐ dó tíi n’i bo na ɛ cokoláa zozo d’eji ."
"mǐ ko sè swahili - gbè ǎ , mɔ̌ jɛn é lɔ ma ka lɛ́ sè glɛnsigbe ǎ é nɛ ."
nǔ enɛ e jɛ é zɔ́n bɔ mǐ jɛ jlǒ ɖó jí tawun bo na zun xɔ́ntɔn xá nɔví ɖěɖee ɖò xá ɔ mɛ lɛ é . ”
ðu ðò nǔ e nɔ gbò kpò nyì ali jí nú mɛ bonu è na yí mɛ lɛ é jí
lè tɛ lɛ ka ɖò mɛ yíyí mɛ ?
13 a ka ko xò nǔ kpɔ́n dó mɛ yíyí wu kpɔ́n à ?
"enyi mɔ̌ wɛ ɔ , ali ɖagbe e hun bɔ a na ɖu vivǐ gbɛ̌ ɖagbe lɛ kpo xɔ́ntɔn zunzun e na nɔ ayǐ sɔyi é ɖé kpo tɔn é sixu ko yì tɛ we ."
mɛ yíyí nyí ɖokpo ɖò ali ɖagbe hugǎn e nu è sixu nyì alɔ nú mɛɖokponɔninɔ ɖè lɛ é mɛ .
"amɔ̌ , a sixu ko kanbyɔ hwiɖée ɖɔ , ‘ etɛwu mɛɖé lɛ ka nɔ xò nǔ kpɔ́n dó mɔ̌ wiwa wu ? ’"
é sixu ko sín hwɛjijɔ ɖé lɛ wu .
"enyi hwenu kpɛɖé mimɔ alǒ hlɔnhlɔn kpɛɖé ɖiɖó , bo na dó yí mɛ , alǒ , yí gbè nú ylɔ̌ e è ylɔ we é vɛwǔ ɔ , etɛ a ka sixu wà ?"
"14 hwenu kpo hlɔnhlɔn kpo : jehovah sɛntɔ́ lɛ sín alɔnu ján tawun , bɔ hwɛhwɛ wɛ ye nɔ lɛ́ ɖó nǔ gègě bo na wà ."
mɛɖé lɛ sixu lin kpowun ɖɔ emi kún ɖó hwenu alǒ hlɔnhlɔn bo na yí mɛ ó .
"enyi ninɔmɛ towe nɛ ɔ , é sixu byɔ ɖɔ a ni gbéjé tuto azɔ̌ towe lɛ tɔn kpɔ́n ."
"a ka sixu bló huzuhuzu ɖé lɛ , b’ɛ na zɔ́n bɔ a na mɔ hwenu kpo hlɔnhlɔn kpo bo na nɔ yí mɛ , alǒ , yí gbè nú ylɔ̌ e è na ylɔ we vlafo ɖɔ hwi ni wá ba jonɔ emi é à ?"
biblu byɔ klisanwun lɛ ɖɔ ye ni nɔ yí mɛ .
"( ebl . 13 : 2 ) nùɖé nyla ɖ’emɛ ɖɔ è ni ba hwenu bo wà mɔ̌ ǎ ; è na ɖɔ lɔ ɔ , nǔ ɖagbe e è sixu wà é nɛ ."
"é ɖò wɛn ɖɔ , hwiɖesunɔ sixu sɔ́ jlǒ dó ɖè kàn kpò nú azɔ̌ e ma ɖò dandan ǎ é ɖé lɛ ."
ado tɛ ka sixu nɔ hu mɛɖé lɛ dó jonɔyiyi wu ?
"15 lee nǔ nɔ cí nú we dó hwiɖesunɔ wu é : é ka ko jló we kpɔ́n ɖɔ a ni yí jonɔ , bɔ a ka lɛ́ wá mɔ ɖɔ emi kún sixu kpéwú ó à ?"
"winnya nɔ hu mɛɖé lɛ , bɔ xɛsi nɔ lɛ́ ɖi ye ɖɔ xóɖɔɖókpɔ́ ɔ kún na yawu fó ó , alǒ , ɖɔ ayi ɖiɖe ɖ’ayǐ sixu nɔ ma jló jonɔ lɛ ."
"mɛ ɖevo lɛ ɖó nǔ kaka ɖé ǎ , bɔ ye nɔ lin ɖɔ emi kún sixu yí jonɔ lee hagbɛ̌ agun ɔ tɔn ɖevo lɛ nɔ wà gbɔn é kpɔ́n gbeɖé ó ."
"flín ɖɔ nǔ taji ɔ kún nyí xwé vɛnkpɛnvɛnkpɛn ɖé ɖiɖó ó , loɔ , é ni vɛ́ ko ɖò tuto jí , mɛ́ , bo dɔn mɛ ."
etɛ ka sixu ɖè ado e nɔ hu mɛ dó jonɔyiyi wu é kpò ?
"16 nú ado nɔ hu we dó jonɔyiyi wu hǔn , tuùn ɖɔ é kún nyí emiɖokpo wɛ ó ."
"flín ɖɔ nú è ɖexlɛ́ ɖɔ nǔ jonɔ lɛ tɔn nɔ ɖu ayi mɛ nú mɛ ɔ , é nɔ d’alɔ hwebǐnu ."
( fili . 2 : 4 ) ðibla nyí mɛ lɛ bǐ wɛ é nɔ víví na bɔ ye na má nǔ e ye ko mɔ kpɔ́n ɖò gbɛmɛ lɛ é xá mɛ .
"ayiɖeɖayi lɛ wɛ ka sixu nyí ali ɖokpo e hun , bɔ è na kàn nǔ byɔ dó nǔ e mɛ ɖevo lɛ ko mɔ kpɔ́n lɛ é wu é ."
"è ɖexlɛ́ ɖɔ nǔ yetɔn ɖu ayi mɛ nú mɛ ɔ , é nɔ zɔ́n bɔ ayiɖeɖayi lɛ nɔ víví ."
"é ɖɔ nú mì ɖɔ hwenu e emi kpo asú emitɔn kpo ɖò nukúnkpénuwutɔ́zɔ́ wà wɛ é ɔ , aklunɔzán gblamɛ ɖagbe hugǎn emitɔn lɛ wɛ nyí ɖěɖee emi zán kpo gbɛtɔ́ gbigbɔ tɔn e sixu nɔ ma ɖó nǔ sɔmɔ̌ , bo ka ɖò nǔ gbigbɔ tɔn ɖokpo ɔ lɛ gbé nya wɛ é , enɛ wɛ nyí jehovah sinsɛn kpo gbɛ̀ e bɔkun é ɖé zinzan kpo ."
"enɛ flín mì nǔ e nɔ ce nɔ ɖɔ nú mǐ mɛ vǐ tɔn lɛ hwɛhwɛ é : ‘ è ɖu nǔ lan ma ɖ’emɛ ɖò fí e wanyiyi ɖè ɔ , é nyɔ́ hú . ’ ” ( nùx ."
"15 : 17 ) nǔ wanyiyi ni nɔ sísɛ́ we bonu a ni nɔ yí mɛ , é byɔ ɖɔ ado ni hu we ǎ ."
nɛ̌ jonɔ mɛ ɖevo lɛ tɔn yíyí ka sixu d’alɔ mǐ bɔ mǐ na ɖu ɖò linlin masɔgbe e mǐ nɔ ɖó dó ye wu é jí gbɔn ?
"18 lee nǔ nɔ cí nú we dó mɛ ɖevo lɛ wu é : mɛɖé ka ɖò agun towe mɛ , bo dó xomɛsin nú we à ?"
"tlolo hwɛ̌ ɔ , a sixu ɖó linlin masɔgbe lɛ dó mɛ enɛ wu , bɔ enyi a ma wà nǔ ɖebǔ bo ɖɔ gbò ǎ ɔ , nǔ sixu nɔ mɔ̌ sɔyi ."
"gbɛtɔ́ vovo e mǐ nyí é sixu wà nǔ dó linlin ɖagbe e a ɖó , bo na yí jonɔ mɛtɔn é wu ."
"alǒ , mɛɖé ko wà nǔ nyì dò dó we wá yì , bɔ a mɔ ɖɔ é vɛwǔ tawun bɔ emi na wɔn ."
"19 bonu kancica e ɖò mǐ kpo mɛɖé kpo tɛntin é , alǒ ee tlɛ ɖò mǐ kpo kɛntɔ́ mǐtɔn kpo tɛntin ɔ na dó kpɔ́n te ɔ , biblu byɔ mǐ ɖɔ mǐ ni nɔ yí jonɔ mɛ tɔn ."
"enyi a nɔ yí jonɔ mɛ tɔn ɔ , é sixu ɖè hwɛgbe kpo mɛhɛndóxomɛ kpo kpò ."
"( jaan 6 : 44 ) enyi wanyiyi sísɛ́ mɛ bonu è byɔ mɛɖé ɖɔ é ni wá ba jonɔ mɛ hwenu e mɛ ɔ ma ɖó nukún tɔn dó ǎ é ɔ , é sixu zɔ́n bɔ lee è vɛ́ gbɔn é na lɛ́ syɛn d’eji bǐ ."
"ali e nu mǐ sixu xlɛ́ ɖè é ɖokpo wɛ nyí gbɔn wusyɛn dó lanmɛ nú mɛ xó e ɖò filipunu lɛ 2 : 3 mɛ é xwixwedó gblamɛ , é ɖɔ : “ mi nɔ sɔ́ miɖée hwe ɖò mɛ ɖě lɛ nukɔn , bonu mɛ ɖokpo ɖokpo ni nɔ mɔ ɖɔ mɛ ɖě lɛ hugǎn emi . ”"
"enyi mǐ nɔ ba ali mɔhun ɖěɖee nu ye hugǎn mǐ ɖè lɛ é ɔ , enɛ na zɔ́n bɔ wǎn e mǐ yí nú ye é na syɛn d’eji , lobɔ ali na lɛ́ hun nú mǐ , bɔ mǐ na yí ye kpo ayi bǐ kpo ."
lee è na nyí jonɔ ðagbe ðé gbɔn é
"etɛwu mǐ ka ɖó na yì ayiɖeɖayi e tɛnmɛ è ylɔ mǐ dó , bɔ mǐ yí gbè tɔn é ɖé tɛnmɛ ?"
"20 ðɛhanwlantɔ́ davidi kanbyɔ ɖɔ : ‘ jehovah , mɛ̌ wɛ na nɔ xwé towe gbè ? ’"
"( ðɛh . 15 : 1 ) enɛ gudo ɔ , é ɖɔ xó dó jijɔ ɖěɖee mawu nɔ ɖó nukún ɖò jonɔ e na nɔ xwé tɔn gbè lɛ é sí é wu ."
"ðokpo ɖò jijɔ enɛ lɛ mɛ wɛ nyí ɖɔ xó mǐtɔn lɛ ni nɔ nyí nugbǒ ; é ɖɔ : “ é dó akpá ɖé ɔ , é nɔ ɖè ."
"( ðɛh . 15 : 4 ) enyi mǐ yí gbè nú ylɔ̌ e è ylɔ mǐ é ɖé ɔ , mǐ ɖó na lɛ́ wá gbɛ́ ɖó nǔ ma sín nùɖé wu ǎ ."
"mɛ e ylɔ mǐ é sixu ko sɔnǔ tawun , bɔ nú mǐ gɔn ɔ , gǎn e é dó lɛ é bǐ sixu nyí nǔ yayǎ ."
"( mat . 5 : 37 ) hweɖelɛnu ɔ , mɛɖé lɛ nɔ gɔn mɛ e ko ylɔ ye jɛ nukɔn é sín ayiɖeɖayi tɛnmɛ yì , bo nɔ yì ɖevo e ye mɔ ɖɔ é dó lan hú enɛ é tɛnmɛ ."
mɔ̌ wiwa ka na ɖè wanyiyi kpo sísí kpo xlɛ́ à ?
"é nyɔ́ wà ɔ , mǐ ɖó na yí gbè nú ylɔ̌ e mɛɖé ylɔ mǐ é , bɔ nǔ ɖebǔ e é na mǐ ɖò tɛn ɔ mɛ é ɖó na sù nukún mǐtɔn mɛ tawun ."
"( luk . 10 : 6,7 ) enyi ninɔmɛ e è ma sixu kpá kɛ́n na ǎ é ɖé zɔ́n bonu mǐ na gɔn jɛn wɛ ɔ , é na nyɔ́ ɖɔ mǐ ni ɖè wanyiyi kpo yakenúmɛ kpo xlɛ́ , bo yawu ɖɔ n’i dó mɛhwenu ."
nɛ̌ sísí e mǐ nɔ ɖó nú aca xá e mɛ mǐ ɖè é tɔn é ka sixu zɔ́n bɔ mǐ nyí jonɔ ɖagbe gbɔn ?
21 é lɛ́ ɖò taji ɖɔ è ni ɖó sísí nú aca xá ɔ mɛ tɔn .
"ðò aca ɖé lɛ mɛ ɔ , jonɔ e è ma ɖó nukún ǎ lɛ é ba mɛ ɔ , è nɔ yí ; ɖò aca ɖevo lɛ mɛ ɔ , é nɔ nyɔ́ hú ɖɔ è ni ɖɔ nú mɛ ɔ jɛ nukɔn ."
"ðò fí ɖé lɛ ɔ , mɛ e ylɔ mɛ lɛ é nɔ sɔ́ nǔ ɖagbe hugǎn e ye ɖó é dó wlí yɛ̌yi nú jonɔ lɛ , bɔ hagbɛ̌ xwédo ɔ tɔn lɛ wɛ nɔ wá ɖu nǔ gbɔn gudo ."
"ðò xá ɖé lɛ mɛ ɔ , jonɔ lɛ lɔ nɔ jɔ fún dó nǔwiwa ɔ mɛ , ɖò xá ɖevo lɛ mɛ ɔ , é nɔ nyɔ́ mɛ e ylɔ mɛ ɔ sín nukúnmɛ ɖɔ jonɔ ɔ ni ma jɛ tagba ɖebǔ lɔ ó ."
"ðò aca ɖé lɛ mɛ ɔ , è nɔ ɖó nukún ɖɔ enyi è ylɔ jonɔ lɛ azɔn nukɔntɔn ɔ alǒ wegɔ ɔ hǔn , ye ni gbɛ́ kpo sísí kpo ; ɖò ɖevo lɛ mɛ ɔ , enyi è gbɛ́ hǔn , é sɔgbe ǎ ."
"mi nú mǐ na wà nǔ e wu mǐ kpé é bǐ , bonu xomɛ ni hun mɛ e ylɔ mǐ lɛ é ɖɔ ye ylɔ mǐ ."
22 “ hwenu [ e ] nǔ lɛ bǐ na vɔ dó ɔ ko yá ” hú lee é ɖè gbɔn hwenu e piyɛ́ɛ ɖɔ xó ɔ é . ( 1 pi . 4 : 7 ) è ko mɔ wuvɛ̌ ɖaxó e mɔ wɛ mǐ ɖè ɖò égbé é ɖɔhun kpɔ́n ǎ .
"ðó wuvɛ̌ lɛ fɔ́n bo ɖò jijɛji wɛ wutu ɔ , é na byɔ ɖɔ mǐ ni bló bonu wanyiyi e ɖò mǐ kpo nɔví lɛ kpo tɛntin é ni syɛn d’eji ."
jehovah flú mì gbeɖé ǎ !
mɛ e tɔn wɛ é erika nöhrer bright
un ɖò vǐ nyɔnu ɛnɛ e è cyan bɔ ye na dokú nú adolf hitler kpo folowa lɛ kpo ɖò alɔ mɛ hwenu e é ko xwlé xóɖiɖɔ ɖé mɛ gudo é mɛ .
"tɔ́ ce nɔ ɖ’alɔ ɖò nǔwiwa acɛkpikpa nazi tɔn lɛ tɔn mɛ tawun , bo nɔ kun gǎn toxóɖɔgbɛ́ xá ɔ mɛ tɔn tɔn ɖé ."
"nɔ ce nɔ yì sinsɛn katolika tɔn , bo nyí sinsɛnví akowunká ɖé , bo ba ɖɔ nyì ni huzu asyɔ́nla ɖé ."
"mɛ nukúnɖeji wè enɛ lɛ ɖò cɔcɔ dó nú mì wɛ có , un byɔ acɛkpikpa nazi tɔn mɛ ǎ , un ka lɛ́ huzu asyɔ́nla ǎ ."
mi nú má tinmɛ nǔ e wu wɛ é nú mi .
un sù ɖò graz ɖò autriche .
"hwenu e un ɖó xwè tɛnwe é ɔ , è sɛ́ mì dó wemaxɔmɛ ɖé bonu un na kplɔ́n sinsɛn sín azɔ̌wiwa ."
"amɔ̌ , ɖò finɛ ɔ , un mɔ bɔ yɛhwenɔ lɛ nɔ ɖóxó xá asyɔ́nla lɛ tawun ."
"enɛ wu ɔ , nɔ ce yí gbè bɔ un gosin wemaxɔ ɔ mɛ ɖò xwè ɖokpo mɔ̌ gudo ."
"xwédo mǐtɔn , bɔ papa ɖò ahwanwu mɛ"
"nukɔnmɛ ɔ , un bɛ́ wemaxɔmɛ ɖò wemaxɔ e ɖó adɔ̌tɛn é ɖé mɛ ."
"zǎnmɛ gbè ɖokpo ɔ , papa ce wá kplá mì sín finɛ yì fí e ayijayǐ ɖè é ɖó è ɖò bɔnbu da dó graz wɛ tawun ."
mǐ ba bibɛtɛn ɖò schladming .
"ee mǐ d’asa anǎ ɖé gudo tlolo é ɔ , anǎ ɔ gbà bǐ mlɛ́mlɛ́ ."
"ðò hweɖevonu ɔ , jɔmɛhun ɖé ɖò zinzɔn gbɔn dò wɛ , bɔ mɛ e ɖ’emɛ lɛ é da tú dó gǎn’maa ce kpo nyì kpo ɖò kɔxo mǐtɔn ta ."
"hwenu e ahwan ɔ fó é ɔ , un mɔ ɖɔ sinsɛn ɔ kpo acɛkpikpa ɔ kpo bǐ flú mǐ ."
alɔdomɛtɔ́ e ma nɔ flú mɛ ǎ é ðé wu gingan jɛ
"ðò 1950 ɔ , kúnnuɖetɔ́ jehovah tɔn lɛ ɖokpo jɛ wɛn biblu tɔn kplɔ́n nɔ ce jí ."
"un nɔ ɖótó xóɖɔɖókpɔ́ yetɔn lɛ , bo tlɛ jɛ mamáa ce xwedó yì kplé agun tɔn ɖé lɛ jí ."
"ðó é kudeji ɖɔ nugbǒ ɔ ɖò kúnnuɖetɔ́ jehovah tɔn lɛ gɔ́n wutu ɔ , é bló baptɛm ɖò 1952 ."
"ðò hwe ɔ nu ɔ , é cí nú mì ɖɔ nyɔnu mɛxomɔ lɛ sín gbɛ̌ta ɖé wɛ agun xá ɔ mɛ tɔn nyí ɖɔhun ."
"amɔ̌ , nukɔnmɛ ɔ , mǐ yì kplé ɖò agun ɖevo mɛ , bɔ mɛ winnyawinnya gègě ɖò finɛ , é sɔ́ nyí nyɔnu mɛxomɔ lɛ sín gbɛ̌ta ɖé ǎ ."
"ee mǐ lɛkɔ wá graz é ɔ , un jɛ kplé lɛ bǐ yì jí ; é sɔ́ lín ǎ bɔ nyì lɔ kudeji ɖɔ nǔ e kplɔ́n wɛ un ɖè lɛ é ɔ , nugbǒ wɛ ."
"un lɛ́ wá tuùn jehovah , bo tuùn ɖɔ é nyí mawu e nɔ nɔ gudo nú mɛsɛntɔ́ tɔn lɛ , bo ma nɔ flú ye ǎ é ɖé ."
"é nɔ wà mɔ̌ , hwenu e mǐ tlɛ mɔ ɖɔ mǐ ɖò ninɔmɛ e hú agbɔ̌n mǐ lɛ é mɛ gbɔn dín wɛ mǐɖokponɔ é . — ðɛh . 3 : 6 , 7 ."
"dada ce ɛnɛ lɛ ko gosin xwégbe , bo nyí mɛ̌si ɖò fí ɖevo lɛ ."
"amɔ̌ , un yì ye gɔ̌n ɖò gletoxo vovo e mɛ ye ɖè lɛ é , bo dó wusyɛn lanmɛ nú ye ɖɔ ye ni kplɔ́n biblu ."
"nugbǒ ɔ , nɔví ce lɛ bǐ wà mɔ̌ , bo huzu kúnnuɖetɔ́ jehovah tɔn lɛ ."
"ðò aklunɔzán gbla wegɔ e mɛ un ɖò kúnnu ɖè wɛ sín hɔn ɖé kɔn jɛ hɔn ɖé kɔn é ɔ , un xò gò nawe ɖé bɔ xwè tɔn ɖò 30 jɛ 39 vlamɛ , bo jɛ biblu kplɔ́n xá ɛ jí ."
"é yì nukɔn , bo bló baptɛm , bɔ ɖò nukɔnmɛ ɔ , asú tɔn kpo vǐ sunnu tɔn wè lɛ kpo lɔ wà mɔ̌ ."
lee nùkplɔnkplɔn enɛ yì gbɔn é hɛn nùɖiɖi ce lidǒ .
mɛɖé kplɔ́n biblu xá mì lee agun bló tuto tɔn gbɔn é gbeɖé ǎ .
"enɛ wu ɔ , un ɖó na sɔnǔ nú nùkplɔnkplɔn ɖokpo ɖokpo ganji ."
"ðò ali ɖé nu ɔ , un nɔ wà mɔ̌ dó kplɔ́n nyiɖée hwɛ̌ , enɛ gudo ɔ , un nɔ wà mɔ̌ bo na dó sixu kplɔ́n nǔ nùkplɔntɔ́ ce ."
enɛ zɔ́n bɔ nukúnnúmɔjɛnǔmɛ e un ɖó dó nugbǒ ɔ wu é gɔ́ngɔ́n tawun .
"ðò avril 1954 ɔ , un xlɛ́ zě e un zé nyiɖée jó nú jehovah é gbɔn baptɛm biblo gblamɛ ."
"“ è ðò ya dó nú mǐ wɛ ; loɔ , mawu jó mǐ dó ǎ ”"
"ðò 1955 ɔ , un yì kpléɖókpɔ́ akɔjɔkplé tɔn ɖò allemagne , france kpo angleterre kpo ."
"hwenu e un ɖò londres é ɔ , un xò gò albert schroeder ."
"é nyí mɛ̌si ɖò wemaxɔmɛ biblu kpinkplɔn tɔn galadi tɔn , bɔ ɖò nukɔnmɛ ɔ , é wá nɔ hagbɛ̌ alixlɛ́mɛtɔ́ ɔ mɛ ."
"hwenu e mǐ ɖi sà yì hɔnmɛ grande - bretagne tɔn é ɔ , nɔví schroeder xlɛ́ wema dòdó biblu tɔn ɖé lɛ mǐ ."
"nyikɔ mawu tɔn ɖ’emɛ , bɔ è wlan kpo wekwín ebléegbe tɔn lɛ kpo , bɔ é tinmɛ lee wekwín enɛ lɛ nyí nǔ taji sɔ́ é ."
"enɛ zɔ́n bɔ un yí wǎn nú jehovah kpo nugbǒ ɔ kpo hugǎn , bo zɔ́n bɔ un lɛ́ kudeji hú ɖ’ayǐ tɔn , bo na jla nugbǒ e ɖò xó mawu tɔn mɛ é ."
"nyì kpo gbexosin - alijitɔ́gbɛ́ ce kpo ( ɖisixwé ) , ɖò gbexosin - alijitɔ́ titewungbe sín azɔ̌ wà wɛ ɖò mistelbach , autriche"
un jɛ sinsɛnzɔ́ hwebǐnu tɔn wu ɖò 1er janvier 1956 .
"sun ɛnɛ gudo ɔ , è byɔ mì ɖɔ nyì ni wá nyí gbexosin - alijitɔ́ titewungbe ɖò autriche ."
"ðò hwe ɔ nu ɔ , kúnnuɖetɔ́ ɖě ɖò mistelbach ǎ , toxo enɛ mɛ wɛ un na wà sinsɛnzɔ́ ɖè ."
"amɔ̌ , un mɔ wuvɛ̌ taji ɖé ."
gbexosin - alijitɔ́ ee gɔ́ nú mì é gbɔn vo nú mì tawun .
"nyɛ ɖó xwè 19 mɔ̌ bo gosin toxo ɔ mɛ , éyɛ ka ɖó xwè 25 , bo nyí tò ɔ mɛ nu ."
"un nɔ ba na d’amlɔ bɔ ganmɛ na yì ɖò zǎnzǎn lɛ cobo na fɔ́n , éyɛ ka nɔ ba na yawu fɔ́n ."
"é ɖò mɔ̌ có , wěɖexámɛ biblu tɔn lɛ zinzan d’alɔ mǐ , bɔ mǐ kpɔ́n dó vogbingbɔn enɛ lɛ wu ǎ , bo ɖu vivǐ gbexosin - alijitɔ́zɔ́ mǐtɔn tɔn , b’ɛ kpa mǐ . mǐ lɛ́ mɔ tagba taji ɖevo lɛ ."
"yadonumɛ ɖé lɛ tlɛ lɛ́ wá ba mǐ , amɔ̌ , “ mawu jó mǐ dó ǎ . ” ( 2 kɔ ."
"4 : 7 - 9 ) gbè ɖokpo , hwenu e mǐ yì wɛn jla gbé ɖò gletoxo ɖé mɛ é ɔ , mɛ lɛ ɖè cuku yetɔn lɛ nyite ."
"tlolo kpowun ɔ , cuku wɔbuwɔbu ɖé lɛlɛ̌ dó nyì kpo wegɔ ce kpo , bɔ ye bǐ hun nu yetɔn lɛ nyì nuvo ."
"mǐ hɛn alɔ mǐɖée tɔn , bɔ un tlɛ xoɖɛ ɖɔ : “ jehovah , kɛnklɛn enyi ye wá mǐ gɔ́n hǔn , nǔ mǐ ni yawu kú ! ”"
"ee cuku lɛ sɛkpɔ mǐ bǐ é ɔ , ye nɔte , bo mì sí yetɔn lɛ , bo lɛkɔ ."
mǐ mɔ ɖɔ jehovah wɛ cyɔn alɔ mǐ jí .
"enɛ gudo ɔ , mǐ ɖɔ mawuxó gbɔn gletoxo enɛ mɛ , bɔ nǔ e víví nú mǐ é wɛ nyí ɖɔ mɛ lɛ yí mǐ tawun ."
"vlafo é kpaca ye ɖɔ cuku lɛ kún gblewu mǐ ó , alǒ , ɖɔ mǐ kpó ɖò azɔ̌ mǐtɔn wu ɖò nǔ enɛ e jɛ , bo dó xɛsi mǐ é gudo ."
nǔ ɖevo lɛ́ gbà ayi dó nú mǐ .
"gbè ɖokpo ɔ , xwétɔ́ mǐtɔn nu ahan mú , bo wá xwé ɔ gbè , bo ɖò adǎn gblɔ́n nú mǐ wɛ , bo ɖɔ ɖɔ emi na hu mǐ , lé mǐ nɔ doya nú mɛ e ɖò xá ɔ mɛ lɛ é ."
"asì tɔn tɛ́n kpɔ́n , bo na xò hwìhwɛ́ ɛ , é ka kpa ɛ ǎ ."
"xɔ mǐtɔn mɛ wɛ mǐ ɖè ɖò aga , bo ɖò nǔ enɛ lɛ bǐ sè sɛ́dó wɛ ."
"mǐ yawu fɔ zinkpo lɛ ɖó hɔn ɔ ta , bo jɛ agban mǐtɔn lɛ dó jí ."
"ee mǐ hun hɔn ɔ é ɔ , mǐ mɔ ɛ ɖò te , bɔ é ko fán kpekán ɔ , bo wá aga bǐ , bo hɛn jivǐ ɖaxó ɖé ɖò alɔ mɛ ."
"enɛ wu ɔ , mǐ bɛ́ nǔ mǐtɔn lɛ bǐ , bo hɔn gbɔn hɔn e ɖò xɔ ɔ gudo é nu , bo gbɔn ali e ɖò jikpá ɔ mɛ é jí , bo sɔ́ lɛkɔ wá gbeɖé ǎ ."
"mǐ yì otɛli ɖé , bo xaya xɔ ɖokpo ."
"nǔ lɛ sɔ́ wá yì ɖó lee mǐ lin gbɔn é ǎ , bɔ mǐ nɔ finɛ nú ɖibla yì xwè ɖokpo , bɔ enɛ zɔ́n bɔ sinsɛnzɔ́ mǐtɔn ɖó nukɔnyiyi ."
"toxo ɔ tɛntin wɛ otɛli ɔ ɖè , bɔ biblu kplɔntɔ́ mǐtɔn ɖé lɛ jló na kplɔ́n nǔ ɖò finɛ ."
"é sɔ́ lín ǎ bɔ , mǐ nɔ bló kplé e nɔ nyí oplọn agunwe é ɖò xɔ mǐtɔn mɛ finɛ , bo nɔ lɛ́ kplɔ́n atɔxwɛ ɖò finɛ , bɔ mɛ 15 mɔ̌ nɔ wá ."
mǐ nɔ mistelbach nú xwè ɖokpo jɛji .
"enɛ gudo ɔ , è sɛ́ mì dó feldbach , ɖò tofɔligbé zǎnzǎnhweji graz tɔn ."
"gbexosin - alijitɔ́ ɖevo wɛ gɔ́ nú mì dìn , bɔ agun ɖě sɔ́ ɖò fí enɛ lɔ ǎ ."
mǐ nɔ atínxɔ kpɛví ɖé mɛ ɖò síngbó wegɔ ɔ jí .
"jɔhɔn nɔ byɔ xɔ ɔ mɛ gbɔn ali e gbɔn atín lɛ vlamɛ é nu , enɛ wu ɔ , mǐ tɛ́n kpɔ́n bo na sɔ́ xójlawema lɛ dó sú ali enɛ lɛ na ."
mǐ ɖó na lɛ́ dun sìn ɖò sɛ́tɔ̀ ɖé mɛ .
mǐ bló nǔ enɛ lɛ dó vɔtɔ́ ǎ .
"ðò sun yɔywɛ ɖé gudo ɔ , è ɖó kánɖó ɖé ayǐ ."
"nǔ mɔhun lɛ zɔ́n bɔ lee jehovah nɔ nɔ gudo nú mɛ ɖěɖee nɔ nya nǔ axɔsuɖuto ɔ tɔn gbé , bo ma nɔ flú ye ǎ é sù nukún ce mɛ gbɔn é lɛ́ syɛn d’eji ."
"gbɛtɔ́ lɛ na bo ma tlɛ sixu d’alɔ mǐ ǎ ɔ , jehovah ɖò finɛ nú mǐ hwebǐnu . — ðɛh . 121 : 1 - 3 ."
“ aðisilɔ ” mawu tɔn “ ðuðeji lɔ ɔ ” nɔ gudo nú mì
"ðò 1958 ɔ , è bló kpléɖókpɔ́ akɔjɔkplé tɔn ɖé ɖò new york city ɖò yankee stadium kpo polo grounds kpo ."
"un na nyikɔ bo na yì , bɔ alaxɔ autriche tɔn kanbyɔ mì ɖɔ nyì jló na yì wemaxɔmɛ galadi tɔn sín klasi 32gɔ́ ɔ à jí ."
nɛ̌ un ka sixu gbɛ́ wǔjɔmɛ mɔhun ɖé gbɔn ?
"un yí gbè tlolo bo ɖɔ , “ ɛɛn ! ”"
"ðò klasi ɔ mɛ ɖò galadi ɔ , martin poetzinger kpá wɛ un jinjɔn ."
é dɛ ɖò nǔ baɖabaɖa lɛ nu ɖò yadonumɛkpá lɛ mɛ ɖò nazi .
é lɔ wá nɔ hagbɛ̌ alixlɛ́mɛtɔ́ ɔ mɛ ɖò nukɔnmɛ .
"ðò wemaxɔmɛ ɔ hwenu ɔ , martin nɔ ɖè kpa mì , bo nɔ kanbyɔ hweɖelɛnu ɖɔ , “ erika , etɛ ka nyí tinmɛ xó enɛ tɔn dó allemagne - gbè mɛ ? ”"
nyɛ na yì paraguay .
"ðó un kpò ɖò winnyawinnya mɛ tawun wutu ɔ , un ɖó na byɔ gbè tɔ́ ce , cobo na yì tò enɛ mɛ ."
"ee é na gbè mì gudo é ɔ , un yì paraguay ɖò mars 1959 ."
"è sɔ́ mì ɖó mɛsɛ́dó lɛ sín xwé ɖé gbè ɖò asunción , bɔ nɔví nyɔnu yɔyɔ̌ ɖevo kpo nyì kpo wɛ na nɔ w’azɔ̌ ."
"táan ɖé gudo ɔ , mǐ wlí alɔ , bo na xò gbɛmɛ tagba lɛ zlɛ ɖó kpɔ́ ."
un na na akɔnkpinkpan we . ”
"enɛ na jiɖe mǐ ɖɔ , enyi mǐ vɛ́ ko ɖò gǎn dó wɛ , bo na nɔ gbeji nú mawu , lobo na sɔ́ axɔsuɖuto ɔ ɖó tɛn nukɔntɔn ɔ mɛ ɔ , é kún na flú mǐ gbeɖé ó ."
"é yá é ɔ , è sɛ́ mǐ dó xá ɖé mɛ , b’ɛ sɛkpɔ dogbó brésil tɔn ."
"ðò finɛ ɔ , sinsɛngán lɛ sísɛ́ mɛ winnyawinnya lɛ ɖɔ ye ni nɔ nyì awinnya dó mɛsɛ́dó lɛ sín xwé mǐtɔn gbè , xwé ɔ ka ko ɖò ganji ɖ’ayǐ ǎ ."
walter wá jɛ biblu kplɔ́n xá kponɔ lɛ sín gǎn jí .
"gǎn ɔ bló bɔ kponɔ lɛ cí xwé mǐtɔn kpá nú aklunɔzán gblamɛ ɖokpo , bɔ mɛ e nɔ doya nú mǐ lɛ é sɔ́ nɔ wà mɔ̌ ɖě ǎ ."
"é na nɔ zaan é ɔ , mǐ sɛ̀ tɛn bo nɔ sla ɖěɖee kpɔ́n te hugǎn ɖò brésil sín dogbó kpá lɛ é mɛ ."
"nǔ enɛ hɛn lè wá , ɖó mǐ kpéwú bo bló kplé lɛ ɖò paraguay kpo brésil kpo ."
"cobonu mǐ na gosin finɛ ɔ , agun kpɛví wè ko ɖò finɛ ."
"nyì kpo asú ce walter kpo , hwenu e mǐ ɖò mɛsɛ́dózɔ́ wà wɛ ɖò asunción , paraguay é"
jehovah kpò ðò nukún kpé dó mǐ wu wɛ
"dotóo ce ɖɔ nú mì ɖɔ un kún sixu jì vǐ ó , enɛ wu ɔ , é kpaca mǐ , hwenu e mǐ sè ɖò 1962 ɖɔ un ɖò xò é ."
"nú xwè nabi ɖé ɔ , nyì kpo walter kpo sɔ́ sixu nyí gbexosin - alijitɔ́ ǎ ."
mǐ ɖó na kpé nukún dó xwédo mǐtɔn wu .
"amɔ̌ , mǐ kpó ɖò nǔ axɔsuɖuto ɔ tɔn lɛ sɔ́ ɖó tɛn nukɔntɔn ɔ mɛ wɛ . — mat . 6 : 33 ."
"hwenu e mǐ wá floride ɖò novembre 1962 ɔ , é kpaca mǐ ɖɔ ayǐ ɔ jí nu lɛ kún yí wǎn nú yovó lɛ ó , bɔ mɛwi lɛ nɔ bló kplé ɖó vo , bo nɔ ɖɔ mawuxó ɖò fí vo ."
"amɔ̌ , jehovah nɔ cyan akɔ ɖě ɖò ɖě mɛ ǎ , bɔ é sɔ́ lín ǎ bɔ è dɔn sinmɛ agbaza tɔn lɛ bǐ kplé dó agun lɛ mɛ ."
"è mɔ alɔ jehovah tɔn ɖò tuto enɛ mɛ vaàn , ɖò finɛ dìn ɔ , agun gègě ko ɖò xá ɔ mɛ ."
é blawu ɖɔ walter kú ɖò 2015 ɖó kansɛ́ɛ taglomɛ tɔn ɖé wutu .
"asú ɖagbe ɖé wɛ é nyí nú mì nú xwè 55 , mɛɖé wɛ é nyí bo yí wǎn nú jehovah , bo d’alɔ nɔví gègě ."
un ɖò nukún ɖó wɛ bo na mɔ ɛ hwenu e é na fɔ́n sín kú bɔ lanmɛ tɔn na ɖò ganji é . — mɛ . 24 : 15 .
"é sù nukún ce mɛ ɖɔ un nɔ sinsɛnzɔ́ hwebǐnu tɔn mɛ nú xwè 40 jɛji , bo mɔ awǎjijɛ kpo ajɔ gègě kpo ."
"ði kpɔ́ndéwú ɔ , nyì kpo walter kpo mɔ bɔ biblu kplɔntɔ́ mǐtɔn 136 bló baptɛm ."
é ɖò wɛn ɖɔ mǐ lɛ́ mɔ wuvɛ̌ ɖé lɛ .
"é nyɔ́ wà ɔ , mǐ nɔ sɛkpɔ ɛ d’eji , bo ɖeji dó wutu tɔn ɖɔ é na ɖeɖɛ ninɔmɛ lɛ ɖò hwenu e nyɔ́ n’i dó é kpo lee é nyɔ́ n’i gbɔn é kpo ."
"é ka wà mɔ̌ nugbǒ . — 2 tim . 4 : 16 , 17 ."
"un nɔ jɛ dò walter tɔn tawun , amɔ̌ , gbexosin - alijitɔ́zɔ́ wiwa zɔ́n bɔ un nɔ dɛ ɖ’enu ."
"un nɔ mɔ ɖɔ ali taji ɖé wɛ é nyí , bɔ un na gbɔn dó kplɔ́n nǔ mɛ ɖevo lɛ , bo tlɛ na má nukúnɖiɖo fínfɔ́n sín kú tɔn ɔ xá ye ."
"nugbǒ ɔ , ɖò ali gègě nu wɛ jehovah ma flú mì gbeɖé ǎ ɖè ; un tlɛ sixu xà bǐ lɔ ǎ ."
"é ɖè akpá tɔn , bo kpé nukún dó wutu ce , na akɔnkpinkpan mì , bo sɔ́ “ aɖisi lɔ [ tɔn ] , ɖuɖeji lɔ ɔ ” dó hɛn mì . — eza . 41 : 10 ."
mars 2018
xota nùkplɔnkplɔn tɔn lɛ nú : 30 avril – 3 juin 2018
croatie
5 335
2 123
8 434
"etɛwu kúnnuɖetɔ́ jehovah tɔn lɛ ka nɔ ɖè mɛsɛ́dó pɔlu bɔ é nɔ sún ta , alǒ , nɔ ɖó ɖa nabi ɖé ǎ ?"
é ɖò wɛn ɖɔ mɛ ɖě kún sixu ɖɔ lee pɔlu cí é tawun ɖò égbé ó .
"ðiɖe pɔlu tɔn e nɔ nɔ wema mǐtɔn lɛ mɛ é ɔ , deesɛ́ɛn wɛ , ye junjɔn kúnnuɖenú dobanunǔ dokunkun tɔn lɛ jí ǎ ."
"amɔ̌ , nùɖé lɛ xlɛ́ lee pɔlu na ko cí é ."
"ði kpɔ́ndéwú ɔ , atɔxwɛ 1er mars 1902 tɔn ɖɔ nǔ lɛ ɖokpo , é ɖɔ : “ nú nǔ e kàn lee pɔlu cí é ɔ : . . ."
"ðò ‘ les actes de paul et thècle ’ . . . ee nyí nùwlanwlan xwè 150 h.m . tɔn ɖé é mɛ ɔ , alɔkpa e mɛ è jlɛ́ lee pɔlu cí é gbɔn ɖò finɛ é na ɖibla nyí ee nyɔ́ hugǎn é , bo lɛ́ nyí aca nugbǒ ɖé ."
"ðò finɛ ɔ , è tinmɛ ɖɔ é ‘ hwegli , sún ta , dɔnkanmɛ tɔn ɖò jánwúnjánwún , kpé ayǐ ganji , bɔ wundafún tɔn lɛ ɖě kpé ɖě nu , bɔ awɔntín tɔn ka ɖiga . ’ ”"
"the oxford dictionary of the christian church ( 1997 tɔn ) ɖɔ dó nùwlanwlan hwexónu tɔn enɛ wu ɖɔ : “ è sixu ɖɔ ɖɔ nùɖé lɛ ɖò ‘ les actes de paul et thècle ’ mɛ , bo kún sɔgbe ɖò hwenuxó linu ó ǎ . ”"
"‘ les actes de paul et thècle ’ ɔ , è nɔ ɖó sísí na tawun ɖò hwenu e è wlan bɔ xwè kanweko yɔywɛ ɖé wá yì gudo é , kúnnuɖenú ɔ wɛ nyí ɖɔ wema tɔn dòdó ɔ 80 ɖò glɛkigbe mɛ bo lɛ́ ɖò gbè ɖevo lɛ mɛ ."
"enɛ wu ɔ , ɖiɖe mɛsɛ́dó ɔ tɔn e ɖò wema mǐtɔn lɛ mɛ é sɔgbe xá lee é cí , bɔ wema hwexónu tɔn ɖé lɛ xlɛ́ é ."
"amɔ̌ , hɛn dó ayi mɛ ɖɔ , nǔ ɖevo lɛ tíìn , bo ɖò taji hú lee pɔlu cí é ."
"é na bo tlɛ nyí ɖò hwenu e pɔlu ɖò sinsɛnzɔ́ tɔn wà wɛ é ɔ , gbɛtɔ́ agbaza tɔn ɖé lɛ mɔ xó ɖɔ dó wutu tɔn , bo dóhwɛ ɛ ɖɔ “ é ka ɖò tɛntin mǐtɔn ɔ , é nɔ ɖó gǎn ɖé ǎ , bɔ lee é nɔ ɖɔ xó gbɔn ɔ nɔ blawu . ” ( 2 kɔ ."
"10 : 10 ) amɔ̌ , mǐ ɖó na flín ɖɔ nùjiwǔ e jezu ɖexlɛ́ ɛ é gblamɛ wɛ é huzu klisanwun gbɔn ."
"9 : 3 - 5 , 15 ; 22 : 6 - 8 ) lin tamɛ dó lè tobutobu e mǐ sixu ɖu ɖò wema ɖěɖee mawu d’alɔ pɔlu b’ɛ wlan lɛ é mɛ é jí ."
"( mɛ . 26 : 4 , 5 ; fili . 3 : 4 - 6 ) é yí gbè ɖɔ : “ nyɛ wɛ nyí mɛ e gbɔn gudo bǐ ɖò mɛsɛ́dó lɛ mɛ é ."
"enyi è na ɖɔ nugbǒ ɔ , é jɛxa ɖɔ è ni ylɔ mì ɖɔ mɛsɛ́dó ǎ . ” ( 1 kɔ . 15 : 9 ) é wá wlan ɖò nukɔnmɛ ɖɔ : “ un sɔ mɛ e ma sɔ atɛ́n ɖò mɛɖeɖóvo mawu tɔn lɛ mɛ ɔ ǎ , có mawu ka jɔwu mì , bo ɖɔ nyɛ ni jla wɛnɖagbe e nyí dɔkun maɖókpodó klisu tɔn ɔ mɛ e ma nyí jwifu ǎ lɛ é . ”"
( efɛ . 3 : 8 ) wɛn enɛ ɖò taji hugǎn linkpɔ́n ɖebǔ e è na ɖó dó lee pɔlu sixu ko cí é wu é .
nǔgbɛnúmɛ nyí xlɛ̌ wanyiyi mawu tɔn tɔn
“ mɛ e aklunɔ yí wǎn na ɔ wɛ é nɔ [ gbɛ́ nǔ na ] . ” — ebl .
12 : 6 .
"han lɛ : 123 , 86"
etɛ cevuna sín tan ka kplɔ́n mǐ dó nǔgbɛnúmɛ mawu tɔn wu ?
"nú mǐ ɖò nǔ gbɛ́ nú mɛ wɛ ɔ , nɛ̌ mǐ ka sixu xwedó kpɔ́ndéwú jehovah kpo vǐ tɔn kpo tɔn gbɔn ?"
"nú è gbɛ́ nǔ nú mɛ bonu è sè ɔ , nyɔna tɛ ka ɖ’emɛ ?"
nɛ̌ biblu ka nɔ ɖɔ xó dó nǔgbɛnúmɛ wu gbɔn hwɛhwɛ ?
"nú a sè xókwin “ nǔgbɛnúmɛ ” ɔ , etɛ ka nɔ wá ayi towe mɛ ?"
"bɔya tlolo ɔ , a nɔ lin nǔ jɛ tódɔnnúmɛ jí , amɔ̌ , é byɔ nǔ hú mɔ̌ ."
"1 : 2 - 7 ; 4 : 11 - 13 ) nǔ nyí mɔ̌ , ɖó nǔgbɛnúmɛ mawu tɔn nɔ ɖexlɛ́ ɖɔ é yí wǎn nú mǐ , bo jló ɖɔ mǐ ni mɔ gbɛ̀ mavɔmavɔ ."
"( ebl . 12 : 6 ) nú nǔgbɛnúmɛ tɔn tlɛ byɔ ɖɔ é ni dɔn tó nú mǐ hweɖelɛnu ɔ , é nɔ wà mɔ̌ bonu é nɔ zɛkpá alǒ wà mɔ̌ dó daka mɛ gbeɖé ǎ ."
"nugbǒ ɔ , linlin nukɔntɔn e wu è nɔ gbɛ́ nǔ nú mɛ é wɛ nyí ɖɔ è na kplɔ́n nǔ mɛ , lee è nɔ kplɔ́n vǐ e è yí wǎn na é bɔ é nɔ sù gbɔn é ɖɔhun ."
nɛ̌ nǔgbɛnúmɛ ka sixu byɔ nùkplɔnmɛ kpo tódɔnnúmɛ kpo gbɔn ?
2 mǐ ni kpɔ́n kpɔ́ndéwú elɔ : nyaví kpɛví ɖokpo nɔ nyí johnny bo ɖò balɔ́ɔn xò wɛ ɖò xɔ sá .
"nɔ tɔn ɖɔ n’i ɖɔ : “ johnny , a ka tuùn ɖɔ emi kún ɖó na xò balɔ́ɔn ɖò xɔ ɔ sá ó sín !"
a sixu gbà nùɖé . ”
"amɔ̌ , é ka kpɔ́n nɔ tɔn sín jɛ jí ǎ , bo kpó ɖò balɔ́ɔn ɔ xò wɛ , lobo gbà agbǎn ɖokpo ."
nɛ̌ nɔ tɔn ka na gbɛ́ nǔ n’i gbɔn ?
"é sixu kplɔ́n nǔ i , bo lɛ́ dɔn tó n’i ."
"nú é ɖò nǔ kplɔ́n johnny wɛ ɔ , é sixu flín i hwɛjijɔ e wu nǔ e é wà é ma sɔgbe ǎ é ."
"é na bló bɔ johnny na mɔ nukúnnú jɛ mɛ ɖɔ tónúsíse nú mɛjitɔ́ mɛtɔn lɛ nɔ hɛn lè wá nú mɛ , bo na lɛ́ tinmɛ n’i ɖɔ sɛ́n e ye dó lɛ é ɖò dandan bo kún ka lɛ́ zɛkpá ó ."
"bonu nɔ ɔ na dó tɛɖɛ̌ xó e é ɖɔ lɛ é jí ɔ , é sixu dɔn tó n’i lee é jɛxa gbɔn é ."
"ði kpɔ́ndéwú ɔ , é sixu yí balɔ́ɔn ɔ sín johnny sí nú táan ɖé ."
"enɛ ɔ sixu xlɛ́ johnny ɖɔ nú è tlitó ɔ , è nɔ sè xɔxɔ tɔn ."
"3 ðó mǐ nyí hagbɛ̌ agun klisanwun tɔn tɔn wutu ɔ , mǐ bǐ wɛ ɖò xwédo mawu tɔn mɛ ."
"( 1 tim . 3 : 15 ) enɛ wu ɔ , mǐ nɔ ɖó sísí nú acɛ e jehovah ɖó bo na sɔ́ nugbodòdó lɛ ɖ’ayǐ é kpo acɛ e é ɖó , bo na gbɛ́ nǔ nú mǐ hwenu e mǐ tɛ afɔ nugbodòdó lɛ jí é kpo ."
"gɔ́ na ɔ , enyi nùwalɔ mǐtɔn lɛ wá tɔ́n kɔ dó nǔ nyanya mɛ ɔ , nǔgbɛnúmɛ tɔ́ mǐtɔn jixwé tɔn wanyiyinɔ ɔ tɔn na flín mǐ lee é nyí nùjɔnǔ sɔ ɖɔ mǐ ni ɖótó è é ."
"( ga . 6 : 7 ) nǔ mǐtɔn nɔ ɖu ayi mɛ nú mawu tawun , bɔ é jló ɖɔ mǐ ni wà nǔ e na zɔ́n bɔ mǐ na sè wuvɛ̌ lɛ é ǎ . — 1 pi . 5 : 6 , 7 ."
4 . ( a ) azɔ̌kplɔnmɛ alɔkpa tɛ jí jehovah ka nɔ kɔn nyɔna dó ? ( b ) etɛ mǐ ka na ba dò na ɖò xota elɔ mɛ ?
"4 enyi mǐ ɖò nǔ gbɛ́ nú vǐ mǐtɔn , alǒ biblu kplɔntɔ́ ɖé wɛ sɔgbe xá biblu ɔ , mǐ sixu d’alɔ ɛ b’ɛ na kpéwú bo huzu ahwanvu klisu tɔn ɖé ."
xó mawu tɔn e nyí azɔ̌wanú nukɔntɔn e mǐ nɔ kplɔ́n mɛ na é nɔ zɔ́n bɔ mǐ nɔ kpéwú bo nɔ “ kplɔ́n lee è na zán gbɛ̀ ɖagbe gbɔn ɔ mɛ . ”
"mǐ sixu d’alɔ biblu kplɔntɔ́ mǐtɔn lɛ alǒ vǐ mǐtɔn lɛ , bɔ ye na mɔ nukúnnú jɛ nǔ mɛ lobo ‘ setónú nú nǔ e jezu kplɔ́n mǐ lɛ bǐ . ’ ( 2 tim . 3 : 16 ; mat . 28 : 19 , 20 ) jehovah nɔ kɔn nyɔna tɔn dó azɔ̌kplɔnmɛ mɔhun jí , b’ɛ nɔ zɔ́n bɔ biblu kplɔntɔ́ lɛ lɔ nɔ kpé nǔ wu bo nɔ d’alɔ mɛ ɖevo lɛ bonu ye na huzu ahwanvu klisu tɔn ."
"( xà titu 2 : 11 - 14 , nwt . )"
"mi nú mǐ ni ba xósin nú nùkanbyɔ taji atɔn : ( 1 ) nɛ̌ nǔgbɛnúmɛ mawu tɔn ka nɔ ɖè wanyiyi e é ɖó nú mǐ é xlɛ́ gbɔn ? ( 2 ) etɛ mɛ e mawu gbɛ́ nǔ na ɖò hwexónu lɛ é sín kpɔ́ndéwú ka sixu kplɔ́n mǐ ? ( 3 ) nú mǐ ɖò nǔ gbɛ́ nú mɛ wɛ ɔ , nɛ̌ mǐ ka sixu xwedó kpɔ́ndéwú jehovah kpo vǐ tɔn kpo tɔn gbɔn ?"
mawu nɔ gbɛ́ nǔ nú mɛ kpo wanyiyi kpo
ali tɛ lɛ nu nǔgbɛnúmɛ jehovah tɔn ka nɔ ɖè wanyiyi e é ɖó nú mǐ é xlɛ́ ɖè ?
"5 wanyiyi nɔ sísɛ́ jehovah bɔ é nɔ gbɛ́ nǔ nú mǐ , nɔ kplɔ́n mǐ , bo nɔ kplɔ́n azɔ̌ mǐ bonu mǐ ni nɔ wanyiyi tɔn mɛ , lobo nɔ gbɛ̀ li ɔ jí ."
( 1 jaan 4 : 16 ) é nɔ ɖè mǐ kpò alǒ zun mǐ gbeɖé bonu mǐ ni mɔ ɖɔ mǐ kún hwɛ́n nǔtí ó ǎ .
"( nùx . 12 : 18 ) loɔ , jehovah nɔ wlí yɛ̌yi nú mǐ , bo nɔ d’alɔ mǐ bɔ mǐ nɔ ɖè nǔ ɖagbe e ɖò ayi mǐtɔn mɛ é tɔ́n , lobo nɔ ɖó sísí nú mɛɖesúsínínɔ mǐtɔn ."
"nukún tɛ a ka nɔ sɔ́ dó kpɔ́n nǔgbɛnúmɛ mawu tɔn e nɔ gosin xó tɔn alǒ wema junjɔn biblu jí lɛ mɛ , mɛjitɔ́ klisanwun lɛ alǒ mɛxo agun tɔn lɛ gɔ́n é na ?"
"nugbǒ ɔ , mɛxo agun tɔn ɖěɖee nɔ tɛ́n kpɔ́n bo nɔ ɖè mǐ ɖó ali jí kpo xomɛfífá kpo , kpodo wanyiyi kpan hwenu e mǐ ‘ wà nǔ nyì dò ’ bɔya ɖò manywɛ mɛ lɛ é nɔ ɖè wanyiyi e jehovah ɖó nú mǐ é xlɛ́ mǐ . — ga . 6 : 1 ."
"6 hweɖelɛnu ɔ , nǔgbɛnúmɛ sixu byɔ nǔ hú wě ɖiɖe xá mɛ ."
"nú mɛ ɔ hu hwɛ syɛnsyɛn lɛ ɔ , é sixu byɔ ɖɔ è ni yí wǔjɔmɛzɔ́ e é ɖó ɖò agun ɔ mɛ lɛ é sín así tɔn ."
"é na bo tlɛ nyí ɖò ninɔmɛ enɛ mɛ ɔ , nǔgbɛnúmɛ enɛ lɔ ɖè wanyiyi e mawu ɖó nú mǐ é xlɛ́ ."
"ði kpɔ́ndéwú ɔ , nú è yí wǔjɔmɛzɔ́ e mɛɖé ɖó é sín así tɔn ɔ , é sixu d’alɔ ɛ bɔ é na mɔ nǔ jɛ lee é nyí nùjɔnǔ sɔ ɖɔ é ni sɔ́ ayi ɖó biblu kplɔnkplɔn mɛɖesunɔ tɔn , tamɛ linlin kpo ɖɛ kpo jí hugǎn é mɛ ."
"mɔ̌ mɛ ɔ , é sixu mɔ hlɔnhlɔn ɖò gbigbɔ lixo ."
( ðɛh . 19 : 8 ) è sixu lɛ́vɔ wá sɔ́ wǔjɔmɛzɔ́ lɛ n’i .
"nú è na bo tlɛ ɖè mɛɖé sín agun mɛ ɔ , mɔ̌ wiwa lɔ nɔ ɖè wanyiyi jehovah tɔn xlɛ́ , ɖó é nɔ cyɔn alɔ agun ɔ jí sín nǔ e na wà nǔ dó wǔ tɔn lɛ é sí ."
"( 1 kɔ . 5 : 6 , 7 , 11 ) bɔ ɖó mawu nɔ gbɛ́ nǔ nú mɛ lee é jɛxa gbɔn é wutu ɔ , ɖè e è ɖè hwɛhutɔ́ ɔ sín agun mɛ é sixu sísɛ́ ɛ b’ɛ na mɔ lee hwɛ tɔn syɛn sɔ́ é bo na lɛkɔ sín gudo . — mɛ ."
3 : 19 . é ðu lè nǔgbɛnúmɛ mawu tɔn tɔn
mɛ̌ ka nyí cevuna ? jijɔ nyanya tɛ é ka jɛ ɖiɖexlɛ́ jí ?
"7 bo na dó tɛɖɛ̌ lee nǔgbɛnúmɛ xɔ akwɛ sɔ́ é jí ɔ , mi nú mǐ ni gbéjé kpɔ́ndéwú mɛ e jehovah gbɛ́ nǔ na lɛ é tɔn wè kpɔ́n : ye wɛ nyí cevuna ee nɔ gbɛ̀ ɖò axɔsu ezekiyasi hwenu é kpo graham ee nyí nɔví hwe mǐtɔn nu tɔn ɖé é kpo ."
"ðó cevuna nyí nǔjikpɔntɔ́ “ e kpa acɛ dó hɔnmɛ nu é ” ( vlafo hɔnmɛ ezekiyasi tɔn nu é ) wutu ɔ , é ɖó acɛ tawun ."
"( eza . 22 : 15 ) é blawu ɖɔ é wá huzu goyitɔ́ , bo jɛ susu éɖesunɔ tɔn ba jí ."
"é tlɛ kun yɔdo vɛnkpɛnvɛnkpɛn ɖé nú éɖée , bo nɔ kun ‘ ahwankɛkɛví ɖagbeɖagbe lɛ ’ ! — eza . 22 : 16 - 18 ."
"nú mǐ sɔ́ mǐɖée hwe bo huzu nùwalɔ mǐtɔn ɔ , mǐ na mɔ nyɔna mawu tɔn ( kpɔ́n akpáxwé 8 - 10 )"
nɛ̌ jehovah ka gbɛ́ nú nǔ cevuna gbɔn ? etɛ mɛ é ka tɔ́n kɔ dó ?
"8 ðó cevuna ba susu éɖesunɔ tɔn wutu ɔ , mawu ‘ nya ɛ sín tɛn tɔn mɛ ’ bo sɔ́ eliyakimu dó ɖyɔ ɛ na ."
( eza . 22 : 19 - 21 ) nǔ nyí mɔ̌ hwenu e asilíi xɔsu senakelibu ɖò linlin wɛ bo na tɔ́n ahwan jeluzalɛmu é .
"táan ɖé gudo ɔ , axɔsu enɛ sɛ́ axɔsuzɔwatɔ́ tɔn nukúnɖeji lɛ dó jeluzalɛmu kpo ahwankpá ɖaxó ɖé kpo bonu ye na dó awakanmɛ kú nú jwifu lɛ , bo dó xɛsi ezekiyasi nú é ni jó ta . ( 2 axɔ ."
"18 : 17 - 25 ) è sɛ́ eliyakimu dó bonu é ni yì ɖɔ xó xá axɔsuzɔwatɔ́ lɛ , amɔ̌ , éɖokpo wɛ zɔn ǎ ."
"mɛ wè ɖevo lɛ xwedó è , bɔ mɛ ɖokpo ɖò ye mɛ bo nɔ nyí cevuna , lobo nyí wěgbojinɔtɔ́ hwe ɔ nu ."
"enɛ sixu ko xlɛ́ ɖɔ cevuna kún jó éɖée dó nú xomɛsin kpo mɛhɛndóxomɛ kpo wà nǔ dó wǔ tɔn ó , loɔ , é sɔ́ éɖée hwe bo yí gbè nú azɔ̌ kpɛví enɛ ."
etɛ lɛ tan enɛ ka sixu kplɔ́n mǐ ?
mǐ ni ɖɔ xó dó atɔn wu .
9 - 11 . ( a ) nǔ taji tɛ lɛ cevuna sín tan ka sixu kplɔ́n mǐ ? ( b ) nɛ̌ lee jehovah wà nǔ xá cevuna gbɔn é ka dó wusyɛn lanmɛ nú we gbɔn ?
"9 nukɔntɔn ɔ , cevuna sɔ́ ɖò tɛn e mɛ é ɖè ɖ’ayǐ é ǎ ."
"nǔ e jɛ dó wutu tɔn é flín mǐ akpágbánúmɛ elɔ , é ɖɔ : “ mɛɖé ja cu kpé gbé ɔ , goyiyi wɛ é nɔ bɛ́ . mɛ e nɔ mɔ éɖée ɔ nɔ sɔ́ éɖée nyì gbě . ” ( nùx ."
"16 : 18 ) nú a ɖó wǔjɔmɛzɔ́ ɖé lɛ ɖò agun ɔ mɛ , bɔ vlafo ɔ , a nyí mɛ nukúnɖeji ɖó bǎ ɖé mɛ ɔ , a ka nɔ tɛ́n kpɔ́n bo nɔ ɖó linlin e ɖò jlɛ̌ jí é dó hwiɖée wu à ?"
"4 : 7 ) mɛsɛ́dó pɔlu wlan ɖɔ : “ un ɖò ɖiɖɔ nú mi mɛ ɖokpo ɖokpo wɛ ɖɔ mɛɖé ni ma nɔ mɔ éɖée zɛ nǔ e é nyí ɔ wu ɖò linlin éɖesunɔ tɔn mɛ ó ; loɔ , linlin e é nɔ ɖó dó éɖesunɔ wu ɔ ni nɔ nɔ jlɛ̌mɛ . ” — hlɔ . 12 : 3 ."
"10 wegɔ ɔ , nǔ e jehovah gbɛ́ nú cevuna syɛnsyɛn é sixu ko xlɛ́ ɖɔ é ɖó nukún ɖɔ é na huzu jijɔ . ( nùx ."
"3 : 11 , 12 ) nùkplɔnmɛ ɖagbe wɛ enɛ nyí nú mɛ ɖěɖee sí è yí wǔjɔmɛ sinsɛnzɔ́ tɔn sín ɖò agun mawu tɔn mɛ ɖò égbé lɛ é ."
"mɛ mɔhunkɔtɔn lɛ na sìn xomɛ bo na hɛn mɛ dó xomɛ ǎ , é nyɔ́ wà ɔ , ye na kpó ɖò mawu sɛ̀n wɛ kpo nǔwukpikpé yetɔn bǐ kpo ɖò ninɔmɛ yɔyɔ̌ enɛ mɛ , bo na mɔ ɖɔ nǔgbɛnúmɛ nyí xlɛ̌ wanyiyi mawu tɔn tɔn ."
"flín ɖɔ enyi mǐ sɔ́ mǐɖée hwe ɖò tɔ́ mǐtɔn jixwé tɔn ɔ nukɔn ɔ , é lín oo , é ya oo , é na d’ajɔ tɔn mǐ ."
"11 atɔngɔ ɔ , lee jehovah wà nǔ xá cevuna gbɔn é kplɔ́n nǔ xɔ akwɛ ɖé mɛ ɖěɖee è na gbè ɖɔ ye ni nɔ gbɛ́ nǔ nú mɛ é , ɖi mɛjitɔ́ lɛ kpo klisanwun nukúnkpénuwutɔ́ lɛ kpo ."
fitɛ nùkplɔnmɛ ɔ ka ɖè ?
"nugbǒ wɛ ɖɔ nǔgbɛnúmɛ jehovah tɔn nɔ ɖexlɛ́ ɖɔ é gbɛ́ wǎn nú hwɛhuhu , amɔ̌ , é sixu lɛ́ xlɛ́ ɖɔ mɛ e hu hwɛ é sín nǔ nɔ ɖu ayi mɛ n’i ."
"nú a nyí mɛjitɔ́ alǒ nukúnkpénuwutɔ́ bo ɖò nǔ gbɛ́ nú mɛ wɛ ɔ , a ka nɔ wà nǔ jehovah ɖɔhun bo nɔ gbɛ́ wǎn nú nǔ nyanya , bɔ ɖò hwe ɖokpo ɔ nu ɔ , a nɔ sɔ́ ayi ɖó ɖagbe e vǐ towe alǒ nùɖitɔ́ hàtɔ́ towe nɔ wà lɛ é jí à ? — ju . 22 , 23 ."
12 - 14 . ( a ) nɛ̌ mɛɖé lɛ ka wà nǔ gbɔn hwenu e è sɔ́ xó mawu tɔn dó gbɛ́ nǔ nú ye é ? ( b ) nɛ̌ xó mawu tɔn ka d’alɔ nɔví sunnu ɖé bɔ é huzu linlin tɔn gbɔn ? nyɔna tɛ lɛ é ka mɔ ?
"12 é blawu ɖɔ nú è gbɛ́ nǔ nú mɛɖé lɛ gudo ɔ , ye nɔ sɔ́ ayi yetɔn ɖó wuvɛ̌ e ye sè é jí , bo tlɛ nɔ lɛkɔ sín mawu kpo togun tɔn kpo gudo ."
"( ebl . 3 : 12 , 13 ) amɔ̌ , é xlɛ́ ɖɔ è kún sɔ́ sixu d’alɔ mɛ mɔhun lɛ ó wɛ à ?"
"è ɖè graham sín agun mɛ , bɔ ɖò táan ɖé gudo ɔ , è lɛ́ yí i , amɔ̌ enɛ gudo ɔ , é sɔ́ nɔ ɖ’alɔ ɖò nǔ gbigbɔ tɔn lɛ mɛ ǎ ."
"xwè ɖé lɛ gudo ɔ , é ɖɔ nú mɛxo agun tɔn e dó xɔ́ntɔn ɛ é ɖé ɖɔ é ni wá kplɔ́n biblu xá emi ."
13 mɛxo ɔ flín ɖɔ : “ goyiyi wɛ nɔ wà nǔ xá graham .
"graham jɛ éɖée kpɔ́n jí dó nùjɔnǔ mɛ ɖò xó mawu tɔn e cí nǔkpɛ́n ɖɔhun é mɛ , é ka yí wǎn nú nǔ e é mɔ é ǎ !"
nǔ e mɛ é tɔ́n kɔ dó é jiwǔ tawun !
"é jɛ kplé klisanwun tɔn lɛ yì jí ɖò gbesisɔmɛ , jɛ xó mawu tɔn kplɔ́n jí dó nùjɔnǔ mɛ , bɔ ɖɛxixo ayihɔngbe ayihɔngbe huzu aca n’i ."
"é yí gbè bo nɔ wà tatɔ́ xwédo tɔn sín azɔ̌ tɔn , b’ɛ hɛn awǎjijɛ gègě wá nú asì tɔn kpo vǐ tɔn lɛ kpo . ” — luk . 6 : 41 , 42 ; ja . 1 : 23 - 25 ."
"14 mɛxo agun tɔn ɔ lɛ́ kpó ɖò xó ɖɔ wɛ bo ɖɔ : “ gbè ɖokpo ɔ , graham ɖɔ nùɖé b’ɛ byɔ ayi mɛ nú mì tawun ."
"é ɖɔ : ‘ un mɔ nugbǒ ɔ dìn é ɔ , é ko bló xwè mɔkpan , un tlɛ wà sinsɛnzɔ́ gbexosin - alijitɔ́ tɔn lɔ ."
"amɔ̌ , dìn wɛ un sixu ɖɔ nugbǒ nugbǒ ɖɔ un yí wǎn nú jehovah . ’"
é sɔ́ lín ǎ bɔ è ɖɔ n’i ɖɔ é na nɔ sɔ́ miklo nú mɛ lɛ ɖò kplé lɛ hwenu ɖò kpléxɔ axɔsuɖuto ɔ tɔn mɛ .
"kpɔ́ndéwú tɔn kplɔ́n mì ɖɔ enyi mɛɖé sɔ́ éɖée hwe ɖò mawu nukɔn bo yí gbè nú nǔgbɛnúmɛ ɔ , nyɔna e é nɔ mɔ lɛ é nɔ sukpɔ́ tawun . ”"
xwédo kpɔ́ndéwú mawu kpo klisu kpo tɔn hwenu e a ðò nǔ gbɛ́ nú mɛ wɛ é
"nú mǐ jló ɖɔ nǔ e mǐ gbɛ́ nú mɛɖé é ni byɔ ayi tɔn mɛ ɔ , etɛ mǐ ka ɖó na wà ?"
"( 1 tim . 4 : 15 , 16 ) ðò ali ɖokpo ɔ nu ɔ , mɛ ɖěɖee mawu sɔ́ azɔ̌ d’así na ɖò agun mɛ bɔ ye na gbɛ́ nǔ nú mɛ lɛ é ɖó na kpó ɖò yeɖée sɔ́ hwe wɛ ɖò alixlɛ́mɛ jehovah tɔn glɔ kpo jlǒ kpo ."
mɛɖesɔhwe kpo jlǒ kpo enɛ na zɔ́n bɔ è na ɖó sísí nú ye bɔ ye na nɔ vo bo na nɔ ɖɔ xó hwenu e ye ɖò azɔ̌ kplɔ́n mɛ ɖevo lɛ wɛ alǒ ɖò nǔ gbɛ́ nú ye wɛ é .
mǐ ni kpɔ́n kpɔ́ndéwú jezu tɔn .
etɛ lɛ jezu ka kplɔ́n mǐ dó nǔgbɛnúmɛ e sɔgbe é kpo nùkplɔnmɛ e sɔgbe é kpo wu ?
"16 jezu nɔ ɖótó tɔ́ tɔn lobo nɔ lɛ́ setónú n’i hwebǐnu , enyi mɔ̌ wiwa tlɛ vɛwǔ tawun hweɖelɛnu ɔ nɛ ."
( mat . 26 : 39 ) tɔ́ tɔn wɛ é nɔ sɔ́ nùkplɔnmɛ tɔn lɛ kpo nùnywɛ tɔn kpo sín súsú bǐ na .
"( jaan 5 : 19 , 30 ) mɛɖesɔhwe jezu tɔn kpo tónúsíse tɔn kpo zɔ́n bɔ gbɛtɔ́ ayijlɔjlɔnɔ lɛ nɔ sɛkpɔ ɛ , bɔ enɛ lɛ́ zɔ́n bɔ é nyí mɛ̌si e nɔ sè wuvɛ̌ xá mɛ é ɖé ."
( xà luki 4 : 22 . )
xomɛnyínyɔ́ sín xó e é nɔ ɖɔ lɛ é nɔ byɔ ayi mɛ nú mɛ ɖěɖee cí fántín e nyínyɛ́ alǒ myɔ e ko ɖò cící wɛ é ɖɔhun lɛ é .
( mat . 12 : 20 ) jezu nyɔ́ xomɛ bo lɛ́ ɖè wanyiyi xlɛ́ hwenu e suúlu ɖiɖó tɔn tlɛ gbɔn tɛnkpɔn mɛ é .
enɛ wá jɛ wě hwenu e é gbɛ́ nǔ nú ahwanvu tɔn lɛ dó cejɛnnabi kpo agbahwlɛnhwlɛn sín ayi kpo wu é . — mak . 9 : 33 - 37 ; luk . 22 : 24 - 27 .
jijɔ ɖagbe tɛ lɛ ka na d’alɔ mɛxo agun tɔn lɛ bɔ ye na kpé nukún dó lɛngbɔ̌kpó mawu tɔn wu ganji ?
17 mɛ ɖěɖee è sɔ́ azɔ̌ d’así na ɖò agun mɛ bɔ ye na gbɛ́ nǔ nú mɛ sɔgbe xá biblu lɛ é bǐ nɔ wà mɔ̌ kpo nùnywɛ kpo hwenu e ye xwedó kpɔ́ndéwú klisu tɔn é .
"mɛsɛ́dó piyɛ́ɛ wlan ɖɔ : “ mi kpé nukún dó mɛ e mawu sɔ́ dó así nú mi lɛ wu , lee lɛngbɔnyitɔ́ lɛ nɔ kpé nukún dó lɛngbɔ̌ e è sɔ́ dó así nú ye lɛ wu gbɔn é ; mi sɔ́ jlǒ ɖagbe dó kpé nukún dó ye wu lee mawu jló gbɔn é ; ni ma nyí gǎn wɛ é hú mi bɔ mi bló ó ."
"mi wà azɔ̌ mitɔn kpodo bibǐ ɖó dó nǔ wǔ kpan ; ni ma nyí akwɛ wɛ mi xwedó ó . mi ma nɔ ba na kpa acɛ gannaganna nú mɛ e è sɔ́ dó así nú mi ɖɔ mi ni kpé nukún dó ye wu lɛ ó ; loɔ , mi ni nyí kpɔ́ndéwú nú lɛngbɔ̌ lɛ . ” ( 1 pi . 5 : 2 - 4 ) nukúnkpénuwutɔ́ ɖěɖee nɔ hwíhwɛ́ yeɖée dó mawu kpo klisu e nyí gǎn nú agun ɔ é kpo glɔ kpo awǎjijɛ kpo lɛ é nɔ ɖu lè tɔn , bɔ mɛ e wu ye nɔ kpé nukún dó lɛ é lɔ nɔ ɖu lè tɔn . — eza . 32 : 1 , 2 , 17 , 18 ."
18 . ( a ) etɛ jehovah ka byɔ ɖò mɛjitɔ́ lɛ sí ? ( b ) nɛ̌ mawu ka nɔ d’alɔ mɛjitɔ́ lɛ bɔ ye nɔ wà azɔ̌ e é sɔ́ d’así nú ye é gbɔn ?
18 nugbodòdó taji enɛ lɛ na nyɔ́ zán ɖò xwédo mɛ .
"è ɖɔ nú tatɔ́ xwédo tɔn lɛ ɖɔ : “ mi ma nɔ wà nǔ , bo na dó dó xomɛsin nú vǐ mitɔn lɛ ó ; amɔ̌ mi hɛn ye , bo gbɛ́ nǔ nú ye , bo na kplɔ́n ye lee aklunɔ jló gbɔn é . ” ( efɛ ."
6 : 4 ) nɛ̌ dò xó enɛ ka nyí nùjɔnǔ sɔ ?
"biblu xlɛ́ ɖɔ enyi mɛjitɔ́ klisanwun lɛ ma gbɛ́ nǔ nú vǐ ɖé lee é jɛxa gbɔn é ǎ ɔ , ye na ɖó gbè tɔn nú jehovah ! ( 1 sam . 3 : 12 - 14 ) é ɖò mɔ̌ có , mɛjitɔ́ ɖěɖee nɔ sɔ́ yeɖée hwe bo nɔ byɔ alɔdo jehovah tɔn ɖò ɖɛ mɛ , bo nɔ gbéjé biblu kpɔ́n , lobo nɔ ba alixlɛ́mɛ gbigbɔ mímɛ́ tɔn lɛ é ɔ , jehovah nɔ na nùnywɛ kpo hlɔnhlɔn e sín hudo ye ɖó é kpo ye . — xà jaki 1 : 5 ."
kplɔ́n lee a na nɔ gbɛ̀ kaka sɔyi ðò fífá mɛ gbɔn é
"19 , 20 . ( a ) nú è yí gbè nú nǔgbɛnúmɛ mawu tɔn ɔ , nyɔna tɛ lɛ è ka nɔ mɔ ? ( b ) etɛ mǐ ka na ba dò na ɖò xota e bɔ d’ewu é mɛ ?"
"19 nú mǐ yí gbè nú nǔgbɛnúmɛ e gosin mawuxówema ɔ mɛ é , lobo lɛ́ wà nǔ jehovah kpo jezu kpo ɖɔhun hwenu e mǐ ɖò nǔ gbɛ́ nú mɛ ɖevo lɛ wɛ é ɔ , nyɔna e na tɔ́n sín mɛ lɛ é na túnflá ."
"é hwe bǐ ɔ , xwédo lɛ kpo agun lɛ kpo nɔ huzu jɔtɛn fífá tɔn ."
"mɛ ɖokpo ɖokpo na lɛ́ mɔ ɖɔ è yí wǎn nú emi nugbǒ , emi xɔ akwɛ , lobo lɛ́ ɖò ayijayǐ mɛ ; nyɔna e ɖò nukɔn ja lɛ é sín xlɛ̌ kpowun wɛ ka nyí enɛ ."
"( ðɛh . 72 : 7 ) nugbǒ ɔ , nú è ɖɔ ɖɔ nǔgbɛnúmɛ jehovah tɔn nɔ kplɔ́n mǐ bonu mǐ na nɔ gbɛ̀ kaka sɔyi ɖò kpɔ́ , lobo nɔ fífá mɛ xwédo ɖé ɖɔhun ɖò alɔcyɔnmɛji jehovah tɔn glɔ ɔ , è ko ɖɔ xó nyì dò ǎ ."
( xà ezayíi 11 : 9 . )
"nú mǐ nɔ sɔ́ nukún enɛ dó kpɔ́n nǔgbɛnúmɛ jehovah tɔn na ɔ , nǔ e é nyí nugbǒ nugbǒ é na sù nukún mǐtɔn mɛ ; enɛ wɛ nyí xlɛ̌ ɖagbeɖagbe wanyiyi ma ɖó dogbó e mawu ɖó nú mǐ é tɔn ."
"20 ðò xota e na bɔ d’ewu é mɛ ɔ , mǐ na vlɔ́n kàn nú akpáxwé nǔgbɛnúmɛ tɔn ɖevo e kúnkplá xwédo kpo agun kpo é ."
mǐ na lɛ́ gbéjé lee mǐ sixu gbɛ́ nǔ nú mǐɖesunɔ gbɔn é kpo lee mǐ sixu nyì alɔ nú nǔ e nyla hú wuvɛ̌ ɖebǔ e nǔgbɛnúmɛ sixu hɛn wá é gbɔn é kpo kpɔ́n .
"“ mi ðótó nǔ e un kplɔ́n mi lɛ ; enɛ ɔ , mi na nyɔ̌nùí ”"
"“ vǐ ce lɛ mi , . . . mi ɖótó nǔ e un kplɔ́n mi lɛ ; enɛ ɔ , mi na nyɔ̌nùí . ” — nùx ."
"8 : 32 , 33 ."
"han lɛ : 56 , 89"
"ali tɛ lɛ nu jehovah ka nɔ ɖó suúlu , bo nɔ kplɔ́n mǐ bɔ mǐ nɔ gbɛ́ nǔ nú mǐɖée ɖè ?"
"nɛ̌ mǐ ka sixu ɖu lè nǔ ɖebǔ e è sixu zán biblu dó gbɛ́ nú mǐ , ɖò agun klisanwun tɔn mɛ é tɔn bǐ mlɛ́mlɛ́ gbɔn ?"
nɛ̌ mǐ ka sixu ɖó nùnywɛ gbɔn ? lè tɛ ka ɖ’emɛ ?
"jehovah wɛ nyí jɔtɛn nùnywɛ tɔn , bɔ é nɔ hun alɔ dó má nùnywɛ enɛ xá mɛ ɖevo lɛ ."
"jaki 1 : 5 ɖɔ : “ enyi nùnywɛ hwedo mɛɖé ɖò mi mɛ hǔn , ni byɔ mawu nú é na na ɛ ; ɖó mawu nɔ hun alɔ dó na nǔ mɛ bǐ kpo xomɛhunhun kpo . ”"
ali e nu mawu nɔ na nùnywɛ mǐ ɖè é ɖokpo wɛ nyí hwenu e mǐ yí gbè bɔ é gbɛ́ nǔ nú mǐ é .
bɔ nùnywɛ enɛ sixu cyɔn alɔ mǐ jí ɖò nǔ e na wà nǔ dó mǐ wu ɖò walɔ ɖagbe kpo gbigbɔ kpo lixo é mɛ .
"( nùx . 2 : 10 - 12 ) wǎgbɔ tɔn ɔ , é na zɔ́n bɔ mǐ na ‘ hɛn mǐɖée ɖò wanyiyi mawu tɔn mɛ , bo na ɖò nukún ɖó gbɛ̀ mavɔmavɔ wɛ . ’ — ju . 21 ."
nɛ̌ mǐ ka sixu bló gbɔn bɔ nǔgbɛnúmɛ mawu tɔn na nɔ sù nukún mǐtɔn mɛ ?
"2 é ɖò mɔ̌ có , jlǒ hwɛhuhu tɔn mǐtɔn lɛ , kplɔ́n e mǐ yí é kpo nǔ ɖevo lɛ kpo nɔ zɔ́n bɔ é nɔ vɛwǔ nú mǐ bɔ mǐ na yí gbè nú nǔgbɛnúmɛ , alǒ , ɖó linlin e sɔgbe é d’ewu ."
"mǐ nɔ bló bɔ nǔgbɛnúmɛ nɔ sù nukún mǐtɔn mɛ hwenu e mǐ ɖu lè e ɖ’emɛ lɛ é , bɔ é nɔ xlɛ́ wǎn e mawu yí nú mǐ é ."
"nùnywɛxó 3 : 11 , 12 ɖɔ : ‘ vǐ ce , jehovah dɔn tó nú we hǔn , ma hu tɛ́ na ó ; ɖó jehovah nɔ gbɛ̀ nǔ nú mɛ e é yí wǎn na é . ’"
"nugbǒ ɔ , mi nú mǐ ni ma wɔn gbeɖé ɖɔ nǔ mǐtɔn nɔ ɖu ayi mɛ nú jehovah ó ."
( xà eblée lɛ 12 : 5 - 11 . )
"ðó mawu tuùn mǐ ganji wutu ɔ , nǔgbɛnúmɛ tɔn nɔ sɔgbe hwebǐnu , bo nɔ nɔ bǎ mɛ ."
"mi nú mǐ ni ba dò nú nǔgbɛnúmɛ sín akpáxwé vovo ɛnɛ dìn lo : ( 1 ) nǔ gbigbɛ́ nú mɛɖesunɔ , ( 2 ) mɛjitɔ́ lɛ sín nǔgbɛnúmɛ , ( 3 ) nǔgbɛnúmɛ ɖò agun klisanwun tɔn mɛ kpo ( 4 ) nǔ ɖevo e lɛ́ nyla hú wuvɛ̌ hwenu kpɛɖé tɔn e è nɔ sè ɖó nǔgbɛnúmɛ wutu é kpo ."
nǔ gbígbɛ́ nú mɛðesunɔ nɔ ðè nùnywɛ xlɛ́
"nɛ̌ è ka sixu d’alɔ vǐ ɖé , bɔ é na nɔ gbɛ́ nǔ nú éɖée gbɔn ?"
"3 nǔ gbígbɛ́ nú mɛɖesunɔ nɔ byɔ ɖɔ è ni ɖè mɛɖéejiɖuɖe xlɛ́ , bo na mɔ tɛn dó bló bonu nùwalɔ kpo linlin mɛtɔn lɛ kpo na kpɔ́n te ."
è nɔ jì mǐ bɔ mǐ nɔ jɛ nǔ gbɛ́ nú mǐɖesunɔ jí kpowun ǎ .
mǐ ɖó na kplɔ́n wɛ .
"ði kpɔ́ndéwú ɔ , hwenu e vǐ ɖé jɛ kɛkɛ afɔdókwín kplɔ́n jí tlolo é ɔ , mɛjitɔ́ tɔn lɛ ɖokpo nɔ hɛn kɛkɛ ɔ , bonu é ma j’ayǐ ó ."
"amɔ̌ , enyi kɛkɛ kunkun ɔ jɛ mimǎ vǐ ɔ jí ɔ , mɛjitɔ́ ɔ nɔ hɛn ayi bo nɔ jó è dó , bɔ é nɔ kun nú táan klewun ɖé ."
é na jó vǐ ɔ dó bǐ hwenu e kɛkɛ ɔ má ɛ ganji é .
"mɔ̌ ɖokpo ɔ , enyi mɛjitɔ́ lɛ kplɔ́n vǐ yetɔn kpɛví lɛ ɖò gbesisɔmɛ , bo lɛ́ xwè sɔ dó wà mɔ̌ “ bo gbɛ́ nǔ nú ye , bo na kplɔ́n ye lee aklunɔ jló gbɔn é ” ɔ , alɔ dó vǐ yetɔn lɛ wɛ ye lɛ́vɔ ɖè bonu ye na nɔ gbɛ́ nǔ nú yeɖée , bo na lɛ́ ɖó nùnywɛ nɛ . — efɛ . 6 : 4 ."
"4 , 5 . ( a ) etɛwu nǔ gbigbɛ́ nú mɛɖesunɔ ka nyí “ mɛ yɔyɔ̌ ” ɔ sín akpáxwé taji ɖé ? ( b ) nú è na ɖɔ ɔ , enyi mǐ na bo “ jɛ ayǐ azɔn tɛnwe ” ɔ , etɛwu mǐ ma ka ɖó na jó gbè ǎ ?"
4 nugbodòdó ɖokpo ɔ lɛ́ sɔgbe xá mɛxo ɖěɖee wá tuùn jehovah lɛ é .
nugbǒ wɛ ɖɔ ye sixu ko kplɔ́n bo nɔ gbɛ́ nǔ nú yeɖée ɖó bǎ ɖé mɛ .
"é ɖò mɔ̌ có , ɖò gbigbɔ lixo ɔ , ahwanvu yɔyɔ̌ ee bɛ́ azɔ̌ tlolo é ko zin ǎ ."
"amɔ̌ , kpɛɖé kpɛɖé ɔ , é sixu wá zin gbɔn kplɔnkplɔn bo sɔ́ “ mɛ yɔyɔ̌ ” e cí klisu ɖɔhun é dó gblamɛ . ( efɛ ."
"4 : 23 , 24 ) nǔ gbigbɛ́ nú mɛɖesunɔ nyí akpáxwé taji ɖé ɖò nǔ e nɔ xlɛ́ ɖɔ è ɖò zinzin wɛ lɛ é mɛ ."
"wǎgbɔ tɔn ɔ , mǐ na kplɔ́n bo na “ jó gbɛ̀ nyanya zinzan kpo jlǒ gbɛmɛ fí tɔn lɛ kpo dó , bo na nɔ wà nǔ e sɔgbe é , bo na nɔ zán gbɛ̀ jlɔjlɔ , lobo na nɔ gbeji nú mawu . ” — ti . 2 : 12 ."
5 mǐ bǐ wɛ nyí hwɛhutɔ́ . ( nùt .
"7 : 20 ) amɔ̌ , è ɖè afɔ nyì dò ko xlɛ́ ɖɔ è j’ayǐ bǐ mlɛ́mlɛ́ , alǒ , è gbɔ nǔ gbɛ́ nú mɛɖée bǐ sésé ǎ ."
"nùnywɛxó 24 : 16 ɖɔ : “ hwɛjijɔnɔ jɛ ayǐ azɔn tɛnwe ɔ , é na site azɔn tɛnwe . ”"
etɛ ka na d’alɔ ɛ bɔ é na kpa ɛ ?
"é nyí hlɔnhlɔn éɖesunɔ tɔn ǎ , amɔ̌ , gbigbɔ mawu tɔn wɛ ."
( xà filipunu lɛ 4 : 13 . )
"mɛɖéejiɖuɖe nyí ɖokpo ɖò sínsɛ́n e gbigbɔ enɛ nɔ na é mɛ , mɛɖéejiɖuɖe ɔ ka cá kàn tawun xá nǔ gbigbɛ́ nú mɛɖesunɔ ."
nɛ̌ mǐ ka sixu huzu xó mawu tɔn kplɔntɔ́ ɖagbe lɛ gbɔn ?
"6 ðɛxixo kpo ayi bǐ kpo , biblu kplɔnkplɔn kpodo tamɛ linlin d’eji kpo nyí nǔ ɖěɖee lɛ́vɔ ɖò taji , bo nɔ zɔ́n bɔ è nɔ kplɔ́n nǔ gbigbɛ́ nú mɛɖesunɔ é ."
"amɔ̌ , enyi xó mawu tɔn kpinkplɔn nɔ vɛwǔ nú we ɔ ka ló ?"
vlafo a nɔ mɔ ɖɔ emi kún sixu kpé nǔ kplɔnkplɔn wu ó .
"amɔ̌ , hɛn dó ayi mɛ ɖɔ , jehovah na d’alɔ we enyi a jó hwiɖée dó n’i ɔ nɛ ."
é sixu d’alɔ we bɔ a na nɔ “ ba ” xó tɔn .
"( 1 pi . 2 : 2 , 3 ) nukɔntɔn ɔ , xoɖɛ sɛ́dó jehovah , bo byɔ ɛ ɖɔ é ni d’alɔ we nú a na tɛ nùɖé lɛ hwiɖée bo na mɔ hwenu dó kplɔ́n xó tɔn ."
"enɛ gudo hǔn , wà nǔ sɔgbe kpo ɖɛ e a xò é kpo , vlafo gbɔn táan klewun ɖé zinzan ɖò nùkplɔnkplɔn ɔ kɔn gblamɛ ."
"hwenu ɖò yiyi wɛ ɔ , nùkplɔnkplɔn ɔ na wá bɔwǔ nú we , bo na lɛ́ víví nú we hugǎn !"
"nugbǒ ɔ , enyi a nɔ zé hwiɖée bǐ jó nú linlin xɔ akwɛ jehovah tɔn lɛ ɔ , a na mɔ ɖɔ táan klewun klewun enɛ lɛ na xɔ akwɛ nú we tawun . — 1 tim . 4 : 15 ."
"nɛ̌ nǔ gbigbɛ́ nú mǐɖée ka sixu d’alɔ mǐ , bɔ mǐ na kpé nǔ gbigbɔ tɔn e gbé nya wɛ mǐ ɖè é wu gbɔn ?"
7 nǔ gbigbɛ́ nú mǐɖée nɔ d’alɔ mǐ bɔ mǐ nɔ kpé nǔ gbigbɔ tɔn e gbé nya wɛ mǐ ɖè lɛ é wu .
"nǔ ɔ ɖó linkpɔ́n n’i bɔ é jɛ gǎn dó jí , bo na nyí gbexosin - alijitɔ́ hwebǐnu tɔn lobo xà xota ɖěɖee tɔ́n ɖò xójlawema mǐtɔn mɛ bo ɖɔ xó d’ewu lɛ é ."
enɛ kpodo ɖɛxixo kpo zɔ́n bɔ é lidǒ bo lɛ́ mɔ hlɔnhlɔn ɖò gbigbɔ lixo .
é bló tuto bo na nyí gbexosin - alijitɔ́ alɔgɔtɔ́ tɔn hwenu e é kpéwú dó é .
"afɔklɛ́nnú lɛ ɖò finɛ có , é sɔ́ ayi ɖó gbexosin - alijitɔ́ hwebǐnu tɔn sín azɔ̌ e gbé nya wɛ é ɖè é jí , bɔ ɖò gudo mɛ ɔ , é kpéwú ."
"kplɔ́n vǐ towe lɛ , bo gbɛ́ nǔ nú ye lee jehovah jló gbɔn é"
è nɔ jì vǐ lɛ bonu ye nɔ tuùn nǔ ɖagbe ɖò nǔ nyanya mɛ ǎ ; kplɔ́n wɛ è ɖó na kplɔ́n ye ( kpɔ́n akpáxwé 8gɔ́ ɔ )
etɛ ka sixu d’alɔ mɛjitɔ́ klisanwun lɛ bɔ vǐ yetɔn lɛ kplɔnkplɔn bonu ye na sɛ̀n jehovah na kpa ye ?
"8 mɛjitɔ́ klisanwun lɛ ɖó wǔjɔmɛ xɔ akwɛ ɖé , é wɛ nyí ɖɔ ye na kplɔ́n vǐ yetɔn lɛ , “ bo gbɛ́ nǔ nú ye , bo na kplɔ́n ye lee aklunɔ jló gbɔn é . ” ( efɛ ."
"6 : 4 ) nǔ enɛ vɛwǔ tawun , ɖò taji ɔ , ɖò gbɛ̀ égbé tɔn ɔ mɛ ."
( 2 tim . 3 : 1 - 5 ) é ɖò wɛn ɖɔ è kún nɔ jì vǐ lɛ bonu ye nɔ tuùn nǔ ɖagbe ɖò nǔ nyanya mɛ ó .
"nugbǒ wɛ ɖɔ è jì ye , bɔ ye ɖó ayixa , amɔ̌ , è ɖó na kplɔ́n ayixa enɛ ɔ alǒ gbɛ́ nǔ na ."
"( hlɔ . 2 : 14 , 15 ) wema alɔdlɛndonǔ tɔn biblu tɔn ɖé ɖɔ ɖɔ xókwin glɛkigbe tɔn e è lilɛ dó “ gbɛ́ nǔ nú ” é ɔ , é sixu lɛ́ nyí “ susu vǐ ” ɖé tɔn ."
9 vǐ ɖěɖee è gbɛ́ nǔ na kpodo wanyiyi kpo lɛ é nɔ wá mɔ ɖɔ emi ɖò ayijayǐ mɛ .
"ye kplɔ́n ɖɔ mɛɖesúsínínɔ ɖó dogbó lɛ , lobɔ gbeta e kɔn ye na wá lɛ é kpo nùwalɔ yetɔn lɛ kpo na tɔ́n kɔ dó nùɖé lɛ mɛ , é sixu nyí ɖagbe alǒ nyanya ."
"enɛ wu ɔ , é nyí nǔ taji ɖɔ mɛjitɔ́ klisanwun lɛ ni nɔ ba alixlɛ́mɛ jehovah tɔn ."
"hɛn dó ayi mɛ ɖɔ linlin e è nɔ ɖó lɛ é kpo wlɛnwín e è nɔ zán lɛ é kpo gbɔn vo sín aca ɖé mɛ jɛ ɖevo mɛ , bo lɛ́ gbɔn vo sín jijimɛ ɖé mɛ jɛ ɖevo mɛ ."
"nú mɛjitɔ́ lɛ ɖótó mawu ɔ , ye na nɔ dlá avi ɖò vǐ yetɔn lɛ kplɔnkplɔn kɔn ǎ ; ye ka na nɔ lɛ́ xwedó nǔ e mɛ ɖevo lɛ ko mɔ kpɔ́n é , alǒ linlin gbɛ̀ ɔ tɔn lɛ dó kplɔ́n ye ǎ ."
"hwenu e jehovah ɖɔ n’i ɖɔ é ni bló tɔjihun ɖé é ɔ , nɔwée sixu ganjɛ nǔ e é ko mɔ kpɔ́n lɛ é wu dó bló ǎ ."
é ko bló tɔjihun ɖě kpɔ́n ǎ .
"enɛ wu ɔ , é ɖó na ganjɛ jehovah wu bo na bló nǔ e é ɖɔ n’i é “ pɛ́pɛ́pɛ́ ” enɛ wɛ nyí lee jehovah ɖɔ n’i gbɔn é . ( bǐb ."
6 : 22 ) etɛ mɛ é ka tɔ́n kɔ dó ?
"azɔn nukɔntɔn ɔ nɛ có , nɔwée ka bló ganji ."
"nugbǒ ɔ , é kpéwú ."
"nɔwée lɛ́ kpé tatɔ́ xwédo tɔn e é nyí é sín azɔ̌ wu , ɖó é lɛ́ xwedó alixlɛ́mɛ jehovah tɔn wutu ; é ɖeji dó nùnywɛ mawu tɔn wu ."
"é gbɔn mɔ̌ mɛ , bo zé kpɔ́ndéwú ɖagbe ɖé ɖ’ayǐ nú vǐ tɔn lɛ ; mɔ̌ wiwa ɖò gbɛ̀ nyanya enɛ e jɛ nukɔn nú sinvɔgbɛ ɔ é mɛ ka nyí jɛ bonu è na kán ǎ . — bǐb . 6 : 5 ."
nɛ̌ kpɔ́ndéwú mɛjitɔ́ lɛ tɔn ka nyí nǔ taji sɔ ɖò vǐ yetɔn lɛ kpinkplɔn mɛ gbɔn ?
11 nɛ̌ mɛjitɔ́ klisanwun lɛ ka sixu wà nǔ e mawu ba é “ pɛ́pɛ́pɛ́ ” gbɔn ?
mi nɔ ɖótó jehovah .
mi jó miɖée dó nú é ni zán xó tɔn kpo alixlɛ́mɛ e é nɔ na gbɔn tutoblonunu tɔn gblamɛ é kpo dó kplɔ́n azɔ̌ mi ɖò lee mi na kplɔ́n vǐ mitɔn lɛ gbɔn é mɛ .
"é wá yá ɔ , vǐ mitɔn lɛ sixu wá dokú enɛ tɔn nú mi ."
"ye wà nǔ e wu ye kpé é bǐ , bo mɔ nǔ jɛ ayi ce mɛ ."
"nukɔnyiyi e un ɖó ɖò gbigbɔ lixo é ɔ , kú ɖaxó bǐ ɔ yetɔn wɛ . ”"
"é ɖò mɔ̌ có , mɛjitɔ́ lɛ nɔ dó gǎn kaka có , vǐ ɖé lɛ nɔ jó jehovah dó ."
"amɔ̌ , mɛjitɔ́ ɖěɖee wà nǔ e wu ye kpé lɛ é bǐ bonu nugbǒ ɔ na byɔ ayi vǐ ɖé tɔn mɛ é ɖó na dóhwɛ yeɖée ǎ ."
ye sixu lɛ́ ɖó nukún ɖɔ vǐ e ɖò gbɛ̀ hannyahannya zán wɛ é na lɛkɔ wá jehovah gɔ́n gbè ɖokpo .
"12 , 13 . ( a ) enyi è ɖè vǐ ɖé sín agun mɛ ɔ , nɛ̌ mɛjitɔ́ klisanwun lɛ ka nɔ xlɛ́ ɖɔ emi nɔ setónú nú mawu gbɔn ? ( b ) nɛ̌ xwédo ɖé ka ɖu lè tónú e mɛjitɔ́ lɛ sè nú jehovah é tɔn gbɔn ?"
12 nǔ ɖaxó hugǎn e nɔ tɛ́n tónúsíse mɛjitɔ́ lɛ tɔn kpɔ́n é ɖokpo wɛ nyí lee ye na wà gbɔn nú kancica e ye ɖó xá vǐ e è ɖè sín agun mɛ é ɖé é .
"mǐ ni kpɔ́n kpɔ́ndéwú nɔ e è ɖè vǐ nyɔnu tɔn sín agun mɛ , bɔ vǐ nyɔnu ɔ wá gosin xwégbe é tɔn ."
nɔ ɔ ɖɔ : “ un nɔ ba hwɛjijɔ lɛ ɖò wema mǐtɔn lɛ mɛ bo na mɔ tɛn dó sixu zán hwenu ɖó kpɔ́ xá vǐ nyɔnu ce kpo vǐ tɔn kpo . ”
"é ɖɔ gɔ́ na ɖɔ : “ amɔ̌ , asú ce d’alɔ mì kpo xomɛnyínyɔ́ kpo bɔ un mɔ ɖɔ vǐ mǐtɔn kún sɔ́ ɖò alɔ mǐtɔn mɛ dìn ó , mǐ kún ka ɖó na wà nǔ ɖó kpɔ́ xá ɛ ó . ”"
"13 xwè ɖé lɛ gudo ɔ , è yí vǐ nyɔnu ɔ dó agun mɛ ."
"nɔ ɔ ɖɔ : “ é nɔ ylɔ mì , alǒ , wlan nǔ sɛ́dó mì ɖò ɖibla nyí gbè lɛ bǐ gbè !"
"é nɔ ɖó sísí nú asú ce kpo nyì kpo tawun , ɖó é tuùn ɖɔ mǐ setónú nú mawu wutu ."
mǐ ɖó kancica ɖagbe ɖé . ”
"enyi a ɖó vǐ ɖé bɔ è ɖè è sín agun mɛ ɔ , a ka na ‘ ɖeji dó jehovah wu kpo ayi towe bǐ kpo , bo na ganjɛ nùnywɛ hwiɖesunɔ tɔn wu ǎ ’ à ? ( nùx ."
"3 : 5 , 6 ) flín ɖɔ lee jehovah nɔ gbɛ́ nǔ nú mɛ gbɔn é nɔ ɖè nùnywɛ tɔn kpo wanyiyi tɔn kpo e è ma sixu jlɛ́ ǎ é xlɛ́ ."
"nɔ flín hwebǐnu ɖɔ é sɔ́ vǐ tɔn jó dó mɛ lɛ bǐ sín takúnmɛ , kaka jɛ vǐ towe jí ."
mawu ba ɖɔ mɛɖebǔ ni dɔn ǎ .
"enɛ wu ɔ , ɖexlɛ́ ɖɔ emi ɖi nǔ nú nǔgbɛnúmɛ kpo alixlɛ́mɛ jehovah tɔn kpo ."
"é na bo tlɛ vɛwǔ nú we hǔn , wà nǔ e jehovah ɖɔ é ."
"wà nǔ sɔgbe kpo nǔgbɛnúmɛ jehovah tɔn kpo , ma jɛ agɔ dó ó ."
nɛ̌ mǐ ka nɔ ɖu lè nǔ e jehovah nɔ kplɔ́n mǐ gbɔn “ [ deví ] gbejinɔtɔ́ ” ɔ jí é tɔn gbɔn ?
"14 jehovah d’akpá ɖɔ emi na kpé nukún dó agun klisanwun tɔn ɔ wu , bo na cyɔn alɔ jǐ tɔn lobo na lɛ́ kplɔ́n nǔ i ."
é nɔ wà mɔ̌ ɖò ali gègě nu .
"ði kpɔ́ndéwú ɔ , é sɔ́ agun ɔ d’alɔ mɛ nú vǐ tɔn , bɔ éyɛ sɔ́ “ [ deví ] gbejinɔtɔ́ ” ɖé bonu é na nɔ na nùɖuɖu gbigbɔ tɔn mǐ dó hwetɔnnu ."
"( luk . 12 : 42 ) mǐ nɔ mɔ nùɖuɖu enɛ ɖó alɔkpa gègě jí , bɔ ye nɔ kplɔ́n nǔ xɔ akwɛ lɛ mǐ , alǒ , gbɛ́ nǔ nú mǐ ganji ."
kanbyɔ hwiɖée ɖɔ : ‘ azɔn nabi xóɖiɖɔ ɖé alǒ xota e ɖò xójlawema mǐtɔn mɛ lɛ é ɖé ka ko sísɛ́ mì bɔ un huzu linlin alǒ nùwalɔ ce lɛ ? ’
"enyi a mɔ ɖɔ ye ko d’alɔ we azɔn gègě hǔn , bo j’awǎ !"
"jehovah jó dó wɛ a ɖè bɔ é ɖò azɔ̌ wà ɖò wǔ we wɛ , alǒ , ɖò nǔ gbɛ́ nú we wɛ mɔ̌ nɛ . — nùx ."
"2 : 1 - 5 . 15 , 16 . ( a ) nɛ̌ mǐ ka sixu ɖu mɛxo agun tɔn lɛ sín lè gbɔn ? ( b ) nɛ̌ mǐ ka sixu wà gbɔn bɔ azɔ̌ na nyɔ́ wà nú mɛxo agun tɔn lɛ ?"
"15 klisu lɛ́ na “ nùnina ” lɛ agun ɔ , ye wɛ nyí mɛxo agun tɔn lɛ bɔ ye nɔ kpé nukún dó lɛngbɔ̌kpó mawu tɔn wu . ( efɛ ."
"4 : 8 , 11 - 13 ) nɛ̌ mǐ ka sixu ɖu nùnina xɔ akwɛ enɛ lɛ sín lè gbɔn ?"
"ali e nu mǐ sixu wà mɔ̌ ɖè é ɖokpo wɛ nyí ɖɔ mǐ na ɖi nǔ mɛxo agun tɔn lɛ ɖɔhun , bo na lɛ́ xwedó kpɔ́ndéwú ɖagbe yetɔn ."
ðevo wɛ nyí ɖɔ mǐ na xwedó wěɖexámɛ yetɔn e junjɔn biblu jí lɛ é .
"flín ɖɔ mɛxo agun tɔn lɛ yí wǎn nú mǐ , bo jló ɖɔ mǐ ni zin ɖò gbigbɔ lixo ."
"ði kpɔ́ndéwú ɔ , nú ye ɖó ayi wu ɖɔ mǐ jɛ kplé lɛ gɔn jí , alǒ , ɖɔ akpàkpà e nɔ sɔ́ mǐ dó nǔ gbigbɔ tɔn lɛ wu é jɛ ɖiɖekpo jí ɔ , é ɖò wɛn ɖɔ ye na yawu wá d’alɔ mǐ ."
"ye na ɖótó mǐ , bo tɛ́n kpɔ́n bo dó wusyɛn lanmɛ nú mǐ , lobo ɖè wě e junjɔn biblu jí bo sɔgbe lɛ é xá mǐ dó hɛn mǐ lidǒ ."
a ka nɔ mɔ ɖɔ alɔdo mɔhun nyí xlɛ̌ wǎn e jehovah yí nú we é tɔn à ?
"16 hɛn dó ayi mɛ ɖɔ é sixu vɛwǔ nú mɛxo lɛ bɔ ye na sɛkpɔ mǐ , bo ɖè wě e sín hudo mǐ ɖó é xá mǐ ."
"ði kpɔ́ndéwú ɔ , é ɖó na ko vɛwǔ nú natáan tawun ɖɔ é ni ɖɔ xó nú axɔsu davidi hwenu e davidi hu hwɛ syɛnsyɛn ɖé bo sɔ́ hwla é . ( 2 sam . 12 : 1 - 14 ) ðò ali ɖokpo ɔ nu ɔ , mɛsɛ́dó pɔlu ɖó na ko kpankɔ́n tawun cobo gbɛ́ nǔ nú piyɛ́ɛ e nyí ɖokpo ɖò mɛsɛ́dó 12 lɛ mɛ , bo ka nɔ nyɔ́ xomɛ dó nɔví tɔn jwifu lɛ wu hugǎn mɛ e ma nyí jwifu ǎ lɛ é é ."
( ga . 2 : 11 - 14 ) nɛ̌ a ka sixu bló gbɔn bɔ azɔ̌ ma na kpɛn mɛxo e ɖò agun towe mɛ lɛ é ǎ ?
mɔ ɖɔ alɔ e dó we wɛ ye ɖè ɔ nyí xlɛ̌ wanyiyi e mawu ɖó nú we é tɔn .
"é nyí lè tɔn kɛɖɛ wɛ a na ɖu ǎ , loɔ , ye lɔ na lɛ́ ɖó awǎjijɛ ɖò azɔ̌ e wà wɛ ye ɖè é kɔn ."
nɛ̌ nɔví nyɔnu ɖé ka ɖu lè alɔ e mɛxo agun tɔn lɛ dó è kpo wanyiyi kpo é tɔn gbɔn ?
"17 ðó nǔ e mɛ nɔví nyɔnu ɖé ko gbɔn dín wá yì é wutu ɔ , é mɔ ɖɔ é na vɛwǔ bɔ emi na yí wǎn nú jehovah ."
"é ɖɔ : “ hwenu e nǔ e un ko wà wá yì é kpo nǔ ɖevo lɛ kpo zɔ́n bɔ nǔ wá cikɔ nú mì bǐ ɖò lanmɛ é ɔ , un mɔ ɖɔ un ɖó na ɖɔ nú mɛxo agun tɔn lɛ ."
é sín nǔ e un ko wà wá yì é wutu bɔ é nɔ vɛwǔ nú mì bɔ un na mɔ ɖɔ un jɛxa wanyiyi mawu tɔn .
etɛ ka sixu lɛ́ nyla hú wuvɛ̌ ðebǔ e nǔgbɛnúmɛ sixu hɛn wá lɛ é ?
etɛ ka sixu lɛ́ nyla hú wuvɛ̌ ɖebǔ e nǔgbɛnúmɛ sixu dɔn wá lɛ é ?
"18 nugbǒ wɛ ɖɔ nǔgbɛnúmɛ sixu zɔ́n bɔ è mɔ wuvɛ̌ , amɔ̌ , nǔ ɖevo tlɛ nɔ lɛ́ dɔn wuvɛ̌ wá hú mɔ̌ , enɛ wɛ nyí nǔ nyanya e nǔgbɛnúmɛ xixo nyì kɛ́n sixu dɔn wá lɛ é ."
( ebl . 12 : 11 ) mǐ ni kpɔ́n kpɔ́ndéwú wè : kanyɛ́ɛ kpo axɔsu sedesiyasi tɔn kpo .
"hwenu e kanyɛ́ɛ jɛ wǎn gbɛ́ nú abɛli jí , bo jɛ biba na hu i jí é ɔ , mawu ɖɔ nú kanyɛ́ɛ dó nùjɔnǔ mɛ ɖɔ : “ nɛ̌ wɛ gbɔn bɔ a sìn xomɛ bo nyla nukúnmɛ sɔmɔ̌ ?"
"4 : 6 , 7 ) kanyɛ́ɛ ka ɖótó mawu ǎ ."
bɔ hwɛhuhu ɖu ɖò jǐ tɔn .
nǔ enɛ zɔ́n bɔ kanyɛ́ɛ dɔn wuvɛ̌ e ma nyí dandan tɔn ǎ lɛ é wá nú éɖée .
"( bǐb . 4 : 11 , 12 ) enyi è jlɛ́ wuvɛ̌ e nǔgbɛnúmɛ jehovah tɔn nɔ zɔ́n bɔ è nɔ mɔ é dó enɛ wu ɔ , è na mɔ ɖɔ é kún syɛn sɔmɔ̌ ó ."
"19 axɔsu nyanya ɖé nɔ nyí sedesiyasi , bo kp’acɛ ɖò hwenu vɛwǔ jeluzalɛmu tɔn lɛ mɛ ."
"azɔn mɔkpan wɛ gbeyiɖɔ jelemíi byɔ sedesiyasi ɖɔ é ni jó gbɛ̀ nyanya e zán wɛ é ɖè é dó , amɔ̌ , axɔsu ɔ xò nǔgbɛnúmɛ tɔn lɛ nyì kɛ́n ."
nǔ e mɛ enɛ lɔ tɔ́n kɔ dó é nyla tawun .
"( jel . 52 : 8 - 11 ) jehovah nɔ jló tawun bo na bló bɔ mǐ na nyì alɔ nú wuvɛ̌ enɛ lɛ e ma ɖò dandan ǎ é . — xà ezayíi 48 : 17 , 18 ."
etɛ ka ɖò sɛxwetɛn nú mɛ ɖěɖee yí gbè nú nǔgbɛnúmɛ mawu tɔn lɛ é kpo mɛ ɖěɖee gbɛ́ lɛ é kpo ?
20 hwɛhwɛ wɛ gbɛ̀ ɔ nɔ kpɔ́n nǔgbɛnúmɛ kaka jɛ nǔ gbigbɛ́ nú mɛɖesunɔ jí dó mɔ nǔ e hwɛ́n é ɖé .
"amɔ̌ , xlonɔnúwiwa enɛ na tɔ́n kɔ dó nǔ nyanya mɛ nú mɛ e nɔ wà mɔ̌ lɛ é zaanɖé ."
"( nùx . 1 : 24 - 31 ) enɛ wu ɔ , mi nú mǐ ni ‘ ɖótó nǔ e è kplɔ́n mǐ lɛ é ; enɛ ɔ , mǐ na nyɔ̌nùí . ’"
"lee nùnywɛxó 4 : 13 ɖɔ gbɔn é ɔ , “ hɛn nǔ e a kplɔ́n é , ma jó dó ó ; hɛn dó wǔ syɛnsyɛn , ɖó é wɛ nyí gbɛ̀ towe . ”"
4 - 10 juin 2018
3 ali e è na gbɔn dó jɛ mɛɖée kannu nugbǒ nugbǒ é
11 - 17 juin 2018
"8 sɛ̀n jehovah , mawu e nɔ na mɛɖéekannuninɔ mɛ é"
linlin tɛ klisanwun lɛ ka ɖó na ɖó dó mɛɖéekannuninɔ wu ?
"xota wè elɔ lɛ na ɖɔ xó dó nǔ e mɛɖéekannuninɔ nugbǒ ɔ nyí é , lee mǐ na ɖó gbɔn é kpo lee mǐ sixu zán mǐɖée kannu e mǐ ɖè ɖó bǎ ɖé mɛ é dìn , bɔ mǐɖesunɔ kpo mɛ ɖevo lɛ kpo na ɖu lè tɔn gbɔn é kpo wu ."
"taji bǐ ɔ , mǐ na kplɔ́n lee mǐ na sɔ́ jehovah , mawu e nɔ na mɛɖéekannuninɔ nugbǒ ɔ mɛ é sù gbɔn é ."
13 sunnu agbanɖotananɔ lɛ emi — kpɔ́ndéwú timɔtée tɔn ni kplɔ́n nǔ mi
18 - 24 juin 2018
"15 wà nǔ jehovah , mawu e nɔ dó wusyɛn lanmɛ nú mɛ é ðɔhun"
25 juin 2018 – 1 juillet 2018
20 mi nɔ dó wusyɛn lanmɛ nú miɖée dìn hú ð’ayǐ tɔn lɛ bǐ
"xota elɔ lɛ xlɛ́ ɖɔ jehovah nɔ dó wusyɛn lanmɛ nú mɛsɛntɔ́ tɔn lɛ hwebǐnu , bɔ ye ko xwedó kpɔ́ndéwú tɔn ɖò xwè lɛ vlamɛ ."
mǐ na mɔ nǔ e wu é mya nukún hú ɖ’ayǐ tɔn ɖɔ mǐ ni dó wusyɛn lanmɛ nú mǐɖée é .
2 - 8 juillet 2018
"25 mɛ winnyawinnya lɛ emi , mi ka ðò ayi mitɔn sɔ́ ðó nǔ gbigbɔ tɔn lɛ gbé nyinya jí wɛ à ?"
"enyi mɛ winnyawinnya e ɖò agun mɛ lɛ é sɔ́ ayi yetɔn ɖó xomɛ jehovah tɔn hinhɛn hun jí ɔ , ye nɔ ɖu lè tɔn ."
"xota elɔ na hwɛjijɔ ɖěɖee wu è na nya nǔ gbigbɔ tɔn lɛ gbé sín vǔ é , kpo hwɛjijɔ e wu è na sɔ́ kúnnuɖegbe yiyi ɖó tɛn nukɔn ɔ mɛ é kpo ."
30 nǔ e nǔxatɔ́ lɛ kanbyɔ lɛ é
ali e è na gbɔn dó jɛ mɛɖée kannu nugbǒ nugbǒ é
"‘ enyi vǐ ɔ ɖè mi sín kannumɔgbenu ɔ , mi na gosin kannumɔgbenu nugbǒ . ’ — jaan 8 : 36 ."
"han lɛ : 54 , 36"
etɛ ka nyí mɛɖéekannuninɔ ɖó bǎ ɖé mɛ ?
nɛ̌ gbɛtɔ́ lɛ ka hɛn mɛɖéekannuninɔ nugbǒ ɔ bú gbɔn ?
"mɛɖéekannuninɔ tɛ sín akpá jezu ka dó , nɛ̌ mǐ ka sixu ɖó mɛɖéekannuninɔ enɛ gbɔn ?"
"1 , 2 . ( a ) etɛ ka xlɛ́ ɖɔ gbɛtɔ́ lɛ ɖò tagba jɛ wɛ bo na nɔ yeɖée kannu ? ( b ) etɛ mɛ tagba jijɛ enɛ lɛ ka ko tɔ́n kɔ dó ?"
"égbé ɔ , è nɔ ɖɔ xó gègě dó zɛ̌nzɛ̌nninɔ kpo mɛɖéekannuninɔ kpo wu ."
"ðò akpáxwé gbɛ̀ ɔ tɔn gègě ɔ , gbɛtɔ́ lɛ jló na vo sín acɛ gannaganna kpa nú mɛ , akɔ cyancyan kpo hɛ̌n kpo sí ."
"mɛ ɖevo lɛ ko xò kàn bo na ɖó vivo bo ɖɔ xó , site dó nǔ e jló ye é jí , bo lɛ́ jɛ yeɖée kannu ."
"é cí ɖɔ gbɛtɔ́ e ɖò fí vovo lɛ bǐ é nɔ jló tawun bo na vo bo wà nǔ e jló ye é , alǒ , zán gbɛ̀ e jló ye é ."
"2 amɔ̌ , nǔ ɖevo sésé wɛ nǔ enɛ lɛ gbé nyinya nɔ dɔn wá ."
"ðò kplékplé gbɛtɔ́ lɛ tɔn , alǒ , toxóɖɔgbɛ́ lɛ mɛ ɔ , mɛ gègě nɔ mɔ ɖɔ nǔdindɔn , nǔvɛmɛwu zɔnlin ɖíɖí kaka jɛ gǔfínfɔ́n jí wɛ na zɔ́n bɔ ye na kpéwú ."
"amɔ̌ , gǔfínfɔ́n enɛ lɛ ka nɔ zɔ́n bɔ ye nɔ mɔ nǔ e ba wɛ ye ɖè é à ?"
"eǒ , é nyɔ́ wà ɔ , hwɛhwɛ wɛ é nɔ dɔn nǔ baɖabaɖa lɛ wá , bɔ è nɔ lɛ́ kú ɖ’emɛ ."
"nǔ enɛ lɛ bǐ lɛ́vɔ xlɛ́ ɖɔ xó elɔ e mawu sɔ́ dó ayi mɛ nú axɔsu salomɔ́ɔ bɔ é wlan é nyí nugbǒ , é ɖɔ : “ gbɛtɔ́ ɖě nɔ kpa acɛ gannaganna nú nɔzo tɔn , bo nɔ wà nǔ dó wǔ tɔn . ” — nùt . 8 : 9 ."
"etɛ mǐ ka sixu wà , bo na ɖó awǎjijɛ jɔ awǎjijɛ ?"
3 ahwanvu jaki xlɛ́ nǔ taji e na zɔ́n bɔ è na ɖó awǎjijɛ jɔ awǎjijɛ é .
"é wlan ɖɔ : “ mɛ e nɔ gbéjé sɛ́n maɖóblɔ̌ e nɔ ɖè mǐ sín mɛ kannu ɔ kpɔ́n céɖécéɖé , bo nɔ ɖókan d’ewu . . . ɔ , mawu na xoɖɛ dó mɛ enɛ ɔ jí , ɖò nǔ e é nɔ wà ɔ mɛ . ”"
( ja . 1 : 25 ) jehovah mɛ e na sɛ́n maɖóblɔ̌ enɛ é tuùn nǔ ɖěɖee hudo gbɛtɔ́ lɛ bɔ ye na ɖó awǎjijɛ bǐ mlɛ́mlɛ́ é hugǎn .
"é na nǔ e hudo asú kpo asì kpo nukɔntɔn ɔ , bɔ ye na ɖó awǎjijɛ lɛ é bǐ ye kaka jɛ mɛɖéekannuninɔ nugbǒ ɔ jí ."
hwenu e gbɛtɔ́ lɛ nɔ yeðée kannu nugbǒ nugbǒ é
mɛɖéekannuninɔ tɛ sín vivǐ adamu kpo ɛvu kpo ka ɖu ?
"4 enyi mǐ ɖò bǐbɛ̌mɛ sín wemata wè nukɔntɔn lɛ xà wɛ ɔ , é na vɛwǔ ɖebǔ cobonu mǐ na mɔ ɖɔ adamu kpo ɛvu kpo ɖu vivǐ mɛɖéekannuninɔ e gbɛtɔ́ lɛ ɖò biba wɛ ɖò égbé é tɔn ǎ , é wɛ nyí ɖɔ è na vo sín hɛ̌n , xɛsi kpo yadonumɛ kpo sí ."
"asú kpo asì kpo nukɔntɔn ɔ ɖó linkpɔ́n ɖebǔ dó nùɖuɖu , azɔ̌ , azɔn kpo kú kpo wu ǎ ."
"etɛ sín hudo gbɛtɔ́ ka ɖó bo na ɖu vivǐ mɛɖéekannuninɔ tɔn , b’ɛ nyí flijɛ nǔ e mɛ gègě nɔ lin é tɔn ?"
"5 mɛ gègě nɔ lin égbé ɖɔ enyi ye na nɔ yeɖée kannu nugbǒ ɔ , ye ɖó na ɖó acɛ ɔ bo na nɔ wà nǔ ɖebǔ e jló ye lɛ é , enyi mɔ̌ wiwa na bo jì nǔ ɖebǔ ɔ nɛ ."
"the world book encyclopedia tinmɛ mɛɖéekannuninɔ , bo ɖɔ ɖɔ é nyí “ nǔwukpikpé ɖiɖó bo na site dó nǔ ɖěɖee jló mɛ é jí , bo lɛ́ wà nǔ enɛ lɛ . ”"
"amɔ̌ , é lɛ́ ɖɔ gɔ́ na ɖɔ : “ ðò sɛ́n linu ɔ , gbɛtɔ́ lɛ nɔ nɔ yeɖée kannu , enyi gbɛ̌ kplékplé ɖé ma ɖó dogbó e ma sɔgbe ǎ , ma ɖò dandan ǎ , alǒ ma ɖò jlɛ̌ jí ǎ lɛ é nú ye ǎ ɔ nɛ . ”"
"enɛ xlɛ́ ɖɔ nú è na ɖɔ ɔ , dogbó ɖé lɛ ɖò dandan cobɔ mɛ e ɖò gbɛ̌ kplékplé enɛ mɛ lɛ é bǐ na ɖu vivǐ mɛɖéekannuninɔ e ye ɖó acɛ na é tɔn ."
"enɛ wu ɔ , nùkanbyɔ ɔ dìn wɛ nyí ɖɔ : mɛ̌ ka ɖó acɛ bo na na dogbó e sɔgbe , ɖò dandan , bo lɛ́ ɖò jlɛ̌ jí é mɛ ?"
6 . ( a ) etɛwu jehovah ɖokponɔ wɛ ka nyí mɛ e ɖò éɖée kannu bǐ mlɛ́mlɛ́ é ? ( b ) mɛɖéekannuninɔ alɔkpa tɛ sín vivǐ gbɛtɔ́ lɛ ka sixu ɖu ?
"etɛwu ? 6 enyi è ɖò mɛɖéekannuninɔ xó ɖɔ wɛ ɔ , nǔ taji e mǐ ɖó na hɛn dó ayi mɛ é wɛ nyí ɖɔ jehovah mawu ɖokponɔ wɛ ɖó nǔ e è sixu ylɔ ɖɔ mɛɖéekannuninɔ mlɛ́mlɛ́ , alǒ , ee ma ɖó dogbó ǎ é é ."
"ðó é wɛ nyí mɛ e dá nǔ lɛ bǐ é , bo lɛ́ nyí nǔbǐwukpétɔ́ wɛkɛ ɔ tɔn ."
( 1 tim . 1 : 17 ; nǔɖe . 4 : 11 ) flín xógbe ɖagbeɖagbe ɖěɖee axɔsu davidi zán bo dó tínmɛ tɛn bunɔ e xɔ susu tawun bɔ jehovah kɛɖɛ ɖè é mɛ é .
"sɔgbe xá xó enɛ ɔ , nùɖíɖó e ɖò jixwé kpo ayikúngban jí kpo lɛ é bǐ ɔ , bǎ ɖé mɛ jɛn ye ɖò yeɖée kannu ɖó ."
"ye ɖó na tuùn ɖɔ jehovah mawu wɛ ɖó acɛ gudogudo tɔn ɔ bo na na dogbó e sɔgbe , ɖò dandan , bo lɛ́ ɖò jlɛ̌ jí lɛ é ."
nǔ e jehovah mawu bló nú gbɛtɔ́ lɛ ɖò bǐbɛ̌mɛ tlolo é nɛ .
ðɔ nǔ e mǐ jɔ kpo ye kpo bɔ ye ka nɔ zɔ́n bɔ mǐ nɔ ɖó awǎjijɛ é ɖé lɛ .
"7 nugbǒ wɛ ɖɔ adamu kpo ɛvu kpo ɖu vivǐ mɛɖéekannuninɔ tɔn ɖò bǐbɛ̌mɛ ɖò ali gègě nu , amɔ̌ , è na dogbó ɖé lɛ ye ."
"ye jɔ kpo ɖé lɛ kpo , amɔ̌ , dogbó jɛn ye lɔ ka nyí ."
"ði kpɔ́ndéwú ɔ , mɛjitɔ́ mǐtɔn nukɔntɔn lɛ tuùn ɖɔ nú ye na kpó ɖò gbɛ̀ ɔ , ye ɖó na gbɔ́ , ɖu nǔ , d’amlɔ lobo wà nǔ ɖevo lɛ ."
ye na lin ɖɔ nǔ enɛ lɛ biblo xlɛ́ ɖɔ emi kún ɖò emiɖée kannu ó wɛ à ?
"eǒ , ɖó jehovah mɔ ɖɔ nǔ enɛ lɛ biblo ayihɔngbe ayihɔngbe sixu zɔ́n bɔ ye na ɖó awǎjijɛ . ( ðɛh ."
"104 : 14 , 15 ; nùt . 3 : 12 , 13 ) nú è gbɔ́n jɔhɔn fífá , ɖu nùɖuɖu e è yí wǎn na é , alǒ , dɔ́ amlɔ bo gbɔjɛ ganji lobo fɔ́n zǎnzǎn ɔ , mɛ̌ é ma ka nɔ víví na ǎ ?"
"mǐ nɔ wà nǔ enɛ lɛ e ɖò taji é kpo awǎjijɛ kpo , mǐ ka nɔ mɔ ɖɔ ye nyí agban bo kpɛn mǐ ɖebǔ lɔ ǎ ."
é ɖò wɛn ɖɔ mɔ̌ wɛ nǔ cí nú adamu kpo ɛvu kpo .
gbè bunɔ tɛ mawu ka ɖè nú mɛjitɔ́ mǐtɔn nukɔntɔn lɛ ? linlin tɛ wu é ka ɖegbe enɛ ?
"8 jehovah byɔ ɖò adamu kpo ɛvu kpo sí ɖɔ ye ni jì , bo gbakpé ayikúngban ɔ jí , lobo lɛ́ kpé nukún d’ewu . ( bǐb ."
1 : 28 ) gbeɖiɖe enɛ xò mɛɖéekannuninɔ yetɔn yí sín ye sí ɖò ali ɖé lɛ nu wɛ à ?
ðebǔ ǎ !
"é hun ali nú gbɛtɔ́ lɛ bonu ye na ɖó alɔ ɖò linlin gbɛɖotɔ́ ɔ tɔn mɛ , enɛ wɛ nyí ɖɔ ye na bló bɔ ayikúngban ɔ bǐ na huzu palaɖisi bɔ gbɛtɔ́ maɖóblɔ̌ lɛ na nɔ mɛ kaka sɔyi ."
"( eza . 45 : 18 ) égbé ɔ , nú mɛɖé wá gbeta ɔ kɔn bo nɔ tlɛnmɛ , alǒ , wlí alɔ bo ma ka jì vǐ ǎ ɔ , enɛ ɔ ko t’afɔ jlǒ e jehovah ɖó nú gbɛtɔ́ lɛ é jí ǎ ."
"7 : 36 - 38 , nwt ) etɛwu ?"
"127 : 3 ) enyi adamu kpo ɛvu kpo ko setónú nú jehovah wɛ ɔ , ye na ko ɖu vivǐ alɔwliwli yetɔn kpo xwédo yetɔn kpo tɔn kaka sɔyi ."
lee mɛðéekannuninɔ nugbǒ ɔ bú gbɔn é
"etɛwu gbeɖiɖe mawu tɔn e ɖò bǐbɛ̌mɛ 2 : 17 mɛ é ka sɔgbe , ɖò dandan , alǒ , ɖò jlɛ̌ jí ?"
"9 jehovah lɛ́ ɖegbe ɖevo nú adamu kpo ɛvu kpo , bo tinmɛ nú ye nyì wɛn ɖɔ ye ma xwedó ǎ ɔ , sɛ́nbá ɖé na xò ye ; é ɖɔ : “ atín e sín sínsɛ́n è nɔ ɖu bo nɔ tuùn nǔ ɖagbe kpodo nǔ nyanya kpo ɔ kɛɖɛ jɛn a ma na ɖu ǎ , ɖó gbè e gbè a na ɖu ɔ , a na kú . ” ( bǐb ."
"2 : 17 ) gbeɖiɖe enɛ ka gɔn gbè sɔ , ɖò dandan ǎ , ɖò jlɛ̌ jí ǎ ɖò ali ɖé nu vlafo wɛ à ?"
é ka xò mɛɖéekannuninɔ adamu kpo ɛvu kpo tɔn yí wɛ à ?
ðebǔ ǎ !
"nugbǒ ɔ , akɔwé biblu tɔn ɖé lɛ ɖɔ xó dó lee gbeɖiɖe enɛ sɔgbe , bo lɛ́ nyɔ́ gbɔn é jí ."
"ði kpɔ́ndéwú ɔ , akɔwé ɖokpo ɖɔ : “ gbeɖiɖe mawu tɔn e ɖò [ bǐbɛ̌mɛ 2 : 16 , 17 ] mɛ é xlɛ́ ɖɔ mawu ɖokponɔ wɛ tuùn nǔ e nyí nǔ ɖagbe . . . nú gbɛtɔ́ lɛ é , mawu ɖokponɔ wɛ tuùn nǔ e nyí nǔ ɖagbe . . . nú ye é ."
agban ɖé wɛ bɔ gbɛtɔ́ lɛ ɖesunɔ sixu hɛn nú é kpa ye ǎ .
gbeta e kɔn adamu kpo ɛvu kpo wá é tɔ́n kɔ dó awěxomɛ mɛ !
( kpɔ́n akpáxwé 9 - 12 )
"mǐ ɖó na ɖɔ ɖɔ mɛɖéekannuninɔ kpo acɛ e è ɖó , bo na cyan nǔ ɖagbe ɖò nǔ nyanya mɛ é kpo nyí nǔ ɖokpo ɔ ǎ , etɛwu ?"
"10 enyi mɛ lɛ ɖò gbè e jehovah ɖè nú adamu é xà wɛ ɖò égbé ɔ , ye mɛ gègě nɔ ɖɔ ɖɔ è kún jó adamu dó nú é na wà nǔ e jló è é ó ."
"xó enɛ e ye nɔ ɖɔ é xlɛ́ ɖɔ ye nɔ wlú lee mɛɖéekannuninɔ nɔ w’azɔ̌ gbɔn é kpo acɛ e è ɖó , bo na cyan nǔ ɖagbe ɖò nǔ nyanya mɛ é kpo ɖó kpɔ́ ."
adamu kpo ɛvu kpo ɖò yeɖesunɔ sí bo na ɖɔ ɖɔ emi na setónú nú mawu alǒ gbɔ .
"amɔ̌ , jehovah kɛɖɛ wɛ ɖó acɛ ɔ , bo na wá gbeta ɔ kɔn bǐ mlɛ́mlɛ́ ɖɔ nǔ lě nyí nǔ ɖagbe , bɔ nǔ lě nyí nǔ nyanya , lee “ atín e sínsɛ́n tɔn nɔ zɔ́n , bɔ è nɔ tuùn nǔ ɖagbe kpodo nǔ nyanya kpo , ” bo ɖò jikpá edɛni tɔn mɛ é xlɛ́ gbɔn é . ( bǐb ."
"2 : 9 ) mǐ ɖó na yí gbè ɖɔ mǐ kún nɔ tuùn nǔ ɖěɖee mɛ gbeta e kɔn mǐ wá lɛ é na tɔ́n kɔ dó é hwebǐnu ó , mɔ̌ jɛn mǐ ma ka lɛ́ tuùn nú ye na tɔ́n kɔ dó ɖagbe jí nú mǐ hwebǐnu ǎ é nɛ ."
14 : 12 ) dogbó e gbɛtɔ́ ɖó lɛ é nɔ wà nǔ ɖaxó ɖé .
"gbɔn gbeɖiɖe jehovah tɔn enɛ gblamɛ ɔ , é sɔ́ wanyiyi dó kplɔ́n adamu kpo ɛvu kpo ali e nu ye na zán mɛɖéekannuninɔ nugbǒ ɔ ɖè é ye ."
etɛwu gbeta e kɔn adamu kpo ɛvu kpo wá é ka nyí gbeta baɖabaɖa ɖé ?
11 lee é wá nyí gbɔn é wɛ nyí ɖɔ mɛjitɔ́ mǐtɔn nukɔntɔn lɛ wá gbeta ɔ kɔn bo vɛtoli .
"akpá mɛblɛ́blɛ́ tɔn e satáan dó , bo ɖɔ ɖɔ “ mi na mɔ nukúnnú jɛ lee nǔ lɛ ɖè gbɔn ɔ wu , éɖesunɔ mawu ɔ ɖɔhun , bo na tuùn nǔ ɖagbe kpo nǔ nyanya kpo ” é nyí nùɖé bo dɔn ɛvu tawun . ( bǐb ."
é blawu ɖɔ nǔ kún nyí mɔ̌ ó .
"ye mɔ nǔ e satáan ɖɔ ɖɔ enyi ye wá gbeta enɛ kɔn ɔ , ye na mɔ é ǎ ."
"é sɔ́ lín ɖebǔ ǎ , bɔ ye mɔ ɖɔ alixlɛ́mɛ jehovah tɔn e ye gbɛ́ , bo wlí ali yeɖesunɔ tɔn é tɔ́n kɔ dó awěxomɛ mɛ . ( bǐb ."
3 : 16 - 19 ) etɛwu ?
"nǔ nyí mɔ̌ kpowun , ɖó jehovah na acɛ gbɛtɔ́ lɛ bonu yeɖesunɔ na nɔ cyan nǔ ɖagbe ɖò nǔ nyanya mɛ ǎ . — xà jelemíi 10 : 23 ."
12 mǐ sixu jlɛ́ dó jɔmɛhunkuntɔ́ e ɖò jɔmɛhun ɖé kun wɛ é wu .
"enyi jɔmɛhunkuntɔ́ ɖé na yì fí e é xwè é wuyɛyɛ̌ - afɔyɛ́yɛ́ ɔ , é ɖó na nɔ xwedó ali e sín nǔ è ko sɔ́ nú jɔmɛhun é ɖé hwebǐnu ."
"azɔ̌wanú jɔmɛhun kúnkún tɔn égbé tɔn lɛ nɔ zɔ́n , bɔ é nyɔ́ bló bɔ jɔmɛhunkuntɔ́ ɖé na zán azɔ̌wanú alixlɛ́mɛ tɔn e ɖò jɔmɛhun ɔ mɛ é , bo na ɖò nǔ wà ɖó kpɔ́ xá mɛ e nɔ kpé nukún dó jɔmɛhun sín ali lɛ wu é wɛ , hwenu e é na ɖò yiyi wɛ é , bo na mɔ tɛn dó yì fí e é xwè é ."
"amɔ̌ , enyi jɔmɛhunkuntɔ́ ɔ jló bo wɔn ya nú alixlɛ́mɛ enɛ , bo nɔ ɖò fí e jló è lɛ é gbɔn wɛ kpowun ɔ , nǔ e mɛ é na tɔ́n kɔ dó é sixu nyla tawun ."
ye gbɛ́ ali e jehovah xlɛ́ ye é .
"ye gbà jɔmɛhun ɖé ɖɔhun , b’ɛ dɔn hwɛhuhu kpo kú kpo wá nú yeɖesunɔ kpo kúnkan yetɔn kpo . ( hlɔ ."
"5 : 12 ) ðó ye jló na nɔ yeɖée kannu wutu ɔ , ye ba mɛɖéekannuninɔ nugbǒ e è na ye é kpò ."
lee è sixu jɛ mɛðée kannu nugbǒ nugbǒ gbɔn é
nɛ̌ mǐ ka sixu jɛ mǐɖée kannu nugbǒ nugbǒ gbɔn ?
"13 mɛ lɛ sixu lin ɖɔ enyi emi ɖò emiɖesunɔ kannu ɖò ali gègě nu ɔ , emi na vo hugǎn , amɔ̌ , nùjɔnǔ ɔ wɛ nyí ɖɔ enyi mɛɖéekannuninɔ mɛtɔn ma ɖó dogbó ǎ ɔ , é cí hwǐ nu wenɔ ɖé ɖɔhun ."
"nugbǒ wɛ ɖɔ mɛɖéekannuninɔ nɔ hɛn lè gègě wá , amɔ̌ , enyi è ma ɖó dogbó ɖebǔ nú mɛɖéekannuninɔ ǎ ɔ , dǒ nukún lee gbɛ̀ ɔ na cí é mɛ kpɔ́n ."
"hwɛjijɔ enɛ wu wɛ the world book encyclopedia ɖɔ ɖɔ sɛ́n gbɛ̌ kplékplé e è bló tuto na lɛ é bǐ tɔn lɛ gɛ́dɛ́ , ɖó sɛ́n enɛ lɛ ɖó na cyɔn alɔ mɛ jí , bɔ ɖò táan ɖokpo ɔ mɛ ɔ , ye na ɖó dogbó nú mɛɖéekannuninɔ gbɛtɔ́ lɛ tɔn ."
é nɔ fá hwebǐnu ǎ .
"lin tamɛ dó sɛ́n tobutobu e gbɛtɔ́ lɛ nɔ ɖetɔ́n é jí , bo lɛ́ lin dó sɛ́nzɔ́watɔ́ kpo hwɛɖɔtɔ́ kpo tobutobu e é nɔ byɔ ɖɔ ye jɛn na tín sɛ́n enɛ lɛ mɛ , bo na lɛ́ bló bɔ è na nyì ye é jí ."
"14 amɔ̌ , jezu klisu xlɛ́ lee è na ɖu vivǐ mɛɖéekannuninɔ nugbǒ ɔ tɔn gbɔn é ɖò ali e bɔkun é ɖé nu ."
"( jaan 8 : 31 , 32 ) ðò alixlɛ́mɛ jezu tɔn ee na zɔ́n bɔ è na jɛ mɛɖée kannu nugbǒ é mɛ ɔ , é byɔ nǔ wè ɖò mǐ sí : nukɔntɔn ɔ , mǐ na yí gbè nú nugbǒ e é kplɔ́n mɛ é , wegɔ ɔ , mǐ na huzu ahwanvu tɔn ."
mɔ̌ wiwa na zɔ́n bɔ mǐ na jɛ mǐɖée kannu nugbǒ nugbǒ .
"amɔ̌ , etɛ sín kannu na gosin wɛ mǐ ka ɖè ?"
"jezu yì nukɔn bo tinmɛ ɖɔ : “ mɛ e nɔ hu hwɛ é ɖebǔ ɔ , hwɛ sín kannumɔ wɛ é nyí . . . ."
"enyi vǐ ɔ ɖè mi sín kannumɔgbenu ɔ , mi na gosin kannumɔgbenu nugbǒ . ” — jaan 8 : 34 , 36 ."
15 mɛɖéekannuninɔ e sín akpá jezu dó nú ahwanvu tɔn lɛ é hugǎn mɛɖéekannuninɔ alɔkpa e mɛ gègě nɔ ba é flàflá tɔn .
"hwenu e jezu ɖɔ : “ enyi vǐ ɔ ɖè mi sín kannumɔgbenu ɔ , mi na gosin kannumɔgbenu nugbǒ ” é ɔ , kàn túntún nú gbɛtɔ́ lɛ sín kannumɔgbenu ɖaxó hugǎn e ye ko nɔ kpɔ́n é sín xó ɖɔ wɛ é ɖè , enɛ wɛ nyí “ hwɛ sín kannumɔ . ”"
"hwɛhuhu sixu dɔn mǐ bɔ mǐ na wà nǔ nyanya , bo sixu lɛ́ glɔ́n ali nú mǐ , bɔ mǐ na gbɔ nǔ e mǐ tuùn ɖɔ é sɔgbe é wà , alǒ , gbɔ nǔ e mǐ tuùn ɖɔ mǐ kpéwú é wà ."
"ðò ali enɛ nu ɔ , mǐ nyí kannumɔ nú hwɛhuhu , bɔ nǔ e mɛ é nɔ tɔ́n kɔ dó é wɛ nyí akpɔ̀ , wuvɛ̌ , aluwɛ , bɔ kú nɔ wá sú ta na ."
( hlɔ . 6 : 23 ) mɛsɛ́dó pɔlu mɔ wuvɛ̌ enɛ tawun .
( xà hlɔmanu lɛ 7 : 21 - 25 . )
hwenu e è ɖè gɛdɛ ɖěɖee hwɛhuhu nɔ dó mɛ é síìn é jɛn mǐ sixu ɖó nukún ɖɔ mǐ na ɖu vivǐ mɛɖéekannuninɔ e mɛjitɔ́ mǐtɔn nukɔntɔn lɛ ko ɖu kpɔ́n é tɔn .
nɛ̌ mǐ ka sixu “ gosin kannumɔgbenu nugbǒ ” gbɔn ?
"16 jezu ɖɔ ɖɔ “ enyi mi sè gbè nú mì ɔ , ” xó enɛ xlɛ́ ɖɔ é byɔ nùɖé lɛ ɖò mɛ sí , alǒ , dogbó ɖé lɛ tíìn bɔ è na xwedó cobɔ é na ɖè mɛ sín kannumɔgbenu ."
"ðó mǐ nyí klisanwun e zé mǐɖée jó lɛ é wutu ɔ , mǐ ko jó tito mǐtɔn lɛ dó , bo ɖɔ ɖɔ mǐ na zán gbɛ̀ sɔgbe xá dogbó nùkplɔnmɛ klisu tɔn lɛ tɔn ."
"( mat . 16 : 24 ) lee jezu d’akpá tɔn gbɔn é ɔ , mǐ na jɛ mǐɖée kannu nugbǒ hwenu e mǐ na jɛ vɔsisa gbɛxɔnumɛ tɔn tɔn sín lè ɖu jí bǐ mlɛ́mlɛ́ é ."
"17 . ( a ) etɛ ka na zɔ́n bɔ gbɛzán mǐtɔn na ɖó nu , bɔ mǐ na lɛ́ ɖó awǎjijɛ ? ( b ) etɛ jí mǐ ka na ɖɔ xó dó ɖò xota e bɔ d’ewu é mɛ ?"
"17 nú mǐ mɛ ahwanvu jezu tɔn lɛ nɔ xwedó nùkplɔnmɛ tɔn lɛ ɔ , é na zɔ́n bɔ gbɛ̀ mǐtɔn na ɖó nu , bɔ mǐ na lɛ́ ɖ’awǎjijɛ ."
"enɛ na wá hun ali nú mǐ , bɔ mǐ na ɖó nukúnɖiɖo ɖɔ mǐ na wá jɛ mǐɖée kannu bǐ mlɛ́mlɛ́ sín kannumɔgbenu hwɛhuhu kpo kú kpo tɔn sí ."
"xota e bɔ d’ewu é na ɖɔ xó dó lee mǐ sixu zán mɛɖéekannuninɔ e mǐ ɖó dìn é kpo nùnywɛ kpo , bo na mɔ tɛn dó sixu sɔ́ jehovah , mawu ee nɔ na mɛɖéekannuninɔ nugbǒ ɔ mɛ kaka sɔyi é sù gbɔn é jí ."
"sɛ̀n jehovah , mawu e nɔ na mɛɖéekannuninɔ mɛ é"
"‘ fí e gbigbɔ aklunɔ tɔn ɖè ɔ , mɛɖéesijijɛ ɖò finɛ . ’ — 2 kɔ ."
"han lɛ : 49 , 73"
ali tɛ lɛ nu gbigbɔ jehovah tɔn ka ɖè mǐ sín kannumɔgbenu ɖè ?
nɛ̌ mǐ ka sixu nyì alɔ nú mɛɖéekannuninɔ e mawu na mǐ é zinzan nyì dò gbɔn ?
etɛ mǐ ka sixu bló bo na zán mɛɖéekannuninɔ mǐtɔn kpo nùnywɛ kpo ?
"1 , 2 . ( a ) etɛwu kannumɔgbenu ninɔ kpo mɛɖéekannuninɔ kpo xó ɔ ka ɖu ayi mɛ nú mɛ lɛ ɖò mɛsɛ́dó pɔlu hwenu ? ( b ) mɛ̌ gɔ́n pɔlu ka xlɛ́ ali mɛ lɛ yì bonu ye na jɛ yeɖée kannu nugbǒ nugbǒ ?"
"hlɔmanu e tɛntin klisanwun bǐbɛ̌mɛ tɔn lɛ nɔ gbɛ̀ ɖè é nɔ gó , ɖó ye jɛ nukɔn tɔ́ntlɔ́ngbɔ́n ɖò sɛ́n , hwɛɖiɖɔ kpo mɛɖéekannuninɔ kpo linu wutu ."
"amɔ̌ , hlɔnhlɔn kpo susu kpo e axɔsuɖuto hlɔma tɔn ɖó é habǔ sín azɔ̌ e kannumɔ lɛ wà wá yì é wu ."
"ðò hweɖenu ɔ , 30 ɖò kanweko jí mɛ e ɖò hlɔma lɛ é tɔn wɛ nyí kannumɔ ."
é ɖò wɛn ɖɔ kannumɔgbenu kpo mɛɖéekannuninɔ kpo sín xó ɔ ɖu ayi mɛ nú gbɛtɔ́ lɛ kpaà kaka jɛ klisanwun lɛ lɔ jí .
2 wema e mɛsɛ́dó pɔlu wlan lɛ é ɖó xó gègě bo na ɖɔ dó mɛɖéekannuninɔ wu .
"mɛ lɛ nɔ ba tawun ɖɔ è na huzu lee è nɔ wà nǔ xá gbɛtɔ́ lɛ gbɔn é , alǒ , lee nǔ lɛ nɔ yì gbɔn ɖò toxóɖiɖɔ linu é , amɔ̌ , nǔ e gbé pɔlu nya ɖò sinsɛnzɔ́ tɔn hwenu é nɛ ǎ ."
"pɔlu kpo klisanwun hàtɔ́ tɔn lɛ kpo ɖó nukún ɖɔ acɛkpikpa gbɛtɔ́ tɔn ɖě , alǒ , tutoblonunu ɖě wɛ na dɔn mɛɖéekannuninɔ wá ǎ , é nyɔ́ wà ɔ , ye w’azɔ̌ syɛnsyɛn bo d’alɔ mɛ ɖevo lɛ bɔ ye sè wɛnɖagbe axɔsuɖuto mawu tɔn tɔn , bo lɛ́ kplɔ́n lee vɔsisa gbɛxɔnumɛ tɔn klisu jezu tɔn xɔ akwɛ , bɔ è ma sixu jlɛ́ ǎ sɔ́ é ."
"pɔlu xlɛ́ ali nùɖitɔ́ hàtɔ́ tɔn lɛ , bɔ ye tuùn jɔtɛn mɛɖéekannuninɔ nugbǒ ɔ tɔn ."
"ðò wema wegɔ e é wlan sɛ́dó klisanwun e ɖò kɔlɛnti lɛ é mɛ ɔ , é xlɛ́ nyì wɛn ɖɔ : ‘ fí e gbigbɔ aklunɔ tɔn ɖè ɔ , mɛɖéesijijɛ ɖò finɛ . ’ — 2 kɔ . 3 : 17 ."
"3 , 4 . ( a ) etɛ ka zɔ́n bɔ pɔlu ɖɔ xó e ɖò 2 kɔlɛntinu lɛ 3 : 17 mɛ é ? ( b ) etɛ mǐ ka ɖó na wà bo na ɖu vivǐ mɛɖéekannuninɔ e gosin jehovah gɔ́n é tɔn ?"
"3 ðò wema e pɔlu wlan sɛ́dó kɔlɛntinu lɛ é mɛ ɔ , é tó ɖɔ xó dó susu e mɔyizi ɖó hwenu e é gosin wɛnsagun jehovah tɔn ɖé nukɔn gudo , bo jɛte sín sinayíi só ɔ jí é wu hwɛ̌ ."
"ee mɛ lɛ mɔ mɔyizi é ɔ , xɛsi jɛ ye jí , bɔ mɔyizi gbɔ bo cyɔn avɔ nukúnmɛ . ( tín ."
"34 : 29 , 30 , 33 ; 2 kɔ . 3 : 7 , 13 ) “ loɔ , ” pɔlu tinmɛ ɖɔ “ enyi mɛɖé lɛkɔ wá aklunɔ gɔ́n ɔ , è nɔ ɖè avɔ ɔ síìn . ” ( 2 kɔ . 3 : 16 ) etɛ ɖɔ gbé pɔlu ka ja ?"
"4 lee mǐ ko kplɔ́n gbɔn ɖò xota e wá yì é mɛ é ɔ , jehovah mɛ e ɖó nǔ lɛ bǐ é wɛ nyí mɛ ɖokpo géé e nɔ ɖu vivǐ mɛɖéekannuninɔ mlɛ́mlɛ́ alǒ ee ma ɖó dogbó ǎ é tɔn é ."
"é xlɛ́ ɖɔ è ɖò jehovah nukɔn alǒ ‘ fí e gbigbɔ aklunɔ tɔn ’ ɖè é ɔ , mɛɖéekannuninɔ ɖò finɛ ."
"amɔ̌ , cobonu mǐ na ɖu vivǐ mɛɖéekannuninɔ enɛ tɔn bo na lɛ́ ɖu lè tɔn ɔ , mǐ ɖó na “ lɛkɔ wá aklunɔ gɔ́n , ” enɛ wɛ nyí ɖɔ mǐ na ɖó kancica mɛɖesunɔ tɔn ɖé xá ɛ ."
"hwenu e izlayɛli - ví lɛ ɖò gbetótló mɛ é ɔ , ye kpɔ́n lee jehovah wà nǔ xá ye gbɔn é ɖò gbigbɔ lixo ǎ ."
"é cí ɖɔ nùɖé cyɔn ayixa yetɔn kpo linlin yetɔn kpo jí , bɔ ayixa yetɔn lɛ́ syɛn ɖɔhun , bɔ ye sɔ́ ayi yetɔn ɖó lee ye na zán yeɖée kannu e ye jɛ sín ejipunu lɛ lɔ mɛ é dó nǔ agbaza tɔn lɛ kɛɖɛ sín akpáxwé gbɔn é wu . — ebl . 3 : 8 - 10 ."
5 . ( a ) mɛɖéekannuninɔ alɔkpa tɛ gbigbɔ jehovah tɔn ka nɔ na mɛ ? ( b ) nɛ̌ mǐ ka wà gbɔn bo tuùn ɖɔ kannumɔgbenu ninɔ ɖò agbaza lixo kún ɖó na vɔ́da nú mɛɖéekannuninɔ e jehovah na mǐ é ó ? ( c ) nùkanbyɔ tɛ lɛ mǐ ka ɖó na mɔ xósin na ?
5 mɛɖéekannuninɔ e cá kàn xá gbigbɔ jehovah tɔn é hugǎn kannumɔgbenu gigosin ɖò agbaza lixo .
"gbigbɔ jehovah tɔn nɔ zɔ́n bɔ è nɔ gosin kannumɔgbenu hwɛhuhu kpo kú kpo tɔn , bo nɔ zɔ́n bɔ è sɔ́ nɔ lɛ́ nyí kannumɔ nú sinsɛn nùvú kpo nùwalɔ tɔn lɛ kpo ǎ ; gǎndido gbɛtɔ́ tɔn ka sixu kpé enɛ wu gbeɖé ǎ . ( hlɔ ."
6 : 23 ; 8 : 2 ) mɛɖéekannuninɔ susunɔ tɛ ɖíe !
"mɛɖé sixu ɖu lè ɖěɖee mɛɖéekannuninɔ mɔhun nɔ hɛn wá lɛ é sín vivǐ , enyi é na bo tlɛ ɖò gankpa mɛ , alǒ , ɖò kannumɔgbenu ɔ nɛ ."
a sixu mɔ ye bo na sè bɔ ye na ɖò tan yetɔn kpi wɛ ɖò jw library jí .
"amɔ̌ , mǐ ɖó na lin nǔ kpɔ́n dó nùkanbyɔ elɔ lɛ jí : nɛ̌ mǐ ka sixu xlɛ́ ɖɔ mɛɖéekannuninɔ mǐtɔn xɔ akwɛ nú mǐ gbɔn ?"
etɛ mǐ ka sixu bló bo zán mɛɖéekannuninɔ mǐtɔn kpo nùnywɛ kpo ?
mɛðéekannuninɔ e mawu na mǐ é ni sù nukún mǐtɔn mɛ
nɛ̌ izlayɛli - ví lɛ ka xlɛ́ ɖɔ mɛɖéekannuninɔ e jehovah na ye é kún sù nukún yetɔn mɛ ó gbɔn ?
"6 nú mǐ mɔ lee nùnina ɖé xɔ akwɛ tawun sɔ é ɔ , é nɔ sísɛ́ mǐ , bɔ mǐ nɔ xlɛ́ mɛ e na nǔ ɔ mǐ é ɖɔ é sù nukún mǐtɔn mɛ ."
"mɛɖéekannuninɔ e jehovah na izlayɛli - ví lɛ , bo ɖè ye tɔ́n sín kannumɔgbenu ɖò ejipu é sù nukún yetɔn mɛ ǎ ."
"ye tɔ́n sín kannumɔgbenu b’ɛ na ɖó sun yɔywɛ ɖé gudo é ɔ , nùɖuɖu e ye ko nɔ ɖu ɖò ejipu lɛ é jɛ jlòjló ye jí , bɔ ye nɔ húnhún nǔɖɔ dó nǔ e jehovah nɔ na ye lɛ é wu , bo tlɛ jló na lɛkɔ yì ejipu ."
"dǒ nukún mɛ bo kpɔ́n , ‘ hweví , kɔnkɔ́nbu , ayǐkpɛn , mǎ , ayomása kpo áyo kpo ’ mya nukún nú ye hú mɛɖéekannuninɔ e mawu nugbǒ ɔ jehovah na ye , bɔ ye na sɛ̀n ɛ é ."
xomɛ e jehovah sìn dó togun tɔn é kpaca mɛ ɖebǔ ǎ . ( kɛ́n .
"11 : 5 , 6 , 10 ; 14 : 3 , 4 ) nùkplɔnmɛ ɖagbe ɖé wɛ enɛ nyí nú mǐ ."
"nɛ̌ mǐ ka sixu wà nǔ ɖokpo ɔ gbɔn ? 7 mɛsɛ́dó pɔlu dó wusyɛn lanmɛ nú klisanwun lɛ bǐ ɖɔ ye ni ma mɔ ɖɔ mɛɖéekannuninɔ e mawu nyɔ́ xomɛ , bo na ye gbɔn vǐ sunnu tɔn jezu klisu jí é ko nyí yetɔn bɔ xó fó ó ."
flín wubla kpo wuvɛ̌ kpo e mɛ pɔlu nɔ ɖò ayixa mɛ hwenu e é mɔ ɖɔ emi nyí kannumɔ nú hwɛhuhu kpo kú kpo é .
"amɔ̌ , é ɖɔ kpo nùsumɛnukúnmɛ kpo ɖɔ : “ mi ni kpa susu nú mawu gbɔn jezu klisu aklunɔ mǐtɔn jí . ”"
"é tinmɛ nú klisanwun hàtɔ́ tɔn lɛ ɖɔ : “ ðó [ gbigbɔ ] e nɔ na gbɛ̀ mɛ , ɖò bǔ e è ɖè xá klisu jezu ɔ mɛ ɔ sín sɛ́n hwlɛn mì ɖò sɛ́n e nɔ ɖè hwɛhuhu kpodo kú kpo xlɛ́ mì ɔ sí . ” ( hlɔ ."
"7 : 24 , 25 ; 8 : 2 ) kpɔ́ndéwú pɔlu tɔn xwixwedó na zɔ́n bɔ mǐ lɔ na lin gbeɖé ɖɔ kannumɔgbenu hwɛhuhu kpo kú kpo tɔn e jehovah ɖè mǐ sín é ko nyí mǐtɔn bɔ xó fó ǎ ."
"gbɛxixɔ ɔ zɔ́n bɔ mǐ sixu sɛ̀n mawu kpo ayixa mímɛ́ ɖé kpo , lobo mɔ awǎjijɛ nùjɔnǔ tɔn ɖò mɔ̌ wiwa mɛ . — ðɛh ."
"40 : 9 . nukɔnyiyi azɔ̌ axɔsuɖuto ɔ tɔn lɛ tɔn takúnmɛ zán mɛɖéekannuninɔ towe dó wɛ a ɖè à , alǒ , nǔ hwiɖesunɔ tɔn lɛ takúnmɛ ?"
( kpɔ́n akpáxwé 8 - 10 )
"8 , 9 . ( a ) akpá tɛ mɛsɛ́dó piyɛ́ɛ ka gbà nú mɛ dó mɛɖéekannuninɔ mɛtɔn zinzan wu ? ( b ) awovinú tɛ lɛ ka nɔ kpannukɔn mǐ ɖò égbé ?"
"8 gɔ́ nú nùsumɛnukúnmɛ ɖiɖexlɛ́ ɔ , mǐ ɖó na lɛ́ ɖò acéjí , bo na zán mɛɖéekannuninɔ mǐtɔn e xɔ akwɛ é nyì dò gbeɖé ǎ ."
"mɛsɛ́dó piyɛ́ɛ gb’akpá nú mǐ dó mɛɖéekannuninɔ mǐtɔn zinzan dó ba hwɛjijɔ , bo sú jlǒ agbaza tɔn mǐtɔn lɛ sín dò wu ."
akpágbánúmɛ enɛ flín nǔ e jɛ dó izlayɛli - ví lɛ wu ɖò gbetótló mɛ é we à cé ?
"awovinú ɖokpo ɔ sixu xá mǐ lɔ ɖò égbé , é tlɛ sixu lɛ́ syɛn hú mɔ̌ lɔ ."
"hwɛhwɛ wɛ ajɔ̌jlatɔ́ e bí lɛ é nɔ xlɛ́ mɛ ɖěɖee dɔn mɛ lɛ é , bɔ mɛ enɛ lɛ nɔ víví nu dó jla nǔ e mǐ ma ɖó hudo tɔn dóó ǎ lɛ é gègě ."
"kpɔ́n lee é bɔwǔ sɔ , bɔ mǐ na jɛ mɔ enɛ lɛ mɛ , bo zán mɛɖéekannuninɔ mǐtɔn nyì dò é !"
"9 wěɖexámɛ piyɛ́ɛ tɔn lɛ́ kúnkplá akpáxwé taji gbɛzán tɔn ɖevo lɛ , ɖi gbeta e kɔn mɛɖé wá dó wema kplɔnkplɔn kpo azɔ̌ kpo wu é ."
"ði kpɔ́ndéwú ɔ , è nɔ gbidi kɔ nú mɛ winnyawinnya lɛ tawun ɖò azɔ̌mɛ égbé , bonu ye ni tɛ́n kpɔ́n bo jɛxa bá yì kplɔnyiji - alavɔxwé nukúnɖeji lɛ ."
"è nɔ sísɛ́ ye bonu ye na ɖi ɖɔ kplɔnyiji - alavɔ yiyi na zɔ́n bɔ emi na mɔ azɔ̌ e kpé kwɛ , bo nyí azɔ̌ nukúnɖeji lɛ é ; bɔ hwɛhwɛ ɔ , è nɔ xlɛ́ kɛ́n lɛ , bo na dó xlɛ́ lee mɛ ɖěɖee ɖó kúnnuɖewema wemaxɔmɛ enɛ lɛ tɔn é yì nukɔn zɛ mɛ ɖěɖee fó wemaxɔmɛ linsinmɛ tɔn kɛɖɛ lɛ é wu gbɔn é ."
"enyi gbeta enɛ lɛ e sixu kúnkplá gbɛzán mɛtɔn tawun lɛ é wá kpannukɔn mɛ winnyawinnya lɛ ɔ , ye sixu mɔ ɖɔ nǔ enɛ lɛ bǐ dɔn mɛ tawun ."
etɛ mɛ winnyawinnya lɛ kpo mɛjitɔ́ yetɔn lɛ kpo ka ɖó na hɛn dó ayi mɛ ?
etɛ mǐ ka ɖó na hɛn dó ayi mɛ hwenu e mǐ ɖò mɛɖéekannuninɔ mǐtɔn zán dó wá gbeta mǐɖesunɔ tɔn lɛ kɔn wɛ é ?
"10 mɛɖé lɛ sixu lin ɖɔ , ɖó emiɖesunɔ sín xó wɛ gbeta enɛ lɛ kɔn wíwá nyí wutu ɔ , emi na zán mɛɖéekannuninɔ emitɔn , bo na wà nǔ e jló emi é , enyi ayixa emitɔn vɛ́ ko yí gbè na ɔ nɛ ."
"10 : 29 ) nugbǒ wɛ ɖɔ mǐ ɖò mǐɖée kannu bo na wá gbeta mǐɖesunɔ tɔn lɛ kɔn dó wemaxɔmɛ yiyi kpo azɔ̌ kpo wu , amɔ̌ , mǐ ɖó na lɛ́ flín ɖɔ mɛɖéekannuninɔ mǐtɔn ɖó dogbó , bɔ gbeta e kɔn mǐ nɔ wá lɛ é bǐ na jì nùɖé . hwɛjijɔ enɛ wu wɛ pɔlu tò ɖɔ xó elɔ lɛ hwɛ̌ : “ ‘ è na nǔ bǐ sín gbè . ’"
"nugbǒ wɛ ! é ka ɖò mɔ̌ có , nǔ lɛ bǐ wɛ ka nyɔ́ ǎ . ‘ è na nǔ lɛ bǐ sín gbè ’ ; é ɖò mɔ̌ có , nǔ lɛ bǐ wɛ nɔ wà ɖagbe ǎ . ” ( 1 kɔ ."
"10 : 23 ) é ɖò wɛn ɖɔ enɛ na d’alɔ mǐ bɔ mǐ na mɔ ɖɔ nǔ ɖevo lɛ tíìn bo hugǎn nǔjlomɛ mǐɖesunɔ tɔn lɛ flàflá tɔn , bɔ mǐ na lin nǔ kpɔ́n d’eji hwenu e é na byɔ ɖɔ mǐ ni zán mɛɖéekannuninɔ mǐtɔn ɖò akpáxwé gbɛzán tɔn mǐtɔn lɛ bǐ mɛ é ."
zǎn mɛðéekannuninɔ towe kpo nùnywɛ kpo dó sɛ̀n mawu
linlin tɛ wu è ka ɖè mǐ sín kannumɔgbenu ?
"11 ðò akpá e piyɛ́ɛ gbà nú mɛ dó mɛɖéekannuninɔ zinzan nyì dò wu é mɛ ɔ , é lɛ́ xlɛ́ linlin e wu é gb’akpá ɔ nú mɛ é ."
é dó wusyɛn lanmɛ nú mǐ ɖɔ mǐ ni zán mɛɖéekannuninɔ mǐtɔn “ mɛsɛntɔ́ mawu tɔn ɖɔhun . ”
"enɛ wu ɔ , linlin taji e wu jehovah gbɔn jezu jí , bo hwlɛn mǐ sín sɛ́n hwɛhuhu kpo kú kpo tɔn sí é wɛ nyí ɖɔ mǐ ni zán gbɛ̀ mɛ e zé éɖée jó bo nyí “ mɛsɛntɔ́ mawu tɔn ” é ɖɔhun ."
"12 ali ɖagbe hugǎn e nu mǐ na cyɔn alɔ mǐɖée jí ɖè bo ma na zán mɛɖéekannuninɔ mǐtɔn nyì dò , bo gbɔn mɔ̌ mɛ bo lɛ́vɔ huzu kannumɔ nú nǔ gbɛ̀ ɔ tɔn lɛ gbé nyinya kpo jlǒ tɔn lɛ kpo ǎ é wɛ nyí ɖɔ mǐ ni nya nǔ gbigbɔ tɔn lɛ gbé bǐ mlɛ́mlɛ́ ."
( ga . 5 : 16 ) mǐ ni kpɔ́n kpɔ́ndéwú nɔwée kpo xwédo tɔn kpo tɔn .
"amɔ̌ , ye lɔn bo dó ta jlǒ gbɛtɔ́ e lɛlɛ̌ dó ye lɛ é tɔn kpo nǔ e gbé ye nɔ nya lɛ é kpo mɛ ǎ ."
nɛ̌ ye ka kpéwú bo wà mɔ̌ gbɔn ?
"ye wá gbeta ɔ kɔn bo hɛn alɔnu yetɔn ján ɖò nǔ e jehovah zɔ́n ye lɛ é bǐ biblo kɔn , enɛ wɛ nyí ɖɔ ye na bló tɔjihun ɔ , xò nùɖuɖu e ye kpo kanlin lɛ kpo na ɖu é kplé , lobo gb’akpá nú mɛ ɖevo lɛ . “ nǔ e nɔwée wà ɔ nɛ ."
( bǐb .
nɔwée kpo xwédo tɔn kpo gán hwenu e è sú kún dó nú gbɛ̀ enɛ é . — ebl . 11 : 7 .
azɔ̌ tɛ è ka sɔ́ d’así nú jezu bɔ é lɔ wá sɔ́ d’así nú ahwanvu tɔn lɛ ?
13 etɛ jehovah ka zɔ́n mǐ ɖɔ mǐ ni bló égbé ?
"ðó mǐ nyí ahwanvu jezu tɔn lɛ wutu ɔ , è sɔ́ azɔ̌ e mawu zɔ́n mǐ é dó tuùn mǐ na ganji ."
"égbé ɔ , mawu gbɛ̀ elɔ tɔn kpó ɖò nukún va nú gègě gbɛtɔ́ lɛ tɔn wɛ , bɔ ye nɔ nyí kannumɔ nú sinsɛn , akwɛ kpo gbɛ̌ kplékplé lɛ kpo ."
"( 2 kɔ . 4 : 4 ) è jɔwu mǐ bɔ mǐ na xwedó kpɔ́ndéwú jezu tɔn bo d’alɔ gbɛtɔ́ lɛ , bonu ye na tuùn jehovah , mawu e nɔ na mɛɖéekannuninɔ mɛ é , lobo sɛ̀n ɛ ."
"( mat . 28 : 19 , 20 ) azɔ̌ enɛ bɔwǔ ǎ , é lɛ́ ɖó wuvɛ̌ gègě ."
"ðò tò ɖé lɛ mɛ ɔ , gbɛtɔ́ lɛ nɔ fɔ́n bo nɔ ɖò wɛn mǐtɔn gbɛ́ wɛ , mɛɖé lɛ tlɛ nɔ nylahun dó mǐ ."
nùkanbyɔ e mǐ mɛ ɖokpo ɖokpo ɖó na gbéjé kpɔ́n é wɛ nyí : ‘ un ka sixu zán mɛɖéekannuninɔ ce bo nɔ gudo nú axɔsuɖuto ɔ sín azɔ̌ ganji à ? ’
nɛ̌ togun jehovah tɔn ka nɔ wà nǔ gbɔn nú nǔ e kúnkplá wɛnɖagbejijlazɔ́ ɔ é ?
"14 enyi mǐ mɔ nú mɛ gègě mɔ nǔ jɛ wu ɖɔ azɔ̌ ɔ mya nukún tawun ɖò hwenu e mǐ ɖè dìn é , lobo nɔ zán gbɛzán e bɔkun é , bo na dó ɖ’alɔ ɖò sinsɛnzɔ́ hwebǐnu tɔn ɔ mɛ ɔ , é nɔ dó wusyɛn lanmɛ nú mɛ tawun . ( 1 kɔ ."
"9 : 19 , 23 ) mɛɖé lɛ nɔ wà sinsɛnzɔ́ ɖò fí e è ɖè nú agun yetɔn é ; mɛ ɖevo lɛ nɔ sɛ̀ tɛn yì fí e hudo sukpɔ́ ɖè é ."
"gbeɖiɖó lɛ xlɛ́ ɖɔ ɖò xwè atɔ́ɔ́n e wá yì lɛ é mɛ ɔ , kɛ́n gbexosin - alijitɔ́ hwebǐnu tɔn lɛ tɔn jɛji bo hugǎn 1 100 000 , enɛ xlɛ́ ɖɔ gbɔn gbɛ̀ ɔ bǐ mɛ ɔ , gbɛtɔ́ 250 000 jɛji byɔ gbexosin - alijitɔ́ hwebǐnu tɔn lɛ sín ahwan mɛ ."
kpɔ́n lè ɖagbe e mɛɖéekannuninɔ mɛtɔn zinzan kpo nùnywɛ kpo dó sɛ̀n jehovah nɔ hɛn wá lɛ é ! — ðɛh . 110 : 3 .
"15 etɛ ka d’alɔ nɔví sunnu kpo nɔví nyɔnu kpo enɛ lɛ , bɔ ye zán mɛɖéekannuninɔ yetɔn kpo nùnywɛ kpo ?"
"mǐ ni ɖɔ xó dó john kpo judith kpo , ee wà sinsɛnzɔ́ ɖò tò mɔkpan mɛ ɖò xwè 30 e wá yì lɛ é mɛ é jí ."
"ye flín ɖɔ hwenu e è bɛ́ wemaxɔmɛ sinsɛnzɔ́ gbexosin - alijitɔ́ tɔn ɖò 1977 é ɔ , nǔ e jí è nɔ tɛɖɛ̌ é wɛ nyí ɖɔ mɛ lɛ ni ɖó jlǒ bo na sɛ̀ tɛn , bo yì wà sinsɛnzɔ́ ɖò fí e hudo sukpɔ́ ɖè é ."
"john ɖɔ ɖɔ bo na dó sɔ́ ayi ɖó nǔ enɛ e gbé nya wɛ emi ɖè é jí ɔ , emi ɖyɔ azɔ̌ e emi nɔ wà é azɔn mɔkpan , bo na mɔ tɛn dó zán gbɛzán e bɔkun é ɖé ."
"gudo mɛ , hwenu e ye wá yì tò ɖevo mɛ é ɔ , ye mɔ ɖɔ ɖɛxixo sɛ́dó jehovah kpo wutu tɔn ginganjɛ kpo d’alɔ emi , bɔ emi ɖu ɖò wuvɛ̌ ɖé lɛ jí ; enɛ wɛ nyí gbè ɖevo kpinkplɔn , huzuhuzu sɔgbe xá aca yɔyɔ̌ ɖevo , kpo didɛ ɖò ninɔmɛ ayǐ mɛ tɔn e vɛwǔ é ɖé kpo nu ."
nɛ̌ sinsɛnzɔ́ e ye wà nú xwè tobutobu enɛ lɛ é ka wà ɖagbe nú ye gbɔn ?
john ɖɔ : “ un mɔ ɖɔ un sɔ́ nyiɖée bǐ jó nú azɔ̌ ɖagbe hugǎn e un tuùn é .
"jehovah huzu mɛ nùjɔnǔ tɔn ɖé nú mì hugǎn , bo cí lee tɔ́ wanyiyinɔ ɖé na cí é ɖɔhun nú mì ."
nɛ̌ mɛ e ninɔmɛ yetɔn ma zɔ́n bonu ye na wà sinsɛnzɔ́ nú táan gègě ǎ lɛ é afatɔ́n mɔkpan ka zán mɛɖéekannuninɔ yetɔn kpo nùnywɛ kpo gbɔn ?
"16 ninɔmɛ mɛ ɖevo lɛ tɔn gbɔn vo nú john kpo judith kpo tɔn , bɔ é nɔ zɔ́n bɔ táan klewun ɖé jɛn ye sixu wà sinsɛnzɔ́ hwebǐnu tɔn na ."
"é ɖò mɔ̌ có , mɛ gègě nɔ zán ali e hun nú ye bɔ ye na sɔ́ yeɖée jó , bo ɖ’alɔ ɖò xɔgbigbázɔ́ yɛhwexɔsuɖuto ɔ tɔn lɛ mɛ gbɔn gbɛ́ ɔ bǐ mɛ é é ."
"ði kpɔ́ndéwú ɔ , hwenu e è ɖò hɔnkàn gbɛ̀ ɔ tɔn mǐtɔn gbá wɛ ɖò warwick , new york é ɔ , nɔví sunnu kpo nɔví nyɔnu kpo 27 000 mɔ̌ wɛ d’alɔ ; mɛɖé lɛ wà azɔ̌ nú aklunɔzán gblamɛ wè yì jɛ xwè ɖokpo alǒ hú mɔ̌ , ɖò fí ɖebǔ e è ɖè azɔ̌ nú ye dó é ."
"mɛ gègě jó azɔ̌ yetɔn lɛ dó , bo na mɔ tɛn dó wà azɔ̌ ɖò finɛ ."
"kpɔ́ndéwú mɛɖéekannuninɔ e jehovah na mɛ é zinzan dó kpa susu n’i , bo lɛ́ sɔ́ ɛ sù tɔn enɛ jiwǔ tawun ."
sɔgudo jiwǔ tɛ ka ɖò te kpɔ́n mɛ ɖěɖee ɖò mɛɖéekannuninɔ e mawu na ye é zán wɛ dìn kpo nùnywɛ kpo lɛ é ?
"17 é sù nukún mǐtɔn mɛ tawun ɖɔ mǐ tuùn jehovah , bo sixu ɖu vivǐ mɛɖéekannuninɔ e sinsɛn - biblo nugbǒ ɔ nɔ na mɛ é tɔn ."
mi nú mǐ ni xlɛ́ ɖò gbeta e kɔn mǐ nɔ wá lɛ é mɛ ɖɔ mɛɖéekannuninɔ enɛ xɔ akwɛ nú mǐ .
"mǐ na zán mɛɖéekannuninɔ enɛ lee é jló mǐ gbɔn é , alǒ , zán nyì dò ǎ , é nyɔ́ wà ɔ , mǐ na zán ali e hun nú mǐ lɛ é bǐ dó sɛ̀n jehovah , lee é nyɔ́ bló gbɔn é bǐ ."
"nú mǐ wà mɔ̌ ɔ , mǐ sixu ɖó nukún ɖɔ mǐ na ɖu vivǐ nyɔna ɖěɖee sín akpá jehovah dó lɛ é tɔn hwenu e nǔɖɔɖ’ayǐ elɔ lɛ na wá jɛnu é : “ è na ɖè ye sín acɛ nùhɛngbletɔ́ e hɛn ye dó hɛn gantɔ́ na ɔ tɔn mɛ gbè ɖokpo , bɔ ye na ɖó mimǎ ɖò mɛɖéesijijɛ susunɔ e mawu ví lɛ ɖó ɔ mɛ . ” — hlɔ . 8 : 21 ."
sunnu agbanɖotananɔ lɛ emi — kpɔ́ndéwú timɔtée tɔn ni kplɔ́n nǔ mi
"ðò xwè e wá yì é mɛ gbɔn gbɛ̀ ɔ bǐ mɛ ɔ , sunnu afatɔ́n mɔkpan wɛ è sɔ́ bɔ ye nyí mɛxo agun tɔn kpo devizɔwatɔ́ sinsɛnzɔ́wiwa tɔn kpo ɖò kúnnuɖetɔ́ jehovah tɔn lɛ mɛ ."
"enyi a nyí ɖokpo ɖò nɔví sunnu vívɛ́ enɛ lɛ mɛ ɔ , é ɖò wɛn ɖɔ a nɔ jɛ awǎ ɖó wǔjɔmɛ sinsɛnzɔ́ tɔn towe yɔyɔ̌ enɛ wu ."
"amɔ̌ , ado kpɛɖé sixu ko lɛ́ hu we ."
"jason e nyí mɛxo agun tɔn winnyawinnya ɖé é ɖɔ : “ hwenu e un nyí mɛxo agun tɔn tlolo é ɔ , un mɔ ɖɔ azɔ̌ ce yɔyɔ̌ lɛ hugǎn mì . ”"
"mɔyizi kpo jelemíi kpo mɔ ɖɔ emi kún kpé nǔ wu ó , hwenu e jehovah zɔ́n azɔ̌ yɔyɔ̌ lɛ ye é ."
"( tín . 4 : 10 ; jel . 1 : 6 ) enyi nǔ nɔ cí mɔ̌ nú hwiɖesunɔ hǔn , nɛ̌ a ka sixu ɖu ɖ’eji , bo kpó ɖò nukɔn yì wɛ gbɔn ?"
mǐ ni lin tamɛ kpɔ́n dó kpɔ́ndéwú timɔtée ee nyí klisanwun ɖé é tɔn jí . — mɛ . 16 : 1 - 3 .
xwedó kpɔ́ndéwú timɔtée tɔn
"hwenu e pɔlu ɖɔ nú timɔtée ɖɔ é ni wá gɔ́ nú emi ɖò tomɛyiyi emitɔn mɛ é ɔ , xwè timɔtée tɔn sixu ko ɖò 16 jɛ 19 vlamɛ , alǒ , é sixu ko ɖó xwè 20 vɛlɛɛ ."
"ðó timɔtée nyí mɛ winnyawinnya ɖé wutu ɔ , é sixu ko nɔ ma ɖeji dó éɖée wu , bo sixu ko xò nǔ kpɔ́n ɖɔ emi ka sixu wà azɔ̌ yɔyɔ̌ enɛ à jí ."
"( 1 tim . 4 : 11 , 12 ; 2 tim . 1 : 1 , 2 , 7 ) é ɖò mɔ̌ có , ɖò xwè wǒ gudo ɔ , pɔlu ɖɔ nú agun e ɖò filipu é ɖɔ : “ un ɖò linlin wɛ ɖɔ zaanɖé dìn ɔ , un na sɛ́ timɔtée dó mi . . ."
"nǔ e ɖò hǔn mɛ nú mì lɛ ɔ , éɖokponɔ géé wɛ nɔ ɖɔ xá mì . ” — fili . 2 : 19 , 20 ."
etɛ ka zɔ́n bɔ timɔtée nyí mɛxo agun tɔn nukúnɖeji mɔhun ɖé ?
kpɔ́n nǔ e kpɔ́ndéwú tɔn sixu kplɔ́n we é ayizɛ́n .
nǔ mɛ lɛ tɔn nɔ ɖu ayi mɛ n’i tawun .
pɔlu ɖɔ nú nɔví ɖěɖee ɖò filipu lɛ é ɖɔ : “ lee nǔ na nɔ bo na nyɔ́ nú [ mi ] ɔ ɖò ayixa mɛ [ nú timɔtée ] titewungbe . ”
"( fili . 2 : 20 ) nugbǒ ɔ , nǔ mɛ lɛ tɔn nɔ ɖu ayi mɛ nú timɔtée ."
"ganjininɔ yetɔn ɖò gbigbɔ lixo nɔ ɖu ayi mɛ n’i tawun , bɔ é ɖò gbesisɔmɛ bo na zán éɖée dó ta yetɔn mɛ ."
ma lɔn bo cí mɔ̌tokuntɔ́ e mɔ̌toglintɛn lɛ bǐ yiyi dó ganmɛ nɔ ɖu ayi mɛ n’i tawun hú hǔndotɔ́ lɛ bíbɛ́ é ɖɔhun ó .
"william , ee nyí mɛxo agun tɔn e è nɔ sí é sín xwè 20 jɛji ɖíe é ɖé nɔ ɖè wě elɔ lɛ xá nɔví sunnu agbanɖotananɔ yɔyɔ̌ lɛ : “ yǐ wǎn nú nɔví lɛ ."
"sɔ́ ayi towe ɖó hudo yetɔn lɛ jí , ma sɔ́ ɖó akpáxwé e kàn nǔ lɛ tito ɖò agun ɔ mɛ é jí dín ó . ”"
é nɔ sɔ́ wɛnɖagbejijlazɔ́ ɔ ɖó tɛn nukɔntɔn ɔ mɛ .
"pɔlu sɔ́ kpɔ́ndéwú timɔtée tɔn kpé nú mɛ ɖevo lɛ tɔn , bo ɖɔ : “ mɛ ɖě lɛ bǐ ɔ , nǔ yeɖesunɔ tɔn lɛ jɛn nɔ mya nukún nú ye ; nǔ e nyí jezu klisu tɔn lɛ ɖě nɔ mya nukún nú ye ǎ . ”"
( fili . 2 : 21 ) hlɔma wɛ pɔlu ɖò wema ɔ wlan ɖè wɛ .
"é ɖ’ayi wu ɖɔ nɔví ɖěɖee ɖò finɛ lɛ é ɔ , nǔ yeɖesunɔ tɔn lɛ wɛ nɔ mya nukún nú ye hugǎn ."
ye nɔ zán yeɖée bǐ mlɛ́mlɛ́ ɖò gbigbɔ lixo ǎ .
"amɔ̌ , timɔtée ka ɖò mɔ̌ ǎ !"
"hwenu e ali lɛ hun n’i , bɔ é na bló bɔ wɛnɖagbe ɔ na yì nukɔn é ɔ , nǔwiwa tɔn cí ezayíi e ɖɔ xó elɔ é tɔn ɖɔhun : “ nyɛ na yì , sɛ́ mì dó . ” — eza . 6 : 8 ."
nɛ̌ a ka sixu bló bɔ nǔ hwiɖesunɔ tɔn lɛ kpo nǔ gbigbɔ tɔn lɛ kpo na nɔ jlɛ̌ jí gbɔn ?
"jɛ nukɔn hwɛ̌ ɔ , tuùn nǔ e ɖò taji lɛ é ."
pɔlu dó wusyɛn lanmɛ nú mɛ ɖɔ è ni “ mɔ dò nú nǔ e nyí nùjɔnǔ hugǎn lɛ é . ”
"( fili . 1 : 10 , nwt ) sɔ́ nǔ e ɖò taji nú mawu lɛ é dó ɖó nǔ e ɖò taji nú we lɛ é ."
"wegɔ ɔ , jǒ nǔ e ma ɖò dandan ǎ lɛ é dó ."
jǒ nǔ e nɔ yí hwenu kpo hlɔnhlɔn kpo lɛ é dó .
"pɔlu dó wusyɛn lanmɛ nú timɔtée ɖɔ : “ hɔn nú jlǒ nyanya e mɛ winnyawinnya lɛ nɔ ɖó lɛ , . . . ba nǔjlɔjlɔwiwa , nùɖiɖi , wanyiyi kpodo fífá kpo . ” — 2 tim . 2 : 22 ."
é nɔ w’azɔ̌ syɛnsyɛn ɖò sinsɛnzɔ́ mímɛ́ ɔ mɛ .
"pɔlu flín filipunu lɛ ɖɔ : “ mi tuùn ninɔmɛ timɔtée tɔn ; lee nyɛ kpo é kpo wà azɔ̌ vǐ kpo tɔ́ kpo ɖɔhun gbɔn , bo jla wɛnɖagbe ɔ , mi tuùn . ”"
( fili . 2 : 22 ) timɔtée nyí fɔnlínnɔ ǎ .
"é w’azɔ̌ xá pɔlu syɛnsyɛn , bɔ enɛ zɔ́n bɔ kancica wanyiyi tɔn e ɖò ye tɛntin é lɛ́ syɛn d’eji ."
"azɔ̌ enɛ nɔ hɛn awǎjijɛ wá tawun , bo sixu zɔ́n bɔ mǐ sɛkpɔ nɔví sunnu kpo nɔví nyɔnu mǐtɔn lɛ kpo ."
"enɛ wu ɔ , “ nɔ ɖó nǔ gègě hwebǐnu bo na wà ɖò aklunɔ sín azɔ̌ ɔ mɛ , ” enɛ ni nyí nǔ e gbé a na nya é . — 1 kɔ . 15 : 58 , nwt ."
é nɔ zán nǔ e é kplɔ́n lɛ é .
"pɔlu wlan sɛ́dó timɔtée ɖɔ : “ a ko xwedó nǔ elɔ lɛ télélé : nùkplɔnmɛ ce , gbɛzinzan ce , linlin ce , nùɖiɖi ce , suúluɖiɖo ce , wanyiyi ce , didɛ ɖò nǔ nu ce . ” ( 2 tim . 3 : 10 , nwt ) ðó timɔtée nɔ zán nǔ e é kplɔ́n lɛ é wu ɔ , é jɛxa bɔ è sɔ́ azɔ̌ ɖaxó lɛ d’así n’i . — 1 kɔ . 4 : 17 ."
a ka ɖó wěɖexámɛtɔ́ ɖé ɖò gbigbɔ lixo à ?
"enyi a ma ko ɖó ǎ hǔn , etɛwu a ma ka na ba mɛ mɔhun ɖé ǎ ?"
"tom e nyí mɛxo agun tɔn nú xwè gègě é flín ɖɔ : “ nǔ ce ɖu ayi mɛ nú mɛxo agun tɔn e ko mɔ nǔ kpɔ́n é ɖé , bɔ é lɛ́ kplɔ́n nǔ ɖagbeɖagbe lɛ mì ."
"hwɛhwɛ wɛ un nɔ byɔ ɛ ɖɔ é ni ɖè wě xá mì , bɔ un nɔ zán wěɖexámɛ tɔn lɛ ."
enɛ yawu zɔ́n bɔ un sɔnǔ nú jiɖiɖe . ”
éɖesunɔ nɔ ɖò nǔ kplɔ́n wɛ .
"pɔlu dó wusyɛn lanmɛ nú timɔtée ɖɔ : “ kplɔ́n hwiɖée dó xɛsi ɖi nú mawu lɔ jí . ” ( 1 tim . 4 : 7 ) lɔnyiji - fɔnkan yihundatɔ́ ɖé sixu ɖó nùkplɔnmɛtɔ́ ɖé , amɔ̌ , éɖesunɔ ɖó na nɔ lɛ́vɔ kplɔ́n éɖée ."
"pɔlu dó wusyɛn lanmɛ nú timɔtée ɖɔ : “ ðǒkan dó mawuxó xixa ɖò agun mɛ , kpodo mawuxóɖiɖɔ kpo wu , bo lɛ́ ɖókan dó nùkplɔnmɛ wu . . . ."
"kpé nukún dó nǔ enɛ lɛ wu , lobo sɔ́ hwiɖée bǐ jó nú nǔ enɛ lɛ , bonu mɛ bǐ na mɔ nǔ jɛ nukɔnyiyi towe wu . ” — 1 tim . 4 : 13 - 15 ."
hwiɖesunɔ ɖó na kpó ɖò azɔ̌ wà ɖò nǔwukpikpé towe lɛ wu wɛ .
nyǐ nùkplɔntɔ́ ɖagbe bo nɔ tɛ́n kpɔ́n bo nɔ tuùn alixlɛ́mɛ gudogudo tɔn é tutoblonunu ɔ na lɛ é .
"gɔ́ na ɔ , ma ɖeji dó hwiɖée wu dín , vlafo bo lin ɖɔ emi tuùn nǔ gègě , bo na bo ma tlɛ ba dò nú nǔ ǎ ɔ , emi sixu ɖeɖɛ ninɔmɛ ɖebǔ ó ."
"ee a na ɖò kpɔ́ndéwú timɔtée tɔn xwedó wɛ é ɔ , “ hɛn ayixa dó hwiɖée wu , bo hɛn ayixa dó nǔ e kplɔ́n mɛ wɛ a ɖè ɔ wu . ” — 1 tim . 4 : 16 ."
é nɔ ganjɛ gbigbɔ jehovah tɔn wu .
"hwenu e pɔlu ɖò tamɛ lin dó sinsɛnzɔ́ timɔtée tɔn jí wɛ é ɔ , é flín i ɖɔ : “ [ gbigbɔ ] e ɖò mǐ mɛ ɔ ni d’alɔ we , bonu a ni hɛn nùkplɔnmɛ titewungbe e è sɔ́ dó así nú we lɛ . ” ( 2 tim . 1 : 14 ) bonu timɔtée na kpéwú bo cyɔn alɔ sinsɛnzɔ́ tɔn jí ɔ , é ɖó na ganjɛ gbigbɔ mawu tɔn wu ."
donald ee ko nyí mɛxo agun tɔn nú xwè gègě é ɖó ayi wu ɖɔ : “ agbanɖotananɔ lɛ ɖó na lébe nú kancica e ɖò ye kpo mawu kpo tɛntin é .
mɛ ɖěɖee nɔ wà mɔ̌ lɛ é na ‘ ɖò hlɔnhlɔn mɔ dó hlɔnhlɔn jí wɛ . ’
"enyi ye nɔ xoɖɛ , bo byɔ gbigbɔ mawu tɔn , lobo tɛ́n kpɔ́n bo ɖó sínsɛ́n tɔn ɔ , ye na wá nyí nyɔna nùjɔnǔ tɔn ɖé nú nɔví yetɔn lɛ . ” — ðɛh . 84 : 8 ; 1 pi . 4 : 11 ."
wlǐbò nú wǔjɔmɛ towe
"jason e xó mǐ ɖɔ ɖò bǐbɛ̌mɛ é ɖɔ : “ sín hwenu e un nyí mɛxo agun tɔn é ɔ , un ko kplɔ́n nǔ gègě , bɔ jiɖiɖe ce lɛ́vɔ jɛji ."
"dìn ɔ , un nɔ ɖu vivǐ azɔ̌ ce tɔn tawun , bo nɔ kpɔ́n dó mɔ wǔjɔmɛ jiwǔ ɖé ! ”"
sɔ́ kpɔ́ndéwú timɔtée tɔn xwixwedó dó ɖó nǔ e gbé a na nya é .
"enɛ ɔ , hwi lɔ na nyí nyɔna ɖé nú togun mawu tɔn ."
"etɛwu è ma ka na gbè ɖɔ è ni sɔ́ wema alǒ video kúnnuɖetɔ́ jehovah tɔn lɛ tɔn lɛ ɖó tɛn ɛntɛnɛti tɔn mɛɖesunɔ tɔn ɖé jí , alǒ , tɛn ɛntɛnɛti tɔn e jí è nɔ zun xɔ́ntɔn ɖè lɛ é jí ǎ ?"
"amɔ̌ , mɔ̌ biblo t’afɔ sɛ́n e ɖɔ nǔ dó tɛn ɛntɛnɛti tɔn mǐtɔn lɛ zinzan wu lɛ é * jí , bo ko hɛn tagba syɛnsyɛn lɛ wá ."
"lee sɛ́n enɛ lɛ xlɛ́ gbɔn céɖécéɖé é ɔ , è na gbè mɛɖebǔ bonu é na “ sɔ́ nǔ e ɖò tɛn ɛntɛnɛti tɔn elɔ jí é ɖě ɖó . . ."
"( tɛn ɛntɛnɛti tɔn e jí è nɔ má nǔ gbɔn é , tɛn ɛntɛnɛti tɔn e jí è nɔ zun xɔ́ntɔn ɖè lɛ é , alǒ tɛn ɛntɛnɛti tɔn ɖebǔ ) ” jí ǎ ."
etɛwu sɛ́n mɔhun lɛ ka ɖò dandan ?
mɛɖebǔ sixu sɔ́ wema alǒ video mǐtɔn e jí acɛ nǔ nɔ ɔ tɔn ɖè lɛ é ɖó tɛn ɛntɛnɛti tɔn ɖevo jí ǎ
nǔ e ɖò tɛn ɛntɛnɛti tɔn mǐtɔn jí lɛ é bǐ jí wɛ acɛ nǔ nɔ ɔ tɔn ɖè .
linlin e wu ye sɔnǔ nú tɛn ɛntɛnɛti tɔn enɛ lɛ é wɛ nyí ɖɔ ye na bló bɔ nǔxatɔ́ lɛ na xò nǔ kpɔ́n . ( ðɛh .
"26 : 4 ; nùx . 22 : 5 ) mɛ ɖevo lɛ ko zán nǔ e ɖò wema mǐtɔn lɛ mɛ lɛ é , alǒ , wuntun jw.org tɔn mǐtɔn dó jla ajɔ̌ na , bo lɛ́ sɔ́ ɖó nǔ e ye jló na sà lɛ é jí alǒ tuto ɔdinatɛ́ɛ jí tɔn kabǐ tablɛti jí tɔn lɛ jí ."
"enyi mǐ sɔ́ acɛ nǔ nɔ ɔ tɔn kpo wuntun mǐtɔn kpo ɖó nǔ mǐtɔn lɛ jí ɔ , mǐ nɔ ɖó nǔ e jí mǐ na zɔ́n dó ɖò sɛ́n linu dó sú ali dó nǔ zinzan nyì dò mɔhun é ."
"( nùx . 27 : 12 ) amɔ̌ , enyi mǐ na tɛn mɛ lɛ , kaka jɛ nɔví mǐtɔn lɛ jí bonu ye sɔ́ nǔ e ɖò tɛn ɛntɛnɛti tɔn mǐtɔn jí lɛ é ɖó tɛn ɛntɛnɛti tɔn ɖevo lɛ jí , alǒ zán wuntun jw.org tɔn dó sà nǔ na ɔ , hwɛɖɔxɔsa lɛ sixu gbɛ́ ɖɔ emi kún na nɔ gudo nú gǎn e dó wɛ mǐ ɖè , bo na sú ali dó gbeklanxamɛtɔ́ lɛ kpo ajɔxwé lɛ kpo é ó ."
nǔ mǐtɔn lɛ yíyí ɖò tɛn ɛntɛnɛti tɔn ɖevo jí zɛ jw.org wu sixu nyí awovinú ɖé .
"“ [ deví ] gbejinɔtɔ́ , ayiɖotenanɔ ” ɔ kɛɖɛ wɛ jehovah sɔ́ azɔ̌ nǔsisɔ nú nùɖuɖu gbigbɔ tɔn ɔ d’alɔ mɛ na ."
"( mat . 24 : 45 ) tɛn ɛntɛnɛti tɔn deví enɛ tɔn ɖěɖee sɛ́n tuùn lɛ é kɛɖɛ wɛ é nɔ zán dó ɖè nùɖuɖu gbigbɔ tɔn lɛ tɔ́n — www.jw.org , tv.jw.org , kpo wol.jw.org kpo ."
"tuto ɔdinatɛ́ɛ jí tɔn alǒ tablɛti jí tɔn atɔn géé wɛ mǐ ɖó , ye wɛ nyí — jw language ® , jw library ® , kpo jw library sign language ® kpo ."
"mǐ sixu ɖeji ɖɔ tuto enɛ lɛ kún na jla ajɔ̌ ó , gbɛ̀ satáan tɔn ka na lɛ́ hɛn ye blí ǎ ."
"enyi nùɖuɖu gbigbɔ tɔn gbɔn ali ɖevo nu bo wá ɔ , ganjɛwu ɖebǔ ɖè ɖɔ è kún huzu ada na alǒ hɛn blí ó ǎ . — ðɛh . 18 : 27 ; 19 : 9 ."
"gɔ́ na ɔ , wema mǐtɔn lɛ alǒ video mǐtɔn lɛ sísɔ́ ɖó tɛn ɛntɛnɛti tɔn ɖěɖee nɔ na tɛn , bɔ è nɔ ɖɔ nǔ e è lin é jí nɔ zɔ́n bɔ gǔfɔndómawujitɔ́ lɛ kpo xómɔɖɔdónǔwutɔ́ ɖevo lɛ kpo nɔ ɖɔ xó e na zɔ́n , bɔ è ma na ɖeji dó tutoblonunu jehovah tɔn wu ǎ lɛ é ."
"è ko dɔn nɔví mǐtɔn ɖé lɛ dó xóɖɔɖókpɔ́ ɛntɛnɛti jí tɔn lɛ mɛ , bɔ enɛ ko zɔ́n bɔ mɛ lɛ mɔ xó ɖɔ dó nyikɔ jehovah tɔn wu d’eji ."
"( 2 tim . 2 : 23 - 25 ; 1 tim . 6 : 3 - 5 ) è lɛ́vɔ ɖó ayi wu ɖɔ è hun kɔ́ntu masɔgbe ɖé lɛ ɖó tɛn ɛntɛnɛti tɔn e jí è nɔ zun xɔ́ntɔn ɖè é kpo tɛn ɛntɛnɛti tɔn masɔgbe lɛ kpo dó tutoblonunu ɔ , hagbɛ̌ alixlɛ́mɛtɔ́ ɔ kpo mɛ e ɖ’emɛ lɛ é kpo takúnmɛ ."
"amɔ̌ , mɛ e ɖò hagbɛ̌ alixlɛ́mɛtɔ́ ɔ mɛ lɛ é ɖě ɖó tɛn ɛntɛnɛti tɔn yeɖesunɔ tɔn , alǒ , ye ɖě ɖò tɛn ɛntɛnɛti tɔn e jí è nɔ zun xɔ́ntɔn ɖè lɛ é jí ǎ ."
ali xíxlɛ́ mɛ lɛ yì jw.org jí na d’alɔ bɔ “ wɛnɖagbe ” ɔ na gbakpé .
"( mat . 24 : 14 ) nǔ e nɔ tɔ́n ɖò tɛn ɛntɛnɛti tɔn mǐtɔn jí bɔ mǐ nɔ zán ɖò sinsɛnzɔ́ mǐtɔn mɛ lɛ é ɔ , è nɔ ɖò vìvɔ́ jlaɖó wɛ hwebǐnu ."
mǐ jló ɖɔ mɛ lɛ bǐ ni ɖu lè yetɔn .
"enɛ wu ɔ , lee sɛ́n e ðɔ nǔ dó zinzan tɔn wu lɛ é xlɛ́ gbɔn é ɔ , a sixu sɛ́ wema mǐtɔn ɖé dó mɛɖé gbɔn ɛntɛnɛti jí , alǒ , sɛ́ fí e è na gbɔn bo mɔ wema ɔ ɖò jw.org jí é dó mɛ ɔ ."
"nú mǐ xlɛ́ ali jlǒɖotɔ́ lɛ yì tɛn ɛntɛnɛti tɔn mǐtɔn ɖěɖee sɛ́n tuùn lɛ é jí ɔ , ali xlɛ́ ye wɛ mǐ ɖè yì nùɖuɖu gbigbɔ tɔn sín jɔtɛn nugbǒ ɔ kɔn nɛ , enɛ wɛ nyí “ [ deví ] gbejinɔtɔ́ , ayiɖotenanɔ ” ɔ ."
"è sixu mɔ fí e è na gbɔn bo yì sɛ́n e ðɔ nǔ dó zinzan tɔn wu lɛ é jí é ɖò akpáxwé bǐbɛ̌mɛ tɔn jw.org tɔn sín dò , bɔ sɛ́n enɛ lɛ kúnkplá nǔ e ɖò tɛn ɛntɛnɛti tɔn mǐtɔn jí lɛ é bǐ ."
avril 2018
xota nùkplɔnkplɔn tɔn lɛ nú : 4 juin – 8 juillet 2018
kirghizstan
5 235
4 653
mɛ nabi e wá flǐn é ( 2017 )
10 067
"wà nǔ jehovah , mawu e nɔ dó wusyɛn lanmɛ nú mɛ é ðɔhun"
"‘ mi nú mǐ na kpa mawu . . . e nɔ dó wusyɛn lanmɛ nú mǐ , ɖò wuvɛ̌ e mǐ nɔ mɔ lɛ bǐ mɛ é . ’ — 2 kɔ ."
"1 : 3 , 4 ."
"han lɛ : 7 , 3"
nɛ̌ jehovah ka ko xlɛ́ ɖɔ emi nyí mawu e nɔ dó wusyɛn lanmɛ nú mɛ é ɖé gbɔn ?
nɛ̌ jezu ɖesu ka xlɛ́ ɖɔ emi nɔ dó wusyɛn lanmɛ nú mɛ gbɔn ?
wusyɛn tɛ jehovah ka dó lanmɛ nú mɛ ɖò gǔfínfɔ́n edɛni mɛ tɔn hwenu ?
"sín hwenu e gbɛtɔ́ lɛ huzu hwɛhutɔ́ é ɔ , jehovah xlɛ́ ɖɔ emi nyí mawu e nɔ dó wusyɛn lanmɛ nú mɛ é ."
"tlolo ɖò gǔfínfɔ́n edɛni mɛ tɔn gudo ɔ , é wà nùɖé dó na hwɛjijɔ kúnkan adamu tɔn sɔgudo tɔn lɛ ɖɔ ye ni kpankɔ́n ."
nukúnɖiɖo lɛ́ ɖè nú gbɛtɔ́ lɛ .
"enyi gbɛtɔ́ lɛ mɔ nǔ jɛ nǔɖɔɖ’ayǐ sín akpá e è wlan dó bǐbɛ̌mɛ 3 : 15 mɛ é mɛ tlolo ɔ , é na na nukúnɖiɖo ye ɖɔ è na wá sú kún dó nú “ dan xóxó ” e nyí satáan awovi é kpo nǔwiwa tɔn nyanya lɛ kpo . — nǔɖe . 12 : 9 ; 1 jaan 3 : 8 ."
jehovah dó wusyɛn lanmɛ nú mɛsɛntɔ́ tɔn hwexónu tɔn lɛ
nɛ̌ jehovah ka dó wusyɛn lanmɛ nú nɔwée gbɔn ?
"2 mɛsɛntɔ́ jehovah tɔn nɔwée nɔ gbɛ̀ ɖò mɛ e ma nɔ ɖó sísí nú mawu ǎ lɛ é tɛntin , bɔ é kpo xwédo tɔn kpo kɛɖɛ wɛ nyí mɛ e nɔ sɛ̀n jehovah é ."
"dakaxixo kpo nùblibliwiwa kpo e gbakpé , bo lɛlɛ̌ dó ye é sixu zɔ́n bɔ awakanmɛ kú nɔwée . ( bǐb ."
"6 : 4 , 5 , 11 ; ju . 6 ) amɔ̌ , jehovah ɖɔ xó ɖé n’i b’ɛ mɔ wusyɛn dó lanmɛ nú mɛ e sín hudo é ɖó , bo na kpó ɖò gǎn dó wɛ , bo na “ yì xá mawu ” é ."
"( bǐb . 6 : 9 ) jehovah ɖɔ nú nɔwée ɖɔ emi na vɔ gbɛ̀ nyanya enɛ , lobo lɛ́ ɖɔ nǔ e é ɖó na wà bonu xwédo tɔn na gán é n’i . ( bǐb ."
6 : 13 - 18 ) jehovah xlɛ́ nɔwée ɖɔ emi nyí mawu e nɔ dó wusyɛn lanmɛ nú mɛ é .
wusyɛn tɛ è ka dó lanmɛ nú jozuwée ?
"3 nukɔnmɛ ɔ , è zɔ́n azɔ̌ dó xɛsi ɖé jozuwée , ɖɔ é ni kplá togun mawu tɔn sɔ́ yì akpádídó yikúngban ɔ jí ."
enɛ byɔ ɖɔ é ni ɖu ɖò ahwangɔnu hlɔnhlɔnnɔ akɔta lɛ tɔn ɖěɖee ɖò ayǐ ɔ jí lɛ é jí .
"jozuwée ɖó hwɛjijɔ gègě , bo na dó ɖi xɛsi ."
jehovah tuùn mɔ̌ wɛ zɔ́n bɔ é ɖɔ nú mɔyizi ɖɔ é ni vɔ́ jiɖiɖe na jozuwée .
"mawu ɖɔ : “ ðɔ xó e a ɖó ɔ nú jozuwée , bo dó wusyɛn lanmɛ n’i , bo na ɛ akɔnkpinkpan , ɖó é wɛ ɖò togun ɔ nukɔn na nɔ wɛ , bɔ ye na dó asá judɛ́ɛn tɔ̀ ɔ , bɔ é na yí tò e a na mɔ sɛ́dó ɔ nú ye , bɔ é na nyí yetɔn . ” ( sɛ́n ."
"3 : 28 ) cobonu jozuwée na jɛ azɔ̌ jí ɔ , jehovah dó wusyɛn lanmɛ n’i , bo ɖɔ : ‘ un ɖɔ nú we ɖɔ hwi ni kpan akɔ́n bo dó gǎn , ma wɔn ó ."
"ma ɖi xɛsi ó , ma lɔn nú awakanmɛ ni kú we ó , ɖó nyɛ jehovah , mawu towe ɔ , un ɖò kpɔ́ xá we ɖò fí e a na gbɔn lɛ bǐ . ’"
"( joz . 1 : 1 , 9 ) wusyɛn dó lanmɛ nú mɛ e vɔ́ jiɖe na mɛ é tɛ ɖíe !"
"4 , 5 . ( a ) wusyɛn tɛ jehovah ka dó lanmɛ nú togun tɔn hwexónu tɔn ɔ ? ( b ) nɛ̌ jehovah ka dó wusyɛn lanmɛ nú vǐ tɔn gbɔn ?"
"4 é nyí mɛ ɖokpo ɖokpo kpowun wɛ jehovah nɔ dó wusyɛn lanmɛ na ǎ , loɔ , é nɔ lɛ́ ɖɔ xó wusyɛn dó lanmɛ nú mɛ tɔn lɛ nú togun tɔn blebu ."
"xógbe nǔɖɔɖ’ayǐ tɔn elɔ e jehovah dó é na ko dó gbɔ nú jwifu e ɖò kannumɔgbenu ɖò babilɔnu lɛ é , é ɖɔ : “ ma ɖi xɛsi ó , ɖó un ɖò kpɔ́ xá we ."
"( eza . 41 : 10 ) klisanwun nukɔntɔn lɛ ɖó jiɖiɖe ɖokpo ɔ , mɔ̌ jɛn é nyí nú togun mawu tɔn égbé tɔn . — xà 2 kɔlɛntinu lɛ 1 : 3 , 4 ."
5 jezu ɖesunɔ mɔ wusyɛn dó lanmɛ nú mɛ sín tɔ́ tɔn gɔ́n .
"ðò baptɛm tɔn hwenu ɔ , é sè gbè ɖé gosin jixwé ɖɔ : “ vǐ ce vívɛ́ná wɛ mɛ elɔ nyí ; xomɛ nɔ hun mì dó wutu tɔn tlala . ”"
( mat . 3 : 17 ) kpɔ́n lee xógbe enɛ lɛ na ko na hlɔnhlɔn jezu ɖò sinsɛnzɔ́ tɔn ayikúngban jí tɔn ɔ mɛ sɔ́ é !
jezu dó wusyɛn lanmɛ nú mɛ
nɛ̌ lǒ e kúnkplá sikágankwɛ lɛ é ka dó wusyɛn lanmɛ nú mɛ gbɔn ?
6 jezu xwedó kpɔ́ndéwú tɔ́ tɔn tɔn .
"ðò lǒ e é dó dó sikágankwɛ lɛ wu , hwenu e é ɖò nǔɖɔɖ’ayǐ tɔn e kúnkplá gbɛ̀ elɔ sín vivɔnu é ɖɔ wɛ é mɛ ɔ , é dó wusyɛn lanmɛ nú mɛ ɖɔ è ni nɔ gbeji ."
gǎn ɔ zán xógbe elɔ lɛ dó wlí yɛ̌yi nú mɛsɛntɔ́ tɔn gbejinɔtɔ́ lɛ ɖokpo ɖokpo : “ a wà nǔ ɖó ganji ; mɛsɛntɔ́ ɖagbe gbejinɔtɔ́ wɛ nú we .
"un sɔ́ we ɖó nǔ kpɛɖé nu , bɔ a bló ɖó ganji ; dìn ɔ , un na sɔ́ we ɖó nǔ gègě nu ."
"( mat . 25 : 21 , 23 ) kpɔ́n lee enɛ dó wusyɛn lanmɛ nú mɛ ɖɔ è ni kpó ɖò jehovah sɛ̀n wɛ kpo gbejininɔ kpo sɔ́ é !"
wusyɛn tɛ jezu ka dó lanmɛ nú mɛsɛ́dó tɔn lɛ ? wusyɛn tɛ é ka dó lanmɛ nú piyɛ́ɛ ɖó vo ?
"7 hwɛhwɛ ɔ , mɛsɛ́dó jezu tɔn lɛ nɔ dɔn nǔ dó mɛ e na nyí nǔɖaxó ɖò ye tɛntin é wu , amɔ̌ , jezu ka nɔ ɖó suúlu , bo nɔ dó wusyɛn lanmɛ nú ye ɖɔ ye ni sɔ́ yeɖée hwe , bo huzu mɛsɛntɔ́ , é ni ma nyí gǎn ó ."
( luk . 22 : 24 - 26 ) azɔn gègě wɛ piyɛ́ɛ flú jezu .
"( mat . 16 : 21 - 23 ; 26 : 31 - 35 , 75 ) jezu ka gbɛ́ piyɛ́ɛ ǎ , é nyɔ́ wà ɔ , é dó wusyɛn lanmɛ n’i , bo tlɛ lɛ́ zɔ́n azɔ̌ ɛ ɖɔ é ni dó wusyɛn lanmɛ nú nɔví tɔn lɛ . — jaan 21 : 16 ."
wusyɛn e è dó lanmɛ nú mɛ ðò hwexónu lɛ é
"8 cobonu vǐ jehovah tɔn tlɛ na wá ayikúngban jí , lobo na sɔ́ kpɔ́ndéwú maɖóblɔ̌ ɖé ɖ’ayǐ dó lee è na dó wusyɛn lanmɛ nú mɛ gbɔn é wu ɔ , mɛsɛntɔ́ jehovah tɔn lɛ tuùn ɖɔ è ɖó na dó wusyɛn lanmɛ nú mɛ ."
"hwenu e asilíinu lɛ gblɔ́n adǎn nú ezekiyasi é ɔ , é kplé ahwangán lɛ kpo togun judáa tɔn kpo , bo dó wusyɛn lanmɛ nú ye ."
“ xó enɛ e judáa xɔsu ezekiyasi ɖɔ ɔ dó wusyɛn lanmɛ nú togun ɔ . ” — xà 2 tan 32 : 6 - 8 .
9 jɔbu ɖò hudo gbɔdónúmɛ tɔn mɛ cobo ka kplɔ́n nùɖé “ gbɔdónúmɛtɔ́ ” tɔn atɔn “ e nɔ dó akpɔ̀ nú mɛ ” é dó wusyɛn didó lanmɛ nú mɛ wu .
"é ɖɔ nú ye ɖɔ enyi emi ɖò tɛn yetɔn mɛ wɛ ɔ , emi ‘ na ko ɖɔ xó dó dó wusyɛn lanmɛ nú ye , emi na ɖò xó ɖɔ nú ye wɛ kaka , bɔ wuvɛ̌ e mɔ wɛ ye ɖè ɔ na ɖekpo . ’ ( jɔb ."
"16 : 1 - 5 ) nukɔnmɛ ɔ , elihu kpo jehovah ɖesunɔ kpo dó wusyɛn lanmɛ nú jɔbu . — jɔb . 33 : 24 , 25 ; 36 : 1 , 11 ; 42 : 7 , 10 ."
"10 , 11 . ( a ) etɛwu vǐ nyɔnu jɛfutée tɔn ka ɖó hudo wusyɛn dó lanmɛ nú mɛ tɔn ? ( b ) mɛ̌ mɛ̌ e ka jɛxa wusyɛn dó lanmɛ nú mɛ mɔhun ɖò égbé ?"
10 vǐ nyɔnu jɛfutée tɔn nyí mɛ ɖevo e ɖó hudo wusyɛn dó lanmɛ nú mɛ tɔn ɖò hwexónu é .
"cobonu hwɛɖɔtɔ́ jɛfutée na yì fun ahwan xá amumɔ́ɔ ví lɛ ɔ , é d’akpá ɖɔ enyi jehovah na emi ɖuɖeji ɔ , mɛ nukɔntɔn e na tɔ́n wá kpé emi ɖò ahwan ɔ gudo é ɔ , emi na zé è jó , bɔ é na wà sinsɛnzɔ́ nú jehovah ɖò fí mímɛ́ ɔ ."
nǔ e jɛ é wɛ nyí ɖɔ vǐ nyɔnu tɔn e nyí vǐɖokponɔ tɔn é wɛ wá kpé è bo na jɛ ɖuɖeji sín awǎ ɔ xá ɛ .
ayi jɛfutée tɔn gbado .
"amɔ̌ , é ɖè akpá tɔn , bo sɛ́ vǐ nyɔnu tɔn e ɖò alɔji é dó silóo , bonu é na yì wà sinsɛnzɔ́ ɖò goxɔ ɔ mɛ nú gbɛhwenu tɔn e kpò é bǐ . — hwɛ ."
"11 : 30 - 35 . 11 é ɖò mɔ̌ có , é vɛwǔ nú jɛfutée tawun , é sixu ko lɛ́ vɛwǔ nú vǐ nyɔnu tɔn e ɖò gbesisɔmɛ bo na wà nǔ sɔgbe xá gbeta e kɔn tɔ́ tɔn wá é é hugǎn . ( hwɛ ."
"11 : 36 , 37 ) é jó acɛ e é ɖó bo na wlí alɔ , jì vǐ , lobo bló bɔ nyikɔ xwédo ɔ tɔn kpo gǔ xwédo ɔ tɔn kpo na kpó ɖò te é dó ."
"enɛ wu ɔ , é ɖó hudo gbɔdónúmɛ kpo wusyɛn dó lanmɛ nú mɛ kpo tɔn tawun ."
"tan biblu tɔn ɔ ɖɔ : ‘ è ɖó walɔ enɛ ɔ ayǐ ɖò izlayɛli . bɔ xwewu xwewu tɛgbɛ ɔ , izlayɛli nyɔnu lɛ nɔ yì kpa vǐ nyɔnu jɛfutée , galadinu ɔ tɔn xɔ azǎn ɛnɛ . ’ ( hwɛ ."
"11 : 39 , 40 ) é jɛxa ɖɔ è ni kpa klisanwun ɖěɖee ma wlí alɔ ǎ , bo nɔ zán tlɛnmɛninɔ yetɔn dó sɔ́ ayi ɖó “ aklunɔ sín nǔ lɛ ” jí hugǎn é , bo lɛ́ dó wusyɛn lanmɛ nú ye à cé ? — 1 kɔ . 7 : 32 - 35 ."
mɛsɛ́dó lɛ dó wusyɛn lanmɛ nú nɔví yetɔn lɛ
"12 ðò zǎn e jɛ nukɔn nú kú jezu tɔn é mɛ ɔ , é ɖɔ nú mɛsɛ́dó piyɛ́ɛ ɖɔ : “ sinmɔ́ɔ ! sinmɔ́ɔ !"
"loɔ , un savo nú mawu ɖó ta towe mɛ , bonu nùɖiɖi ma wá hwedo we ó ."
"hwenu e a ka na lɛkɔ wá gɔ̌n ce ɔ , dǒ wusyɛn lanmɛ nú nɔví towe lɛ . ” — luk . 22 : 31 , 32 ."
"wema - sɛ́dó - mɛ mɛsɛ́dó lɛ tɔn dó wusyɛn lanmɛ nú agun lɛ tawun ɖò xwè kanweko nukɔntɔn lɛ mɛ , ye lɛ́ kpó ɖò mǐ lɔ hɛn lidǒ wɛ kaka jɛ égbé ( kpɔ́n akpáxwé 12 - 17 )"
13 piyɛ́ɛ xlɛ́ ɖɔ emi nyí sósyɛn ɖé ɖò agun klisanwun tɔn nukɔntɔn ɔ mɛ .
"( ga . 2 : 9 ) é dó wusyɛn lanmɛ nú nɔví tɔn lɛ gbɔn akɔnkpinkpan tɔn sín kpɔ́ndéwú gblamɛ ɖò pantekotu hwenu , bo lɛ́ wà mɔ̌ ɖò enɛ ɔ gudo ."
"ðò hwenu e sinsɛnzɔ́ e é wà nú xwè gègě é xwè fifo gbé é ɔ , é wlan nǔ sɛ́dó klisanwun hàtɔ́ tɔn lɛ ."
"é tinmɛ nǔ e wu wɛ é bo ɖɔ : “ un wlan wema kpɛví elɔ sɛ́dó mi , bo dó na akɔnkpinkpan mi , bo na dó na ganjɛwu mi ɖɔ fɛ́nú mawu tɔn titewungbe ɔ nɛ ."
"mi bo syɛnlǐn ɖ’emɛ . ” ( 1 pi . 5 : 12 ) xó e mawu sɔ́ d’ayi mɛ nú piyɛ́ɛ , bɔ é wlan sɛ́dó nɔví lɛ é nyí jɔtɛn wusyɛn dó lanmɛ nú mɛ tɔn ɖé ɖò xwè lɛ gblamɛ , bo lɛ́ nyí kaka jɛ égbé ."
"nɛ̌ xó e mawu sɔ́ d’ayi mɛ nú mɛsɛ́dó jaan , bɔ é wlan lɛ é ka nyí jɔtɛn wusyɛn dó lanmɛ nú mɛ tɔn ɖé nú klisanwun lɛ ɖò xwè kanweko lɛ vlamɛ gbɔn ?"
14 mɛsɛ́dó jaan ɖesu nyí sósyɛn ɖé ɖò agun klisanwun tɔn nukɔntɔn ɔ mɛ .
"wɛnɖagbe sín tan akpàkpà sɔ́ mɛ tɔn e é kpi dó sinsɛnzɔ́ jezu tɔn wu é nyí jɔtɛn wusyɛn dó lanmɛ nú mɛ tɔn ɖé nú klisanwun lɛ , ɖò xwè kanweko e wá yì lɛ é vlamɛ , bo lɛ́ nyí mɔ̌ kaka jɛ égbé ."
"wɛnɖagbe - wema tɔn kɛɖɛ mɛ wɛ xó e jezu ɖɔ , bo ɖɔ wanyiyi wɛ nyí wuntun e na zɔ́n bɔ è na tuùn ahwanvu emitɔn nugbǒ lɛ é ɖè . — xà jaan 13 : 34 , 35 ."
15 nǔ xɔ akwɛ nugbǒ ɔ tɔn ɖevo lɛ lɛ́ ɖò wema - sɛ́dó - mɛ jaan tɔn atɔn lɛ mɛ .
"enyi hwɛhuhu huzu agban bo ɖò kpinkpɛn mǐ wɛ , bonu mǐ xà ɖɔ “ jezu sín hun nɔ lɛ̀ mǐ wé sín hwɛ mǐtɔn lɛ bǐ mɛ ” ɔ , agbɔ̌n mǐtɔn nɔ jɛ dò à cé ? ( 1 jaan 1 : 7 ) enyi ayi mǐtɔn kpó ɖò hwɛ dó mǐ wɛ bonu mǐ xà ɖɔ “ mawu hugǎn ayi mǐtɔn ” ɔ , ayi mǐtɔn nɔ j’ayǐ bɔ ɖasin nùsumɛnukúnmɛ tɔn nɔ wá nukún mǐtɔn lɛ jí à cé ? ( 1 jaan 3 : 20 ) jaan kɛɖɛ wɛ wlan ɖɔ “ mawu ɔ , wanyiyi wɛ é nyí . ” ( 1 jaan 4 : 8 , 16 ) ðò wema - sɛ́dó - mɛ tɔn wegɔ ɔ kpo atɔngɔ ɔ kpo mɛ ɔ , é kpa klisanwun e nɔ ɖò “ gbɛ̀ zán wɛ ɖò nugbǒ mɛ ” lɛ é . — 2 jaan 4 ; 3 jaan 3 , 4 ."
wusyɛn tɛ mɛsɛ́dó pɔlu ka dó lanmɛ nú klisanwun nukɔntɔn lɛ ?
"16 ðò xwè kanweko nukɔntɔn ɔ mɛ ɔ , mɛsɛ́dó e nɔ dó wusyɛn lanmɛ nú nɔví lɛ tawun é wɛ na ko nyí mɛsɛ́dó pɔlu ."
"é cí ɖɔ è ɖó agun klisanwun tɔn ayǐ , bɔ é ma lín ǎ é ɔ , gègě mɛsɛ́dó lɛ tɔn nɔ nɔ jeluzalɛmu , finɛ wɛ nyí fí e hagbɛ̌ alixlɛ́mɛtɔ́ ɔ nɔ nɔ é . ( mɛ ."
"8 : 14 ; 15 : 2 ) klisanwun e ɖò judée lɛ é jla wɛn e kúnkplá klisu é mɛ ɖěɖee é sín sinsɛn jwifu lɛ tɔn wu , bɔ ye ɖi nǔ ɖɔ mawu ɖokpo wɛ tíìn é ."
"gbigbɔ mímɛ́ ka sɛ́ mɛsɛ́dó pɔlu dó ɖɔ é ni yì jla wɛn ɔ mɛ e ma nyí jwifu ǎ , bo ɖò glɛki kpo hlɔma kpo , bo nɔ sɛ̀n nǔmɛsɛn vovo lɛ é é . — ga . 2 : 7 - 9 ; 1 tim . 2 : 7 ."
"17 pɔlu gbɔn fí ɖěɖee lín tawun ɖò fí e mǐ nɔ ylɔ ɖɔ turquie ɖò égbé é é , bo lɛ́ yì glɛki kpo italíi kpo , bo ɖó agun klisanwun tɔn lɛ ayǐ ɖò mɛ e ma nyí jwifu ǎ lɛ é tɛntin ."
"nugbǒ ɔ , ɖò mawu tɔ́ mǐtɔn nukɔn ɔ , mǐ nɔ flín lee mi zé nùɖiɖi mitɔn dó wà azɔ̌ na sɔ́ é , mǐ nɔ flín lee mi wà wanyiyizɔ́ sɔ́ é ; . . . lee mi syɛnlǐn . . . sɔ́ ɔ , mǐ nɔ flín . ” ( 1 tɛ ."
"1 : 2 , 3 ) é lɛ́ byɔ ye ɖɔ ye ni dó wusyɛn lanmɛ nú yeɖée , é ɖɔ : “ mi na akɔnkpinkpan miɖée , bo dó wusyɛn lanmɛ nú miɖée , lee bló gbɔn wɛ mi ko ɖè é . ” — 1 tɛ . 5 : 11 ."
hagbɛ̌ alixlɛ́mɛtɔ́ ɔ nɔ dó wusyɛn lanmɛ nú mɛ
18 hagbɛ̌ alixlɛ́mɛtɔ́ xwè kanweko nukɔntɔn ɔ tɔn xlɛ́ ɖɔ emi nyí jɔtɛn wusyɛn dó lanmɛ nú mɛ tɔn ɖé nú mɛ ɖěɖee nyí nukúnkpénuwutɔ́ lɛ é kpo klisanwun lɛ bǐ kpo .
"hwenu e filipu e nyí wɛnɖagbejlatɔ́ ɖé é ɖò kúnnu ɖè dó klisu wu wɛ nú samalíinu lɛ é ɔ , mɛ e ɖò hagbɛ̌ alixlɛ́mɛtɔ́ ɔ mɛ lɛ é nɔ gudo n’i bǐ mlɛ́mlɛ́ ."
"ye sɛ́ mɛ wè dó ɖò ye mɛ , piyɛ́ɛ kpo jaan kpo , bonu ye na xoɖɛ dó nùɖitɔ́ yɔyɔ̌ enɛ lɛ sín takúnmɛ nú ye na mɔ gbigbɔ mímɛ́ ."
"( mɛ . 8 : 5 , 14 - 17 ) ee filipu ɖesunɔ kpo mɛ ɖěɖee huzu ahwanvu lɛ é kpo mɔ bɔ hagbɛ̌ alixlɛ́mɛtɔ́ ɔ nɔ gudo nú ye é ɔ , kpɔ́n lee enɛ na ko dó wusyɛn lanmɛ nú ye sɔ́ é !"
ðagbe tɛ wema e hagbɛ̌ alixlɛ́mɛtɔ́ ɔ sɛ́dó é ka wà nú agun klisanwun tɔn xwè kanweko nukɔntɔn ɔ tɔn lɛ ?
"19 nukɔnmɛ ɔ , é byɔ ɖɔ hagbɛ̌ alixlɛ́mɛtɔ́ ɔ ni wá gbeta ɖé kɔn dó adagbigboxó e kàn klisanwun e ma nyí jwifu ǎ lɛ é wu : è na byɔ ɖò ye sí ɖɔ ye ɖó na gbò ada lee mɔyizi sɛ́n ɔ byɔ jwifu lɛ gbɔn é wɛ à , alǒ , è ɖó na wà mɔ̌ ǎ ? ( mɛ ."
"15 : 1 , 2 ) ee gbigbɔ mímɛ́ xlɛ́ ali nukúnkpénuwutɔ́ enɛ lɛ , bɔ ye lɛ́ lin tamɛ dó mawuxówema ɔ jí gudo é ɔ , ye wá gbeta ɔ kɔn ɖɔ nǔ enɛ kún sɔ́ ɖò dandan ó , bo wlan wema ɖé sɛ́dó agun lɛ dó enɛ takúnmɛ ."
"è sɛ́ afɔsɔ́ɖótetɔ́ hagbɛ̌ alixlɛ́mɛtɔ́ ɔ tɔn lɛ dó , bɔ ye yì xà wema ɔ nú agun lɛ ."
"“ ee ye xà wema ɔ , xomɛ hun ye , ɖó xó e ɖò wema ɔ mɛ lɛ na akɔnkpinkpan ye . ” — mɛ ."
15 : 27 - 32 . 20 . ( a ) wusyɛn tɛ hagbɛ̌ alixlɛ́mɛtɔ́ égbé tɔn ka nɔ dó lanmɛ nú kplékplé nɔví lɛ tɔn mǐtɔn ? ( b ) nùkanbyɔ tɛ ka na mɔ xósin ɖò xota e bɔ d’ewu é mɛ ?
"lè e mɔ̌ wiwa hɛn wá ɖò xwè kanweko nukɔntɔn mɛ é ɖokpo ɔ wɛ é nɔ lɛ́ hɛn wá , é wɛ nyí ɖɔ wusyɛn didó lanmɛ nú mɛ ɔ nɔ dɔn xomɛhunhun wá ."
"gɔ́ na ɔ , ɖò 2015 ɔ , hagbɛ̌ alixlɛ́mɛtɔ́ ɔ ɖè alɔnuwema lẹkọ wá jehovah de tɔ́n ; alɔnuwema enɛ ko nyí jɔtɛn wusyɛn dó lanmɛ nú mɛ tɔn ɖaxó ɖé nú mɛ gègě gbɔn gbɛ̀ ɔ mɛ ."
"amɔ̌ , mɛ e ɖò tɛn nukúnkpikpe nǔ wu tɔn mɛ lɛ é kɛɖɛ jɛn ka na xwedó kpɔ́ndéwú jehovah tɔn ɖò wusyɛn didó lanmɛ nú mɛ linu à ?"
"xósin nùkanbyɔ enɛ tɔn ɔ , mǐ na mɔ ɖò xota e bɔ d’ewu é mɛ ."
mi nɔ dó wusyɛn lanmɛ nú miɖée dìn hú ð’ayǐ tɔn lɛ bǐ
"‘ mi nú mǐ na kpé nukún dó mǐɖée wu , . . . mǐ ni nɔ na kanmɛsyɛn mǐɖée , ɖó aklunɔ sín azǎn ɔ ko ɖò sisɛkpɔ wɛ lee mɔ gbɔn wɛ mi ɖè dìn é . ’ — ebl ."
"10 : 24 , 25 ."
"han lɛ : 90 , 87"
etɛwu mɛsɛ́dó pɔlu ka dó wusyɛn lanmɛ nú klisanwun lɛ ɖɔ ye ni nɔ dó wusyɛn lanmɛ nú yeɖée dìn hú ɖ’ayǐ tɔn lɛ bǐ ?
mɛ̌ mɛ̌ e ka ɖó hudo wusyɛn dó lanmɛ nú mɛ tɔn ɖò égbé ?
mɛ̌ mɛ̌ e ka sixu dó wusyɛn lanmɛ nú klisanwun hàtɔ́ lɛ ?
etɛwu mɛsɛ́dó pɔlu ka byɔ klisanwun eblée tɔn nukɔntɔn lɛ ɖɔ ye ni nɔ na kanmɛsyɛn yeɖée dìn hú ɖ’ayǐ tɔn lɛ bǐ ?
"etɛwu mǐ ka ɖó na gbló ada nú gǎn e mǐ nɔ dó , bo na dó wusyɛn lanmɛ nú mɛ é ?"
mɛsɛ́dó pɔlu na hwɛjijɔ e wu wɛ é mǐ ɖò wema e é sɛ́dó klisanwun eblée tɔn lɛ é mɛ .
"é ɖɔ nú ye ɖɔ : “ mi nú mǐ na kpé nukún dó mǐɖée wu , bo na flɔ́ wanyiyi sín zo dó lanmɛ nú mǐɖée , bo na ɖó wanyiyi , bo na nɔ flɔ́ ɖagbewiwa sín zo dó lanmɛ nú mǐɖée , bo na wà ɖagbe ."
"( ebl . 10 : 24 , 25 ) ðò xwè atɔ́ɔ́n kpowun gudo ɔ , klisanwun jwifu e ɖò jeluzalɛmu lɛ é na mɔ ɖɔ “ aklunɔ sín azǎn ɔ ” ɖò sisɛkpɔ wɛ , bo na tuùn wuntun e jezu na ye ɖɔ ye mɔ mɔ̌ hǔn , ye ni hɔn dó ta yetɔn jí sín toxo ɔ mɛ é . ( mɛ ."
"2 : 19 , 20 ; luk . 21 : 20 - 22 ) azǎn jehovah tɔn enɛ wá ɖò xwè 70 h.m . tɔn , hwenu e hlɔmanu lɛ ɖó hwɛ e jehovah ko ɖɔ ɖ’ayǐ é nú jeluzalɛmu é ."
"etɛwu wusyɛn didó lanmɛ nú mǐɖée ka fɔ́n ɔ , é na nɔ ɖu ayi mɛ nú mǐ ɖò égbé ?"
"2 égbé ɔ , mǐ ɖó hwɛjijɔ lɛ bǐ bo na ɖi nǔ ɖɔ azǎn jehovah tɔn e “ kló , [ bo ] dó abaɖa ” é ko sɛkpɔ . ( jowɛ ."
2 : 11 ) gbeyiɖɔ sofoníi ɖɔ : ‘ azǎn ɖaxó jehovah tɔn ɔ ko sɛkpɔ bǐ kɛnnɛkɛnnɛ .
é ɖò hwlɛndo jí jawě . ’
( sof . 1 : 14 ) nǔɖɔɖ’ayǐ akpágbánúmɛ tɔn enɛ lɛ́ sɔgbe xá hwe mǐtɔn nu .
"ðó pɔlu hɛn dó ayi mɛ ɖɔ azǎn jehovah tɔn ko sɛkpɔ wutu ɔ , é ɖɔ nú mǐ ɖɔ mǐ ni nɔ “ kpé nukún dó mǐɖée wu , bo na flɔ́ wanyiyi sín zo dó lanmɛ nú mǐɖée , bo na ɖó wanyiyi , bo na nɔ flɔ́ ɖagbewiwa sín zo dó lanmɛ nú mǐɖée , bo na wà ɖagbe . ”"
"( ebl . 10 : 24 ) enɛ wu ɔ , nǔ nɔví mǐtɔn lɛ tɔn fɔ́n ɔ , é na nɔ ɖu ayi mɛ nú mǐ , bonu mǐ na mɔ tɛn dó dó wusyɛn lanmɛ nú ye hweɖebǔnu e hudo tɔn tíìn é ."
mɛ̌ mɛ̌ e ka ðó hudo wusyɛn dó lanmɛ nú mɛ tɔn ?
etɛ mɛsɛ́dó pɔlu ka ɖɔ dó wusyɛn didó lanmɛ nú mɛ wu ?
( nùx . 12 : 25 ) mǐ bǐ wɛ xó enɛ kàn .
mǐ bǐ wɛ nɔ ɖó hudo xó e na dó wusyɛn lanmɛ nú mǐ é tɔn sín hweɖenu jɛ hweɖenu .
"pɔlu xlɛ́ ɖɔ mɛ e è tlɛ sɔ́ azɔ̌ d’así na b’ɛ na dó wusyɛn lanmɛ nú mɛ ɖevo lɛ é ɔ , é nɔ wá byɔ ɖɔ è ni hɛn é lɔ lidǒ ."
"é wlan xó elɔ sɛ́dó klisanwun e ɖò hlɔma lɛ é : “ é jló mì ɖesu ɖɔ ma wá mɔ mi , bo hɛn nùnina [ gbigbɔ ] tɔn ɖé wá nú mi , bonu mi na lidǒ ɖò nǔ e mi ɖi nú klisu ɔ mɛ . nǔ e ɖɔ wɛ un ɖè ɔ wɛ nyí ɖɔ é jló mì ɖɔ nyɛ kpo mi kpo na nɔ kpɔ́ , bo na dó na akɔnkpinkpan mǐɖee ."
"( hlɔ . 1 : 11 , 12 ) pɔlu nɔ dó wusyɛn lanmɛ nú mɛ ɖevo lɛ tawun , amɔ̌ , é nɔ wá byɔ ɖɔ è ni hɛn é lɔ lidǒ ɖò hweɖelɛnu . — xà hlɔmanu lɛ 15 : 30 - 32 ."
aniwu ? 4 è ɖó na kpa mɛ ɖěɖee nɔ zán gbɛzán mɛɖée sísɔ́ dó savɔ̌ tɔn lɛ é .
gbexosin - alijitɔ́ gbejinɔtɔ́ lɛ ɖò mɛ enɛ lɛ mɛ .
ye mɛ gègě savɔ̌ ɖaxó ɖé lɛ cobo mɔ tɛn dó ɖò gbexosin - alijitɔ́zɔ́ wà wɛ .
"mɔ̌ jɛn é nyí gbɔn nú mɛsɛ́dó lɛ , mɛ e nɔ w’azɔ̌ ɖò betɛli lɛ é , nukúnkpénuwutɔ́ lɛdo tɔn lɛ kpo asì yetɔn lɛ kpo , gɔ́ nú mɛ ɖěɖee ɖò azɔ̌ wà wɛ ɖò azɔ̌xɔsa lilɛdogbeɖevomɛ tɔn e ma ɖò alaxɔ mɛ ǎ lɛ é ."
"ye mɛ enɛ lɛ bǐ wɛ savɔ̌ ɖé lɛ ɖò gbɛzán yetɔn mɛ , bo na mɔ tɛn dó zán hwenu gègě ɖò sinsɛnzɔ́ mímɛ́ ɔ mɛ ."
"enɛ wu ɔ , è ɖó na dó wusyɛn lanmɛ nú ye ."
"mɛ ɖěɖee é ɖò dandan ɖɔ ye na jó sinsɛnzɔ́ hwebǐnu tɔn ɔ dó ɖó hwɛjijɔ vovo ɖé lɛ wu , bɔ é ka kpó ɖò ayixa yetɔn mɛ lɛ é ɔ , enyi è dó wusyɛn lanmɛ nú ye ɔ , é na sù nukún yetɔn mɛ ."
"5 nɔví sunnu kpo nɔví nyɔnu kpo ɖěɖee ɖò tlɛnmɛ , ɖó ye ba na setónú nú gbeɖiɖe e ɖɔ ɖɔ è ni wlí alɔ “ ɖò aklunɔ mɛ kɛɖɛ ” é wutu lɛ é nyí mɛ ɖevo ɖěɖee é jɛxa ɖɔ è ni nɔ dó wusyɛn lanmɛ na lɛ é . ( 1 kɔ ."
"7 : 39 , nwt ) mɔ̌ ɖokpo ɔ , asì azɔ̌syɛnsyɛnwatɔ́ lɛ ɔ , enyi asú yetɔn lɛ ɖɔ xó ɖé dó dó wusyɛn lanmɛ nú ye ɔ , é nɔ sù nukún yetɔn mɛ . ( nùx ."
"31 : 28 , 31 ) klisanwun ɖěɖee ɖò yadonumɛ alǒ azɔn nu dɛ ɖè wɛ lɛ é ɖó hudo wusyɛn dó lanmɛ nú mɛ tɔn ."
"( 2 tɛ . 1 : 3 - 5 ) jehovah kpo klisu kpo nɔ dó gbɔ nú mɛsɛntɔ́ gbejinɔtɔ́ enɛ lɛ bǐ . — xà 2 tɛsalonikinu lɛ 2 : 16 , 17 ."
"mɛxo lɛ nɔ dó gǎn , bo na dó wusyɛn lanmɛ nú mɛ"
"lee ezayíi 32 : 1 , 2 jlɛ́ gbɔn é ɔ , etɛ ka nyí azɔ̌ mɛxo lɛ tɔn ?"
"6 xà ezayíi 32 : 1 , 2 ."
"jezu klisu nɔ gbɔn “ gǎn [ alǒ ‘ axɔví , ’ nwt ] ” lɛ jí , ( ye wɛ nyí mɛxo agun tɔn ɖěɖee ɖò nɔví tɔn yí ami dó ɖè lɛ kpo lɛngbɔ̌ ɖevo lɛ kpo mɛ é ) , bo nɔ dó wusyɛn lanmɛ nú mɛ e ma sɔ́ ɖó nukúnɖiɖo ɖě ǎ lɛ é , kpo mɛ e awakanmɛ gbɔjɔ na lɛ é kpo , bo nɔ lɛ́ xlɛ́ ali ye ɖò hwe elɔ nu e hudo tɔn tíìn é ."
"lee é ɖó na nyí gbɔn é ɔ , mɛxo enɛ lɛ nɔ kp’acɛ dó nùɖiɖi nɔví yetɔn lɛ tɔn jí ǎ , loɔ , ye nɔ ‘ wà azɔ̌ xá ye ’ nú awǎjijɛ yetɔn . — 2 kɔ . 1 : 24 ."
"gbɔn vo nú xóɖiɖɔ dó dó wusyɛn lanmɛ nú mɛ ɔ , nɛ̌ mɛxo lɛ ka sixu lɛ́ hɛn mɛ ɖevo lɛ lidǒ gbɔn ?"
7 mɛsɛ́dó pɔlu zé kpɔ́ndéwú ɖé ɖ’ayǐ bɔ è ɖó na xwedó .
"é wlan sɛ́dó klisanwun e doya na wɛ è ɖè ɖò tɛsaloniki lɛ é ɖɔ : “ mǐ ɖò gbesisɔmɛ , bo na sɔ́ gbɛ̀ mǐtɔn jó dó ta mitɔn mɛ , ɖó wǎn e mǐ nyí nú mi é wu ; é nyí wɛnɖagbe mawu tɔn ɔ kɛɖɛ wɛ mǐ na jla mi ǎ ; ɖó mi vɛ́ nú mǐ sɔmɔ̌ . ” — 1 tɛ ."
"2 : 8 . 8 bo na dó xlɛ́ ɖɔ xóɖiɖɔ dó dó wusyɛn lanmɛ nú mɛ kpowun kún nɔ kpé hwebǐnu ó ɔ , pɔlu ɖɔ nú mɛxo efɛzi tɔn lɛ ɖɔ : “ [ ye ɖó na ] dó alɔ wamamɔnɔ lɛ , bo na dó flín xó e aklunɔ jezu ɖesu ɖɔ lɛ na ; é ɖɔ : ‘ nùnamɛ nɔ dó xomɛhunhun nú mɛ hú nǔyiɖòmɛsí . ’ ” ( mɛ ."
"20 : 35 ) é nyí wusyɛn didó lanmɛ nú nɔví lɛ kɛɖɛ wɛ pɔlu ɖò gbesisɔmɛ na ǎ , loɔ , é lɛ́ ɖò gbesisɔmɛ bo na “ zán [ é ] ɖesunɔ dó dó alɔ ” ye ."
"( 2 kɔ . 12 : 15 ) mɔ̌ ɖokpo ɔ , é nyí wusyɛn kɛɖɛ wɛ mɛxo lɛ ɖó na dó lanmɛ nú nɔví yetɔn lɛ , bo lɛ́ sè wuvɛ̌ xá ye gbɔn xó yetɔn lɛ gblamɛ ǎ , loɔ , ye na lɛ́ hɛn ye lidǒ gbɔn xlɛ́xlɛ́ kpo ayi yetɔn bǐ kpo ɖɔ nǔ yetɔn ɖu ayi mɛ nú emi gblamɛ . — 1 kɔ . 14 : 3 ."
"9 enyi è na hɛn mɛɖé lidǒ ɔ , é sixu byɔ ɖɔ è ni ɖè wě xá ɛ , amɔ̌ , bo na dó wà enɛ lɔmɔ̌ ɔ , mɛxo lɛ ɖó na xwedó kpɔ́ndéwú e ɖò biblu mɛ , bo xlɛ́ lee è na ɖè wě xá mɛ gbɔn , bɔ é ka na dó wusyɛn lanmɛ nú mɛ é ."
jezu ɖesunɔ zé kpɔ́ndéwú lee è na wà mɔ̌ gbɔn é tɔn nukúnɖeji ɖé ɖ’ayǐ ɖò kú kpo fínfɔ́n sín kú tɔn kpo gudo .
"é ɖó wě syɛnsyɛn ɖé lɛ bo na ɖè xá agun ɖé lɛ ɖò azíi kpɛví ɔ , amɔ̌ , ɖǒ ayi lee é wà mɔ̌ gbɔn é wu ."
"cobonu é na ɖè wě xá agun efɛzi tɔn , pɛɛgamu tɔn kpo tiatíi tɔn kpo ɔ , é tó kpa ye kpo akpàkpà sɔ́ mɛ kpo hwɛ̌ ."
"( nǔɖe . 2 : 1 - 5 , 12 , 13 , 18 , 19 ) é ɖɔ nú agun lawodisée tɔn ɖɔ : “ mɛ e un yí wǎn na lɛ ɔ , un nɔ gbɛ́ nǔ nú ye bǐ , bo nɔ kplɔ́n nǔ ye bǐ ."
"hǔn , bo ɖè bibǐ dó nǔ wu towe xlɛ́ , bo lɛkɔ sín hwɛ towe lɛ gudo . ”"
( nǔɖe . 3 : 19 ) é na nyɔ́ ɖɔ mɛxo agun tɔn lɛ ni xwedó kpɔ́ndéwú klisu tɔn hwenu e é byɔ ɖɔ ye ni ɖè wě xá mɛ é .
azɔ̌ enɛ nyí mɛxo lɛ kɛðɛ tɔn ǎ
( kpɔ́n akpáxwé 10gɔ́ ɔ ) 10 .
10 wusyɛn didó lanmɛ nú mɛ nyí mɛxo lɛ kɛɖɛ sín azɔ̌ ǎ .
"pɔlu byɔ klisanwun lɛ bǐ ɖɔ ye ni nɔ ɖɔ “ xó ɖagbe e na dó alɔ mɛ nǔgbomɛ hwenu é , xó e na wà ɖagbe nú mɛ ” ɖevo lɛ é é ."
( efɛ .
"4 : 29 ) mǐ bǐ ɖó na ɖò acéjí , bo na ɖó ayi hudo e mɛ ɖevo lɛ ɖó é wu ."
pɔlu ɖè wě xá klisanwun lɛ ɖɔ : “ mi bo sɔ́ alɔ mitɔn e kúyɛ lɛ d’aga ; mi na hlɔnhlɔn koli mitɔn e ɖò sísɔ́sísɔ́ wɛ lɛ é .
"mi ɖè ali jlɔjlɔ bo gbɔn jí , bonu afɔ e ɖó blɔ̌ ɔ ni ma lilɛ ó ; loɔ , afɔ enɛ ni jɛ afɔ tɛnmɛ . ” ( ebl . 12 : 12 , 13 ) ."
nɛ̌ è ka d’alɔ marthe hwenu e é jɛ linkpɔ́nzɔn nú táan ɖé é gbɔn ?
"11 marthe , * ee nyí nɔví nyɔnu ɖé , bo jɛ linkpɔ́nzɔn nú táan ɖé é wlan ɖɔ : “ gbè ɖokpo ɔ , un ɖò ɖɛ xò dó byɔ wusyɛn dó lanmɛ nú mɛ wɛ , bo wá xò gò nɔví nyɔnu mɛxomɔ ɖé , b’ɛ ɖè wanyiyi kpo wuvɛ̌sexámɛ kpo xlɛ́ mì , nǔ e sín hudo un ɖó tawun ɖò hwe ɔ nu é nɛ ."
vlafo nɔví nyɔnu mɛxomɔ ɔ tuùn ɖagbe e xó tɔn lɛ na ko wà nú marthe é ǎ .
ali ɖagbe tɛ lɛ nu mǐ ka sixu zán wěɖexámɛ e ɖò filipunu lɛ 2 : 1 - 4 mɛ é ɖè ?
"12 pɔlu ɖè wě elɔ xá mɛ e ɖò agun filipu tɔn mɛ lɛ é bǐ : “ enɛ wu ɔ , enyi wusyɛn dó lanmɛ nú mɛ ɖebǔ ɖè ɖò klisu mɛ hǔn , enyi gbɔdónúmɛ wanyiyi tɔn ɖebǔ ɖè hǔn , enyi gbɛ̌dido gbigbɔ tɔn ɖebǔ ɖè hǔn , enyi wanyiyi e gɔ́ngɔ́n é kpo wuvɛ̌sexámɛ kpo ɖebǔ ɖè hǔn , mi bló bonu awǎjijɛ ce ni túnflá gbɔn linlin ɖokpo ɔ kpo wanyiyi ɖokpo ɔ kpo ɖiɖó gblamɛ , bo nɔ nɔ bǔ bǐ mlɛ́mlɛ́ , bo nɔ ɖó linlin ɖokpo ɔ ."
"mi ma sɔ́ nǔdindɔn kpo cejɛnnabi kpo dó wà nǔ ɖebǔ na ó , loɔ , mi ni nɔ sɔ́ miɖée hwe , bo nɔ mɔ ɖɔ mɛ ɖevo lɛ hugǎn emi ; mi ma nɔ ba nǔ e nyí ɖagbe mitɔn lɛ é kɛɖɛ ó , loɔ , mi ni nɔ ba nǔ e nyí ɖagbe mɛ ɖevo lɛ lɔ tɔn é . ” — fili . 2 : 1 - 4 , nwt ."
"13 mǐ bǐ ɖó na dó gǎn , bo na nɔ ba ɖagbe mɛ ɖevo lɛ tɔn , mǐ na hun “ gbɔdónúmɛ wanyiyi tɔn , ” “ gbɛ̌dido gbigbɔ tɔn , ” “ wanyiyi e gɔ́ngɔ́n é kpo wuvɛ̌sexámɛ kpo ” sín ali nú nɔví mǐtɔn lɛ dó dó wusyɛn lanmɛ nú ye ."
jɔtɛn wusyɛn dó lanmɛ nú mɛ tɔn lɛ
ðɔ jɔtɛn wusyɛn dó lanmɛ nú mɛ tɔn ɖé lɛ .
"14 enyi mǐ sè ɖɔ mɛ ɖěɖee mǐ d’alɔ wá yì lɛ é ɖò gbeji ɔ , é sixu dó wusyɛn lanmɛ nú mǐ lee é nyí gbɔn nú mɛsɛ́dó jaan é ɖɔhun , é ɖɔ : “ un sè ɖɔ vǐ ce lɛ ɖò gbɛ̀ zán wɛ ɖò nugbǒ mɛ ɔ , nùɖé sɔ́ nɔ hun xomɛ nú mì hú mɔ̌ ǎ . ” ( 3 jaan 4 ) gbexosin - alijitɔ́ gègě sixu yí gbè ɖɔ , enyi emi sè ɖɔ mɛ e emi d’alɔ ɖ’ayǐ bɔ ye wá nugbǒ ɔ mɛ lɛ é ɖé lɛ ɖò gbeji , bɔ vlafo ɔ , ye lɔ tlɛ wá huzu gbexosin - alijitɔ́ ɔ , é nɔ dó wusyɛn lanmɛ nú emi tawun ."
awǎjijɛ ɖěɖee gbexosin - alijitɔ́ e awakanmɛ gbɔjɔ na é ɖé ko mɔ kpɔ́n lɛ é yayǎnɔ flínflín sixu dó gbɔ n’i .
ðɔ ali e nu mǐ sixu dó wusyɛn lanmɛ nú mɛ e ɖò sinsɛnzɔ́ wà wɛ kpo gbejininɔ kpo lɛ é ɖokpo .
"15 nukúnkpénuwutɔ́ lɛdo tɔn gègě ɖɔ lee é nɔ dó wusyɛn lanmɛ nú ye sɔ , hwenu e mɛɖé sɛ́ wema nùsumɛnukúnmɛ tɔn klewun ɖé dó ye kpo asì yetɔn kpo sín agun e ye ba kpɔ́n é ɖé mɛ é é ."
"nǔ ɖokpo ɔ jɛn é nɔ lɛ́ nyí , hwenu e è ɖɔ xó ɖé nú mɛxo lɛ , mɛsɛ́dó lɛ , gbexosin - alijitɔ́ lɛ kpo xwédo betɛli tɔn sín hagbɛ̌ lɛ kpo dó xlɛ́ ye ɖɔ sinsɛnzɔ́ gbejininɔ tɔn e wà wɛ ye ɖè é sù nukún mɛtɔn mɛ é nɛ ."
lee mǐ bǐ sixu dó wusyɛn lanmɛ nú mɛ gbɔn é
ðɔ nǔ e é nɔ byɔ ɖò mɛ sí cobɔ è na dó wusyɛn lanmɛ nú mɛ é .
"16 enyi mǐ vɛdo ɖɔ mǐ kún sixu dó wusyɛn lanmɛ nú mɛ ó , ɖó mǐ kún nyɔ́ xó ɖɔ kaka ɖé ó wu hǔn , nùwanyido wɛ é na nyí ."
é byɔ nǔ gègě cobɔ è na nyí jɔtɛn gbɔdónúmɛ tɔn ǎ ; bɔya nǔkiko yɛ́ɛ ɖé hwenu e a ɖò gbè dó mɛɖé wɛ é ko kpé xóxó .
"enyi mɛ e a dó gbè é ma ko nǔ ǎ ɔ , é sixu nyí ɖɔ tagba ɖé ko ɖò finɛ , bɔ tó ɖiɖó xó e é na ɖɔ é sixu dó gbɔ n’i . — ja . 1 : 19 ."
nɛ̌ nɔví sunnu winnyawinnya ɖé ka mɔ alɔdo hwenu e é flú tawun é gbɔn ?
"17 henri , ee nyí nɔví sunnu winnyawinnya ɖé é flú tawun , hwenu e hɛnnumɔ tɔn lɛ , kaka jɛ tɔ́ tɔn e nyí mɛxo agun tɔn e è nɔ sí tawun é ɖé é jí jó nugbǒ ɔ dó é ."
"nukúnkpénuwutɔ́ lɛdo tɔn ɖé kplá ɛ yì kaféenutɛn ɖé , bonu ye na nu kafée , é byɔ ɛ ɖò finɛ ɖɔ é ni vo , bo ɖɔ nǔ e ɖò ayi tɔn mɛ é ; nǔ enɛ dó wusyɛn lanmɛ n’i tawun ."
"henri mɔ ɖɔ ali ɖokpo e nu emi na d’alɔ xwédo emitɔn bɔ é na lɛkɔ wá nugbǒ ɔ mɛ ɖè é wɛ nyí ɖɔ , emi ni kpó ɖò gbeji nɔ wɛ ."
"é mɔ gbɔdónúmɛ ɖaxó ɖé hwenu e é xà ðɛhan 46 ; sofoníi 3 : 17 ; kpo maki 10 : 29 , 30 kpo é ."
"mǐ bǐ sixu hɛn mǐɖée lidǒ , lobo dó wusyɛn lanmɛ nú mǐɖée ( kpɔ́n akpáxwé 18gɔ́ ɔ )"
18 . ( a ) etɛ wu axɔsu salomɔ́ɔ ka ɖó ayi ? ( b ) etɛ mɛsɛ́dó pɔlu ka kplɔ́n mɛ ?
18 kpɔ́ndéwú marthe kpo henri kpo tɔn xlɛ́ ɖɔ mǐ sixu dó wusyɛn lanmɛ nú nɔví e ɖó hudo gbɔdónúmɛ tɔn é ɖé .
"axɔsu salomɔ́ɔ wlan ɖɔ : “ è ɖɔ xó nú é jɛ gan ɔ , é nɔ nyɔ́ tawun !"
"( nùx . 15 : 23 , 30 ) atɔxwɛ alǒ nǔ e ɖò tɛn ɛntɛnɛti tɔn mǐtɔn jí lɛ é xixa sixu dó wusyɛn lanmɛ nú mɛ e wǔ kú lɛ é ."
pɔlu xlɛ́ ɖɔ han axɔsuɖuto ɔ tɔn lɛ jiji ɖó kpɔ́ sixu nyí jɔtɛn wusyɛn dó lanmɛ nú mɛ tɔn ɖé .
"é wlan ɖɔ : “ mi nɔ sɔ́ [ ɖɛhan lɛ ] dó kplɔ́n nǔ miɖée , bo nɔ dó [ dó wusyɛn lanmɛ ] nú miɖée ."
mi na nɔ zé kúdónúmɛ sín ayixa dó jihan tɛnmɛ tɛnmɛ lɛ nú mawu . ” — kolo . 3 : 16 ; mɛ . 16 : 25 .
etɛwu wusyɛn didó lanmɛ nú mǐɖée ka na fɔ́n bo ɖò nǔ taji nyí wɛ ɖò azǎn e ɖò nukɔn ja lɛ é mɛ ?
etɛ mǐ ka ɖó na wà ? 19 wusyɛn didó lanmɛ nú mǐɖée na fɔ́n bo ɖò nǔ taji nyí wɛ dìn e mǐ mɔ azǎn jehovah tɔn “ ɖò sisɛkpɔ wɛ ” é .
"( ebl . 10 : 25 ) lee mɛsɛ́dó pɔlu ɖɔ nú klisanwun hàtɔ́ tɔn lɛ ɖò hwetɔnnu gbɔn é ɔ , “ mi na [ nɔ na ] akɔnkpinkpan miɖée , bo dó wusyɛn lanmɛ nú miɖée , lee bló gbɔn wɛ mi ko ɖè é . ” — 1 tɛ ."
5 : 11 . è ɖyɔ nyikɔ lɛ .
"mɛ winnyawinnya lɛ emi , mi ka ðò ayi mitɔn sɔ́ ðó nǔ gbigbɔ tɔn lɛ gbé nyinya jí wɛ à ?"
"‘ sɔ́ azɔ̌ towe dó alɔ mɛ nú jehovah , enɛ ɔ , nǔ e lin na wà wɛ a ɖè lɛ na jɛnu . ’ — nùx ."
16 : 3 .
"han lɛ : 135 , 144"
nɛ̌ nùnywɛxó 16 : 3 zinzan ka sixu hɛn lè wá nú mɛ winnyawinnya lɛ gbɔn ?
nǔ tɛ lɛ gbé mɛ winnyawinnya lɛ ka sixu nya ?
"etɛ ka na d’alɔ mɛ winnyawinnya lɛ , bɔ ayi yetɔn ma na fɛ́ à ?"
1 - 3 . ( a ) wuvɛ̌ tɛ ka nɔ kpannukɔn mɛ winnyawinnya lɛ bǐ ? jlɛ̌ dó nùɖé wu .
( kpɔ́n fɔtóo e ɖò bǐbɛ̌mɛ é . ) ( b ) nɛ̌ klisanwun winnyawinnya lɛ ka sixu ɖí xwi xá wuvɛ̌ mɔhun gbɔn ?
"mǐ ni ɖɔ ɖɔ a ɖò tito bló wɛ bo na yì tò línlín ɖé mɛ , ɖó nǔwiwa taji ɖé wu ."
"cobonu a na yì dɔ̌n ɔ , é byɔ ɖɔ a ni bló táan gègě ɖò mɔ̌to mɛ ."
"ðò mɔ̌toglintɛn ɔ , tomɛyitɔ́ lɛ ɖò kpɔ́ gégé , bɔ mɔ̌to gègě lɛ́ ɖò finɛ , bɔ ado hu we ."
"é na nyɔ́ tawun ɖɔ a ni tuùn nǔ e gbé nya wɛ a ɖè é d’ayi mɛ ganji , enɛ wɛ nyí ɖɔ a na ba mɔ̌to e xwè fí e a xwè é ."
mɔ̌to e xwè fí ɖebǔ kpowun é ɖé mɛ byɔbyɔ na xlɛ́ ɖɔ a wlí ali nyanya ɖé .
2 mɛ winnyawinnya égbé tɔn lɛ sixu cí tomɛyitɔ́ enɛ lɛ ɖɔhun .
"hweɖelɛnu ɔ , ado sixu hu ye , ɖó ali e ɖò nuvo nú ye alǒ gbeta e kɔn ye na wá lɛ é wu ."
"mɛ winnyawinnya lɛ emi , enyi mi tuùn fí e mi xwè ɖò gbɛmɛ é ganji ɔ , é sixu bɔkun nú mi ."
fitɛ a ka ɖó na tunta ?
"3 xota elɔ na xósin nú nùkanbyɔ enɛ , bo dó wusyɛn lanmɛ nú mɛ winnyawinnya lɛ ɖɔ , ye ni sɔ́ gbɛzán yetɔn junjɔn jlǒ e ye ɖó , bo na hɛn xomɛ jehovah tɔn hun é jí ."
"enɛ byɔ ɖɔ a ni sɔ́ jehovah dó gbɛzán towe sín nǔwiwa lɛ bǐ mɛ , enɛ wɛ nyí wema kplɔnkplɔn , agbazazɔ́ , xwédo sín azɔ̌ lɛ kpo nǔ ɖevo lɛ kpo ."
é byɔ ɖɔ a ni dó gǎn bo nya nǔ gbigbɔ tɔn lɛ gbé .
"mɛ winnyawinnya ɖěɖee sɔ́ ayi yetɔn ɖó jehovah sinsɛn jí lɛ é sixu ɖeji ɖɔ é na kɔn nyɔna tɔn dó ye jí , bo na bló bɔ nǔ e lin na wà wɛ ye ɖè ɖò gbɛmɛ lɛ é na jɛnu . — xà nùnywɛxó 16 : 3 ."
etɛwu è ka na nya nǔ gbigbɔ tɔn lɛ gbé ?
etɛ mǐ ka na gbéjé kpɔ́n ɖò xota elɔ mɛ ?
4 nǔ yɛhwexɔsuɖuto ɔ tɔn lɛ gbé nyinya sín vǔ nɔ nyɔ́ tawun .
mǐ na gbéjé hwɛjijɔ atɔn kpɔ́n .
wè nukɔntɔn lɛ xlɛ́ ɖɔ nǔ gbigbɔ tɔn lɛ gbé nyinya nɔ zɔ́n bɔ kancica e è ɖó xá jehovah é nɔ syɛn ; atɔngɔ ɔ xlɛ́ lè e nǔ gbigbɔ tɔn lɛ gbé nyinya sín vǔ nɔ hɛn wá é .
hwɛjijɔ nukɔntɔn tɛ wu è ka ɖó na nya nǔ gbigbɔ tɔn lɛ gbé ?
5 hwɛjijɔ nukɔntɔn e wu mǐ na nya nǔ gbigbɔ tɔn lɛ gbé é wɛ nyí ɖɔ mǐ na xlɛ́ jehovah ɖɔ wanyiyi tɔn kpo nǔ e é wà nú mǐ lɛ é kpo sù nukún mǐtɔn mɛ tawun .
ðɛhanwlantɔ́ ɔ ɖɔ : ‘ susu kpa nú we nyɔ́ mɛ jehovah !
"92 : 2 , 5 ) ðó a nyí mɛ winnyawinnya ɖé wutu ɔ , lin tamɛ dó nǔ e sín axɔ́ a ɖu dó jehovah lɛ é bǐ jí ."
"gbɛ̀ towe , nùɖiɖi towe , biblu , agun ɔ kpo nukúnɖiɖo jiwǔ e a ɖó nú sɔgudo é kpo ."
"lee a na xlɛ́ mawu ɖɔ nyɔna enɛ lɛ sù nukún towe mɛ gbɔn é ɖokpo wɛ nyí ɖɔ nǔ gbigbɔ tɔn lɛ ni mya nukún nú we , enɛ na zɔ́n bɔ a na sɛkpɔ ɛ d’eji ."
6 . ( a ) ðagbe tɛ nǔ gbigbɔ tɔn lɛ gbé nyinya ka nɔ wà nú kancica e ɖò mǐ kpo jehovah kpo tɛntin é ? ( b ) etɛ lɛ gbé mǐ ka sixu nya hwenu e mǐ kpó ɖò vǔ é ?
"6 hwɛjijɔ wegɔ ɔ wɛ nyí ɖɔ enyi a ɖò gǎn dó wɛ bo na kpé nǔ gbigbɔ tɔn e gbé nya wɛ a ɖè lɛ é wu hǔn , a jɛ nǔ sɔ́ nú nǔɖagbewiwa sín wěgbó ɖé jí ɖò jehovah nukɔn nɛ ."
enɛ tlɛ na zɔ́n bɔ a na sɛkpɔ ɛ hugǎn .
"( ebl . 6 : 10 ) a kpò ɖò vǔ dín , bo na gɔn nǔ gbigbɔ tɔn lɛ gbé nya ǎ ."
xwè wǒ wɛ christine ɖó hwenu e é bló tuto bo na nɔ xà kúnnuɖetɔ́ gbejinɔtɔ́ lɛ sín tan gbɛzán tɔn ɖò gbesisɔmɛ é .
"hwenu e toby ɖó xwè 12 é ɔ , biblu ɔ blebu xixa jɛ nukɔn nú baptɛm tɔn wɛ nyí nǔ e gbé é jɛ nyinya jí é ."
"maxim ɖó xwè 11 bo bló baptɛm , bɔ nɔví nyɔnu tɔn noemi ɖó xwè 10 bo bló ."
ye mɛ wè lɛ jɛ gǎn dó jí bo na kpé sinsɛnzɔ́ betɛli tɔn e gbé nya wɛ ye ɖè é wu .
"bo na dó sɔ́ ayi ɖó nǔ e gbé nya wɛ ye ɖè é jí ɔ , ye tɛ́ wema e mɛ è nɔ d’alɔ bo nɔ yì betɛli é ɖokpo dó dǒ ɖé wu ɖò xwé yetɔn gbè ."
"etɛwu a ma ka na sɔ́ nǔ e ɖò taji nú we , bɔ a na nya gbě yetɔn lɛ é sín kɛ́n , lobo jɛ gǎn dó jí , bo na kpé ye wu ǎ ? — xà filipunu lɛ 1 : 10 , 11 , nwt ."
"7 , 8 . ( a ) nɛ̌ nùɖé gbé nyinya ka sixu zɔ́n bɔ gbeta lɛ kɔn wíwá na bɔwǔ nú mɛ gbɔn ? ( b ) etɛwu mɛ winnyawinnya ɖé ka wá gbeta ɔ kɔn ɖɔ emi kún na yì kplɔnyiji - alavɔ ó ?"
7 hwɛjijɔ atɔngɔ e wu mǐ ɖó na nya nǔ gbigbɔ tɔn lɛ gbé sín hwenu e mǐ ɖò vǔ é wɛ nyí ɖɔ é cá kàn xá gbeta e kɔn mǐ nɔ wá é .
"mɛ winnyawinnya lɛ ɖó na wá gbeta lɛ kɔn dó wemaxɔmɛ yiyi , azɔ̌ kpo nǔ ɖevo lɛ kpo wu ."
gbeta lɛ kɔn wíwá cí ali ɖagbe ɖé sísɔ́ hwenu e è wá alikpléhɔnkantɛn ɖé é ɖɔhun .
"ðò ali ɖokpo ɔ nu ɔ , enyi a tuùn nǔ e gbé nya wɛ a ɖè lɛ é ɔ , gbeta ɖagbe lɛ kɔn wíwá na bɔwǔ ."
nǔ nyí mɔ̌ nú damaris hwenu e é ɖó na wá gbeta taji ɖé kɔn ɖò winnyawinnya mɛ é .
"8 damaris fó wemaxɔmɛ linsinmɛ tɔn , bo nɔ nukɔn nú mɛ lɛ bǐ ."
"é hɛn ɔ é na yí gbè nú ajɔ e è dó è , bɔ é na yì kplɔ́n sɛ́n ɖò kplɔnyiji - alavɔxwé ɖé é , amɔ̌ , é wá gbeta ɔ kɔn ɖɔ emi na w’azɔ̌ hwenu klewun tɔn ɖé ."
“ sín hwenu e un ɖò vǔ é wɛ gbexosin - alijitɔ́zɔ́ wiwa ɖò ayi mɛ nú mì .
enɛ xlɛ́ ɖɔ un na nɔ wà agbazazɔ́ nú táan klewun ɖé .
damaris ko ɖò gbexosin - alijitɔ́zɔ́ wà wɛ dìn sín xwè 20 ɖíe .
"é ka nɔ mɔ ɖɔ emi nya nǔ ɖagbe sín gbě , bo lɛ́ wá gbeta e sɔgbe é kɔn hwenu e emi ɖò winnyawinnya mɛ é à ?"
"é ɖɔ : “ [ fí ] e un nɔ w’azɔ̌ ɖè é ɔ , azɔn gègě wɛ un nɔ wà nǔ ɖó kpɔ́ xá sɛ́nzɔ́watɔ́ lɛ ."
"nú un ko kplɔ́n sɛ́n wɛ ɔ , azɔ̌ e ye nɔ wà é ɖɔhun wɛ un na ɖò wiwa wɛ dìn ."
"amɔ̌ , ye mɛ gègě tíìn bo ɖó awǎjijɛ ɖebǔ ɖò azɔ̌ yetɔn kɔn ǎ ."
"gbeta e kɔn un wá bo na wà gbexosin - alijitɔ́zɔ́ é d’alɔ mì , bɔ un nyì alɔ nú akpɔ̀ e gbɛzán mɛtɔn bǐ zízé jó nú agbazazɔ́ nɔ hɛn wá lɛ é , lobɔ é lɛ́ hun ali nú mì bɔ un ɖó awǎjijɛ ɖò sinsɛnzɔ́ jehovah tɔn mɛ nú xwè mɔkpan . ”"
etɛwu é ka jɛxa ɖɔ è ni kpa mɛ winnyawinnya mǐtɔn lɛ kpo akpàkpà sɔ́ mɛ kpo ?
9 é jɛxa ɖɔ è ni kpa mɛ winnyawinnya afatɔ́n mɔkpan e ɖò agun lɛ mɛ gbɔn gbɛ̀ ɔ bǐ mɛ é kpo akpàkpà sɔ́ mɛ kpo .
"ye sɔ́ yeɖée jó nú jehovah , bo sɔ́ ayi yetɔn bǐ dó nǔ yɛhwexɔsuɖuto ɔ tɔn lɛ gbé nyinya jí , ɖò gbɛzán yetɔn bǐ mɛ ."
"mɛ winnyawinnya enɛ lɛ nɔ ɖu vivǐ gbɛzán awǎjijɛnɔ ɖé tɔn bǐ mlɛ́mlɛ́ , bɔ ɖò hwe ɖokpo ɔ nu ɔ , ye nɔ lɛ́ kplɔ́n bo nɔ xwedó alixlɛ́mɛ jehovah tɔn ɖò nǔwiwa yetɔn lɛ bǐ mɛ ."
"wemaxɔmɛ yiyi , azɔ̌ kpo gbɛzán xwédo tɔn kpo ɖò nǔwiwa enɛ lɛ mɛ ."
"ba jlǒ tɔn ɖò nǔ e a nɔ wà lɛ bǐ mɛ ; enɛ ɔ , é na xlɛ́ ali we . ’"
"( nùnywɛxó 3 : 5 , 6 ) mɛ winnyawinnya e ɖò agun mɛ lɛ é xɔ akwɛ ɖò nukún jehovah tɔn mɛ , é yí wǎn nú ye tawun bo nɔ cyɔn alɔ ye jí , xlɛ́ ali ye , lobo nɔ kɔn nyɔna dó ye jí ."
sɔnǔ ganji bá ðekúnnu
10 . ( a ) etɛwu sinsɛnzɔ́ ɔ ka ɖó na nyí nǔ nukɔn nukɔntɔn e gbé mǐ na nya é ? ( b ) nɛ̌ mǐ ka sixu bló gbɔn bɔ sinsɛnzɔ́ mǐtɔn na na sínsɛ́n hugǎn ?
10 mɛ winnyawinnya e sɔ́ gbɛzinzan tɔn jinjɔn xomɛ jehovah tɔn hinhɛn hun jí é nɔ sɔ́ ayi ɖó sinsɛnzɔ́ ɔ jí hugǎn .
jezu klisu tɛɖɛ̌ jí ɖɔ “ è ɖó na jla wɛnɖagbe mawu tɔn ɔ akɔta lɛ bǐ hwɛ̌ . ”
"( mak . 13 : 10 ) ðó wɛnɖagbejijlazɔ́ ɔ mya nukún tawun wutu ɔ , é wɛ ɖó na nyí nǔ nukɔn nukɔntɔn e gbé mǐ na nya é ."
a sixu sɔ́ alɔɖiɖo hwɛhwɛ ɖò sinsɛnzɔ́ ɔ mɛ dó ɖó nǔ e gbé a na nya é à ?
a sixu nyí gbexosin - alijitɔ́ à ?
enyi wɛnɖagbejijlazɔ́ ɔ ma nɔ hɛn awǎjijɛ wá nú we sɔmɔ̌ ǎ ɔ ka ló ?
nɛ̌ a ka sixu bló gbɔn bɔ kúnnuɖiɖe towe na na sínsɛ́n hugǎn ?
"nǔ taji wè na d’alɔ we : sɔnǔ ganji , bo ma gɔn nǔ e a tuùn é má xá mɛ ɖevo lɛ ó ."
awǎjijɛ e a na mɔ hwenu e a na ɖò wɛn jla wɛ lɛ é na kpaca we .
nɛ̌ a ka sixu sɔnǔ bo ɖekúnnu gbɔn ?
"11 , 12 . ( a ) etɛ mɛ winnyawinnya lɛ ka sixu bló bo sɔnǔ bá ɖekúnnu ? ( b ) nɛ̌ mɛ winnyawinnya ɖé ka zán ali e hun n’i é bo ɖekúnnu ɖò wemaxɔmɛ gbɔn ?"
"11 bo na dó bɛ́ ɔ , a sixu tɛ́n kpɔ́n bo ba xósin nú nǔ e azɔ̌mɛvigbɛ́ towe lɛ nɔ kanbyɔ kpaà é ɖé ."
"è sɔnǔ nú xota ɖé lɛ ɖò tɛn ɛntɛnɛti tɔn mǐtɔn jw.org jí , alǒ ɖò wema mǐtɔn lɛ mɛ , bo na dó d’alɔ mɛ winnyawinnya lɛ , bonu yeɖesunɔ na dó gǎn bo tuùn lee ye na na xósin nú nǔ e mɛ lɛ nɔ kanbyɔ kpaà lɛ é gbɔn é ."
"ði kpɔ́ndéwú ɔ , nùkanbyɔ ɖokpo ɖíe : “ etɛwu a ka kpò ɖò alɔji ? ”"
"xota “ nú è gbidi kɔ nú mì bá ðóxó xá mì ɔ , tɛ un ka na wà ? ” ee ɖò alɔnuwema nǔ e mɛ winnyawinnya lɛ nɔ kanbyɔ é 10 sín xósin mɛ é na xlɛ́ ali we , bɔ a na sɔnǔ nú xósin hwiɖesunɔ tɔn . — xà kolosinu lɛ 4 : 6 ."
"12 enyi ali tɔn hun nú we hǔn , dǒ wusyɛn lanmɛ nú azɔ̌mɛvigbɛ́ towe lɛ bonu ye ni yì jw.org jí yeɖesunɔ ."
nǔ e luca bló é nɛ .
"è ɖò xó ɖɔ dó sinsɛn vovo lɛ wu wɛ ɖò klasi tɔn , bɔ é ɖó ayi wu ɖɔ wema e mɛ kplɔ́n nǔ ɖè wɛ ye ɖè é slɛ́ linlin masɔgbe ɖé lɛ dó kúnnuɖetɔ́ jehovah tɔn lɛ wu ."
"nugbǒ wɛ ɖɔ é xò nǔ kpɔ́n , amɔ̌ , é byɔ gbè mɛ̌si tɔn bo na jla nǔmasɔgbe enɛ lɛ ɖó , bɔ mɛ̌si ɔ yí gbè ."
"luca tinmɛ nùɖiɖi tɔn kɛɖɛ kpowun ǎ , loɔ , é lɛ́ xlɛ́ tɛn ɛntɛnɛti tɔn mǐtɔn klasi ɔ bǐ ."
xwégbezɔ́ e mɛ̌si ɔ na ye é wɛ nyí ɖɔ ye ni kpɔ́n ɖiɖe cicaví tɔn ðu ðò nǔɖɔbamɛtɔ́ ɖé jí akpotokwín mɛvo .
é víví nú luca tawun ɖɔ é kpéwú bo ɖekúnnu .
etɛwu mǐ ma ka ɖó na jó gbè hwenu e wuvɛ̌ lɛ wá é ǎ ?
"13 enyi yiyi tlɛ wá vɛwǔ hweɖelɛnu ɖò ali ɔ jí hǔn , awakanmɛ ni ma kú we ó ."
"( 2 tim . 4 : 2 ) enyi a tlɛ wá mɔ wuvɛ̌ lɛ hǔn , ma jó nǔ e gbé nya wɛ a ɖè lɛ é dó ó ."
xwè 17 wɛ katharina ɖó hwenu e é sɔ́ kúnnuɖiɖe nú azɔ̌gbɛ́ tɔn lɛ ɖokpo ɖokpo dó ɖó nǔ e gbé é na nya é .
walɔ ɖagbe e é zán hwenu e é tlɛ ɖò wuvɛ̌ enɛ lɛ mɔ wɛ é wà ɖagbe nú azɔ̌gbɛ́ tɔn ɖevo e nɔ nyí hans é tawun .
"nǔ e mɛ é tɔ́n kɔ dó é wɛ nyí ɖɔ , é xà wema mǐtɔn lɛ , kplɔ́n biblu bo bló baptɛm ."
"katharina ko sɛ̀ tɛn hwenɛnu nɛ , é tuùn nǔ enɛ lɛ e jɛ é ɖě ǎ ."
"dǒ nukún mɛ bo kpɔ́n lee awǎjijɛ tɔn na ko syɛn sɔ , hwenu e xwè 13 gudo ɔ , é kpo xwédo tɔn kpo ɖò ayijinjɔn ɖò kpléxɔ axɔsuɖuto ɔ tɔn mɛ , bɔ è ylɔ hans e nyí xóɖɔtɔ́ jonɔ ɖé é ɖɔ é ni wá xwlé xóɖiɖɔ mɛ é é !"
gbè e katharina ma jó ɖò kúnnuɖiɖe nú azɔ̌gbɛ́ tɔn lɛ kɔn ǎ é nyɔ́ tawun .
ma nú nùðé fɛ́ ayi towe ó
"14 , 15 . ( a ) enyi è ɖò kɔ gbidi nú mɛ winnyawinnya lɛ wɛ ɔ , etɛ ye ka ɖó na hɛn dó ayi mɛ ? ( b ) nɛ̌ mɛ winnyawinnya lɛ ka sixu fun ahwan xá kɔgbidinúmɛ hagbɛ̌ lɛ tɔn gbɔn ?"
"14 kaka jɛ dìn ɔ , xota elɔ ko dó wusyɛn lanmɛ nú we ɖɔ a ni wá gbeta ɔ kɔn bo sɔ́ gbɛzán towe bǐ junjɔn jlǒ e a ɖó bo na sɛ̀n jehovah é jí ."
enɛ sín tinmɛ wɛ nyí ɖɔ gbɛzán towe na jinjɔn nǔ gbigbɔ tɔn lɛ gbé nyinya jí .
"mɛ winnyawinnya ɖevo ɖěɖee ɖó xwè towe lɛ é ɔ , gbɛɖuɖu sixu nyí nǔ e nɔ mya nukún nú ye ɖò gbɛzán yetɔn mɛ é ; ye sixu jló ɖɔ a ni gɔ́ nú emi ."
"é lín oo , é yá oo , a ɖó na xlɛ́ ɖɔ emi kanɖeji tawun bo na tɛ́ dó gbeta e kɔn emi wá lɛ é wu ."
"lɛ̌vɔ lin tamɛ dó kpɔ́ndéwú mɔ̌to tɔn e mǐ na é wu , é ɖò wɛn ɖɔ a kún na byɔ mɔ̌to e xwè fí ɖebǔ é ɖé mɛ kpowun , ɖó é cí ɖɔ mɛ e ɖò mɔ̌to enɛ mɛ lɛ é ɖò gbɛ̀ ɖu wɛ wutu ó ."
15 a sixu ɖu ɖò kɔgbidinúmɛ jí ɖò ali gègě nu .
"ði kpɔ́ndéwú ɔ , nyì alɔ nú ninɔmɛ e a tuùn ɖɔ ye na dɔn we dó tɛnkpɔn mɛ lɛ é ."
"( nùx . 22 : 3 ) enyi a xò kpóɖó nú mɛ ɖevo lɛ ɖò nǔnyanyawiwa mɛ ɔ , é na dɔn wuvɛ̌ ɖé lɛ wá ; bo nɔ flín wuvɛ̌ enɛ lɛ hwiɖée ."
( ga . 6 : 7 ) nǔ ɖevo e na d’alɔ we é wɛ nyí ɖɔ a ni yí gbè ɖɔ emi ɖó hudo wěɖexámɛ tɔn .
"mɛɖesɔhwe na zɔ́n bɔ a na yí gbè nú wě e mɛjitɔ́ towe lɛ kpo mɛ e zin ɖò gbigbɔ lixo ɖò agun ɔ mɛ lɛ é kpo ɖè xá we é . — xà 1 piyɛ́ɛ 5 : 5 , 6 ."
kpi tan e xlɛ́ ɖɔ mɛɖesɔhwe nɔ hɛn lè wá é ɖé .
"16 mɛɖesɔhwe sísɛ́ christoph , bɔ é yí gbè nú wě ɖagbe e è ɖè xá ɛ é ."
"ee é bló baptɛm gudo b’ɛ na nɔ zaan é ɔ , é nɔ yì fí e è nɔ ba lanmɛ kpɔ́n ɖé é , bo jɛ lanmɛ ba kpɔ́n jí ɖò finɛ hwɛhwɛ ."
mɛ winnyawinnya ɖevo ɖěɖee ɖò finɛ lɛ é dó wusyɛn lanmɛ n’i ɖɔ é ni gɔ́ nú emi ɖò lɔnyiji - fɔnkan gbɛ́ta emitɔn mɛ .
"christoph ɖɔ xó dó xó ɔ jí xá mɛxo agun tɔn ɖé , bɔ mɛxo ɔ ɖɔ n’i ɖɔ é ni lin tamɛ dó awovinú e é sixu jì lɛ é jí , ɖi linlin agbahwlɛnhwlɛn tɔn e sixu wà nǔ dó wutu tɔn lɛ é , cobo wá gbeta ɖé kɔn ."
"é ɖɔ mɔ̌ nú christoph có , é byɔ gbɛ̌ta ɔ mɛ ."
"amɔ̌ , é wá jɛ hweɖenu bɔ é mɔ ɖɔ dakaxixo gɔ́ lɔnyiji - fɔnkan ɔ mɛ , bo tlɛ nyí awovinú tawun ."
"é lɛ́ wá ɖɔ xó nú mɛxo agun tɔn gègě , bɔ ye bǐ ɖè wě e junjɔn biblu jí é xá ɛ ."
"“ jehovah sɛ́ wěɖexámɛtɔ́ ɖagbe lɛ dó mì , bɔ un ɖótó è ; nugbǒ wɛ ɖɔ un yawu wà mɔ̌ ǎ , amɔ̌ , un ka wá wà mɔ̌ . ”"
"a ka na sɔ́ hwiɖée hwe sɔmɔ̌ , bo yí gbè nú wěɖexámɛ à ?"
"17 , 18 . ( a ) etɛ jehovah ka ba nú mɛ winnyawinnya lɛ ɖò égbé ? ( b ) nǔblanɔwu tɛ wu mɛ e ko nyí mɛxo é ɖé lɛ ka nɔ wá ɖ’ayi ?"
"17 “ mɛ winnyawinnya , dìn e a kpò ɖò winnyawinnya mɛ ɔ , j’awǎ . awǎjijɛ ni gɔ́ ayi towe mɛ hwenu e a kpò ɖò winnyawinnya mɛ é . ” ( nùt ."
"11 : 9 ) jehovah ba ɖɔ hwi mɛ e nyí mɛ winnyawinnya é ɔ , awǎjijɛ ni gɔ́ ayi towe mɛ ."
xota elɔ tɛɖɛ̌ ali e nu nǔ sixu nyí mɔ̌ ɖè é ɖokpo jí .
"sɔ́ ayi towe ɖó nǔ yɛhwexɔsuɖuto ɔ tɔn lɛ gbé nyinya jí , sɔ́ jehovah dó tito towe lɛ bǐ mɛ ."
"nú a yawu jɛ mɔ̌ bló jí ɔ , a na yawu mɔ alixlɛ́mɛ jehovah tɔn , alɔcyɔnmɛji tɔn kpo nyɔna tɔn kpo ."
"lin tamɛ dó wěɖexámɛ ɖagbe e a mɔ ɖò xó mawu tɔn mɛ lɛ é bǐ jí , bo hɛn wěɖexámɛ elɔ dó ayi mɛ : “ mɛ winnyawinnya , flín mɛ e ɖó we ɔ ɖò hwenu e a kpò ɖò winnyawinnya mɛ é . ” — nùt . 12 : 1 ."
18 mɛɖé nɔ nɔ winnyawinnya mɛ kaka sɔyi ǎ .
mɛ winnyawinnya lɛ nɔ yawu sù bo nɔ huzu mɛxo .
"é blawu bɔ è na ɖɔ ɖɔ é nɔ vɛ́ nú mɛxo gègě ɖɔ ye kún nya nǔ ɖagbe lɛ gbé hwenu e ye kpó ɖò winnyawinnya mɛ é ó , alǒ , ee blawu tawun é wɛ nyí ɖɔ ye kún tlɛ nya nǔ ɖě gbé ó ."
"amɔ̌ , mɛ winnyawinnya ɖěɖee nɔ sɔ́ ayi yetɔn ɖó nǔ yɛhwexɔsuɖuto ɔ tɔn lɛ gbé nyinya jí égbé lɛ é na bo nyí mɛxo bǐ ɔ , gbeta e kɔn ye wá lɛ é na hun xomɛ nú ye tawun ."
"lee nǔ nyí gbɔn nú mirjana , ee nyí mɛ winnyawinnya ɖé bo ɖó nǔwukpikpé tawun ɖò lɔnyiji - fɔnkan sín ali nu é nɛ ."
"è byɔ ɛ ɖɔ é ni ɖ’alɔ ɖò agbahwlɛnhwlɛn yihun e è nɔ da ðò avivɔ hwenu lɛ é mɛ , amɔ̌ , é gbɛ́ bo byɔ sinsɛnzɔ́ hwebǐnu tɔn mɛ ."
"ðò xwè 30 gudo ɔ , mirjana kpó ɖò sinsɛnzɔ́ hwebǐnu tɔn wà wɛ ɖó kpɔ́ kpo asú tɔn kpo ."
"é tinmɛ ɖɔ : “ susu , yɛ̌yi , hlɔnhlɔn kpo dɔkun kpo nɔ nɔ ayǐ sɔyi ǎ , ye hwɛ́n nǔ kaka ɖé ǎ ."
"mawu sínsɛ́n kpo gǎndido bo na d’alɔ gbɛtɔ́ lɛ ɖò ali klewun klewun ɖé lɛ nu ɖò gbigbɔ lixo kpo nyí nǔ e gbé è na nya , bɔ ye ɖó yɛ̌yi tawun bo na lɛ́ nɔ ayǐ sɔyi é . ”"
"enyi è sɔ́ ayi ɖó nǔ gbigbɔ tɔn lɛ gbé nyinya jí ɔ , è nɔ mɔ lè ɖé lɛ ; sɛ̀ sìn xwè nú ye ."
"19 é jɛxa ɖɔ è ni kpa mɛ winnyawinnya ɖěɖee ɖò agun mɛ lɛ é kpo akpàkpà sɔ́ mɛ kpo , ɖó ye nɔ kpannukɔn wuvɛ̌ enɛ lɛ , lobo ka kanɖeji bo na sɔ́ jehovah sinsɛn dó ɖó nǔ taji ɖò gbɛzán yetɔn mɛ ."
mɛ winnyawinnya lɛ nɔ wà mɔ̌ gbɔn nǔ gbigbɔ tɔn lɛ gbé nyinya kpo wɛnɖagbejijlazɔ́ ɔ sísɔ́ ɖó tɛn nukɔntɔn ɔ mɛ kpo gblamɛ .
"gɔ́ na ɔ , ye nɔ kanɖeji ɖɔ gbɛ̀ elɔ kún na fɛ́ ayi emitɔn ó ."
mɛ winnyawinnya lɛ sixu kudeji ɖɔ azɔ̌ syɛnsyɛn e wà wɛ emi ɖè é kún nyí dó wuvɔ̌ ó .
ðò “ les saintes écritures .
"traduction du monde nouveau ” e è vɔ́ jlaɖó ɖò 2013 é mɛ ɔ , ( é ko tíìn ɖò fɔngbe mɛ dìn ǎ ) è zán xó e ɖò ðɛhan 144 : 12 - 15 mɛ é nú togun mawu tɔn ."
"ðò lilɛdogbeɖevomɛ e ka jɛ nukɔn nú enɛ é mɛ ɔ , è zán xó enɛ lɛ nú toɖevomɛnu e nyí mɛdídá , bɔ è ɖɔ xó yetɔn ɖò wemafɔ 11gɔ́ ɔ mɛ lɛ é ."
etɛwu è ka vɔ́ jlaɖó gbɔn mɔ̌ ?
xógbe ebléegbe tɔn e è zán é zɔ́n bɔ è sixu lilɛ ɖó alɔkpa wè enɛ lɛ ɖebǔ jí .
"enɛ wu ɔ , nǔ elɔ lɛ e bɔ d’ewu é jí wɛ è zɔ́n dó , dó vɔ́ jlaɖó gbɔn mɔ̌ :"
"nùvɔjlaɖó enɛ ɔ , xókwintinmɛwegbo lɛ kpo lee è nɔ tò xókwin lɛ gbɔn é kpo nɔ gudo na ."
"tinmɛ e è na nú xókwin nukɔntɔn e ɖò wemafɔ 12gɔ́ ɔ mɛ , bo nyí xókwin ebléegbe tɔn asher é wɛ na zɔ́n , bɔ è na tuùn kancica e ɖò ðɛhan 144 : 12 - 15 kpo wemafɔ ɖěɖee jɛ nukɔn nú ye lɛ é kpo tɛntin é ."
è sixu lilɛ xókwin asher ɔ gbɔn alɔkpa gègě mɛ .
"ði kpɔ́ndéwú ɔ , è sixu mɔ nǔ jɛ mɛ ɖɔ é nyí xógbe e nɔ dó gesí nyikɔ , alǒ xókwin e è ko zán wá yì é ɖé é , ɖi “ nǔ e , ” “ mɛ e . ”"
“ mɛ e ” wɛ nyí lee è mɔ nǔ jɛ mɛ gbɔn ɖò lilɛdogbeɖevomɛ xóxó ɔ mɛ é .
"enɛ wu ɔ , nǔ ɖagbe ɖěɖee xó è ɖɔ ɖò wemafɔ 12 jɛ 14 mɛ é ɔ , mɛdídá ɖěɖee xó è ɖɔ ɖò wemafɔ e jɛ nukɔn na é mɛ lɛ é wɛ è zán na ."
"“ enɛ ɔ ” wɛ nyí lee è lilɛ gbɔn ɖò lilɛdogbeɖevomɛ 2013 tɔn , kpo lilɛdogbeɖevomɛ biblu tɔn ɖevo lɛ kpo mɛ é ."
lee è vɔ́ jlaɖó gbɔn é sɔgbe xá wemafɔ ɖɛhan ɔ tɔn e kpò lɛ é .
"“ enɛ ɔ ” ee è zán ɖò wemafɔ 12gɔ́ ɔ mɛ é zɔ́n bɔ è mɔ nǔ jɛ mɛ ɖɔ , nyɔna e xó è ɖɔ ɖò wemafɔ 12 jɛ 14 mɛ lɛ é ɔ , hwɛjijɔnɔ ɖěɖee byɔ ɖɔ è ni ‘ hwlɛn emi gán , bo yí emi ’ sín mɛdídá lɔ mɛ é wɛ ye kàn ( wemafɔ 11 ) ."
"nǔ enɛ e è vɔ́ jlaɖó é lɛ́ tɔ́n ɖò wemafɔ 15gɔ́ ɔ mɛ ; xókwin “ awǎjijɛnɔ ” e è zán azɔn wè ɖò wemafɔ enɛ mɛ dìn é bǐ mlɛ́ ali ɖokpo ɔ , bo sɔgbe ."
"enɛ wu ɔ , xókwin awǎjijɛnɔ wè e è zán ɖò finɛ é ɖò togun ɖokpo ɔ dó gesí wɛ , é wɛ nyí mɛ ɖěɖee “ sín mawu nyí jehovah ” é ."
"lɛ̌ hɛn dó ayi mɛ ɖɔ ebléegbe dòdó ɔ kún ɖó wuntun nùxixa tɔn lɛ ɖě ó ; ɖi kpɔ́ndéwú ɔ , é ɖó gbohwláxwi fɛnnɔ ǎ ."
"enɛ wu ɔ , lilɛdogbeɖevomɛtɔ́ lɛ wɛ ɖó na kpɔ́n lee è nɔ wlan xó lómílómí ɖò ebléegbe mɛ gbɔn é , xó e lɛlɛ̌ dó xó ɔ é kpo wemafɔ biblu tɔn e cá kàn xá xó ɔ é kpo , bo na dó tuùn tinmɛ e sɔgbe é ."
lee è vɔ́ jlaɖó gbɔn é sɔgbe xá wemafɔ biblu tɔn ɖevo ɖěɖee ɖɔ xó dó akpá e mawu dó ɖɔ emi na kɔn nyɔna dó togun emitɔn gbejinɔtɔ́ ɔ jí é .
"ðó è vɔ́ xókwin asher ɔ jlaɖó dìn wutu ɔ , ɖɛhan elɔ ɖè nukúnɖiɖo nùjɔnǔ tɔn e davidi ɖó é xlɛ́ ; é wɛ nyí ɖɔ nú mawu hwlɛn akɔta izlayɛli tɔn sín kɛntɔ́ tɔn lɛ lɔ mɛ gudo ɔ , é na kɔn awǎjijɛ kpo nukɔnyiyi kpo sín nyɔna dó ye jí ."
"( lev . 26 : 9 , 10 ; sɛ́n . 7 : 13 ; ðɛh . 128 : 1 - 6 ) ði kpɔ́ndéwú ɔ , sɛ́nflínmɛ 28 : 4 ɖɔ : ‘ jehovah na xoɖɛ dó vǐ e mi na jì lɛ , jinukún e mi na sɔ́ lɛ , gbɔ̌ mitɔn lɛ , lɛngbɔ̌ mitɔn lɛ kpo nyibu mitɔn lɛ kpo jí , bɔ ye na sukpɔ́ . ’"
"nugbǒ ɔ , hwenu e davidi ví salomɔ́ɔ ɖò acɛ kpa wɛ é ɔ , akɔta ɔ ɖu vivǐ fífá kpo nukɔnyiyi e è ma ko mɔ kpɔ́n ǎ é kpo tɔn ."
"nǔ e lɛ́ hú mɔ̌ é wɛ nyí ɖɔ , acɛkpikpa salomɔ́ɔ tɔn sín akpáxwé lɛ dó gesí acɛkpikpa mɛsiya ɔ tɔn . — 1 axɔ . 4 : 20 ; 5 : 1 ; ðɛh . 72 : 1 - 20 ."
"bo na dó sú ta na ɔ , nǔ e è jlaɖó ɖò ðɛhan 144gɔ́ ɔ mɛ é huzu nùkplɔnmɛ biblu tɔn sín nukúnnúmɔjɛnǔmɛ e mǐ ɖó lɛ é ǎ ."
"amɔ̌ , é zɔ́n bɔ ɖɛhan ɔ blebu xlɛ́ nukúnɖiɖo e mɛsɛntɔ́ jehovah tɔn lɛ ɖò bò wlí na wɛ sín hwenu línlín ɖíe é nyì wɛn d’eji , enɛ wɛ nyí ɖɔ mawu na ɖó hwɛ nú mɛdídá lɛ , bɔ enɛ gudo ɔ , é na sɔ́ fífá kpo nukɔnyiyi e ma na ɖó dogbó ǎ é kpo ɖ’ayǐ nú nǔjlɔjlɔwatɔ́ lɛ . — ðɛh . 37 : 10 , 11 ."
9 fífá : nɛ̌ a ka sixu mɔ gbɔn ?
9 - 15 juillet 2018
"12 jehovah yí wǎn nú mɛ ðěɖee “ linsyɛnsyɛn yetɔn nɔ zɔ́n , bɔ ye nɔ na sínsɛ́n ” lɛ é"
16 - 22 juillet 2018
17 nǔ e wu mǐ nɔ “ na sínsɛ́n gègě ” é
"xota nukɔntɔn xota wè elɔ lɛ tɔn ɖɔ xó dó nùjlɛdonǔwu e jezu na dó vǐwuntín kpo nǔkúndótɔ́ ɔ kpo wu é jí , bo lɛ́ tinmɛ nǔ e ye kplɔ́n mǐ dó wɛnɖagbejijlazɔ́ mǐtɔn wu é ."
"xota wegɔ ɔ ɖɔ xó dó hwɛjijɔ junjɔn biblu jí e nɔ sísɛ́ mǐ , bɔ mǐ nɔ wà wɛnɖagbejijlazɔ́ mǐtɔn kpo linsyɛnsyɛn kpo é gègě jí ."
23 - 29 juillet 2018
22 tuùn kɛntɔ́ towe
30 juillet 2018 – 5 août 2018
"27 mɛ winnyawinnya lɛ emi , mi gbí dɔn ðò awovi nukɔn"
satáan wɛ nyí kɛntɔ́ mǐtɔn .
bǎ tɛ mɛ é ka nɔ wà nǔ dó mǐ wu yì jɛ ?
dogbó tɛ lɛ hlɔnhlɔn tɔn ka ɖó ?
nɛ̌ mǐ bǐ kaka jɛ klisanwun winnyawinnya lɛ jí ka sixu ɖí xwi xá ɛ gbɔn ?
"xota wè elɔ lɛ na na sìnkɔn nùkanbyɔ enɛ lɛ tɔn , bo na d’alɔ mǐ bɔ mǐ na na hlɔnhlɔn gbeta e kɔn mǐ wá bo na gbí dɔn ɖò awovi nukɔn é ."
32 nǔkún - yiya wɔbuwɔbu ðé !
"nǔ lɛ bɛ́ wǔɖéwúɖé , bɔ vivɔnu tɔn ka wá nyɔ́ tawun"
mɛ e tɔn wɛ é samuel f . herd
"è jì mì ɖò atínxɔ ɖé mɛ ɖò toxo kpɛví e è nɔ ylɔ ɖɔ liberty , indiana ɖò états - unis é mɛ . un ɖó fofó ɖokpo kpo dada wè kpo ."
atínxɔ e mɛ è jì mì ɖè é
"ðò wemaxɔ ce mɛ ɔ , mɛ e kpo mɛ kpo bló xɔ ɖokpo mɛ lɛ é wɛ è nɔ fó wemaxɔmɛ ɖó kpɔ́ xá ; nugbǒ ɔ , è nɔ tuùn mɛ gègě sín nyikɔ ɖò toxo ɔ mɛ , bɔ ye lɔ nɔ tuùn mɛtɔn ."
"un nyí ɖokpo ɖò vǐ tɛnwe e mɛ ce lɛ jì é mɛ , bo kplɔ́n nǔ gègě dó glelilɛ wu hwenu e un ɖò winnyawinnya mɛ é"
"hwenu e è jì mì é ɔ , tɔ́ ce ɖò azɔ̌ wà nú glesi xá ɔ mɛ tɔn lɛ ɖokpo wɛ ."
"ee un ɖò winnyawinnya mɛ é ɔ , un kplɔ́n lee è nɔ kun glelɛmɔ ɖé gbɔn é , bɔ glelilɛ sín wlɛnwín taji ɖevo lɛ lɛ́ má mì ."
un mɔ tɔ́ ce sín winnyawinnya mɛ ǎ .
xwè 56 wɛ é ɖó hwenu e è jì mì é ; bɔ nɔ ce ɖó xwè 35 .
"nǔ ɖò mɔ̌ có , tɔ́ ce nyí mɛ céwúncéwún , ɖò agbaza mɛ , bo ɖó hlɔnhlɔn bo yí wǎn nú azɔ̌syɛnsyɛnwiwa , lobo kplɔ́n mǐ mɛ vǐ tɔn lɛ bǐ ɖɔ azɔ̌syɛnsyɛnwiwa xɔ akwɛ tawun ."
"é ɖó akwɛ gègě gbeɖé ǎ , amɔ̌ , é tɛ́n kpɔ́n bɔ mǐ ɖó xɔ ɖò ta , nɔ mɔ awu dó , bo nɔ mɔ nùɖuɖu , é lɛ́ ɖò finɛ nú mǐ hwebǐnu ."
xwè 93 wɛ é ɖó bo kú .
bɔ nɔ ce ɖó xwè 86 bo kú .
ye mɛ ɖebǔ sɛ̀n jehovah ǎ .
"ðò nɔví ce lɛ mɛ ɔ , nɔví sunnu ce ɖokpo wà mɛxo agun tɔn sín azɔ̌ sín hwenu e è sɔ́ tuto enɛ ɖ’ayǐ ɖò bǐbɛ̌mɛ 1970 jɛ 1979 tɔn é ."
yɔkpɔvu mɛ ce
sinsɛnnɔ akowunká wɛ nú nɔ ce .
xwè 12 wɛ un ɖó bo sè atɔnɖobǔ sín xó azɔn nukɔntɔn ɔ .
é kpaca mì bɔ un kanbyɔ nɔ ce ɖɔ : “ nɛ̌ jezu ka sixu nyí vǐ ɔ bo lɛ́ nyí tɔ́ ɔ ɖò hwe ɖokpo ɔ nu gbɔn ?
"un flín xósin tɔn : “ vǐ ce , nùbudo wɛ ."
mǐ sixu mɔ nukúnnú jɛ mɛ ǎ . ”
nùbudo wɛ é ka nyí nú mì nugbǒ .
"amɔ̌ , hwenu e un ɖó xwè 14 é ɔ , un bló baptɛm ɖò tɔsisa xá ɔ mɛ tɔn ɖé mɛ ; è nylɔ́ mì dó tɔ́ ɔ mɛ azɔn atɔn , b’ɛ nyí wuntun atɔnɖobǔ tɔn !"
1952 — hwenu e un ɖó xwè 17 jɛ nukɔn nú ahwan mɛ byɔbyɔ ce é
"hwenu e un ɖò wemaxɔmɛ linsinmɛ tɔn é ɔ , xɔ́ntɔn ce ɖokpo nɔ nyì akpotokwín dó mɔ akwɛ , bo huzu linlin nú mì ɖɔ nyì lɔ ni kplɔ́n ."
"enɛ wu ɔ , un jɛ kpinkplɔn jí , bo na nyikɔ bo na nɔ gbɛ̌ta akpotokwín nyinyi tɔn e nɔ nyí golden gloves é mɛ ."
"é má mì sɔmɔ̌ ǎ , bɔ ee un nɔ mɛ nú táan kpɛɖé gudo é ɔ , un jó dó ."
"nukɔnmɛ ɔ , è yí mì dó ahwankpá états - unis tɔn mɛ , bo wá sɛ́ mì dó allemagne ."
"hwenu e un ɖò finɛ é ɔ , gǎn ce lɛ sɛ́ mì dó fí e è nɔ kplɔ́n azɔ̌ gǎnbɔdogǎnwu lɛ ɖè é , ɖó ye lin ɖɔ un ɖó nǔwukpikpé jɔwamɔ tɔn ɖé lɛ bo na nɔ mɛ nu ."
"é jló mì ɖebǔ ɖɔ má nɔ ahwanzɔ́ mɛ ǎ , enɛ wu ɔ , ee un fó xwè wè e un ɖó na w’azɔ̌ na é ɔ , kpodo yɛ̌yi kpo ɔ , ye ɖè mì sín azɔ̌ ɔ mɛ ɖò 1956 ."
é sɔ́ lín ǎ bɔ un byɔ ahwankpá e gbɔn vo tawun é ɖé mɛ .
1954 - 1956 — un bló xwè wè ɖò ahwankpá états - unis tɔn mɛ
gbɛ̀ yɔyɔ̌ ðé bɛ́
"kaka jɛ finɛ ɖò gbɛzán ce mɛ ɔ , un kplɔ́n bo na nyí asúká ɖó bǎ ɖé mɛ ."
lee sunnu ɖé ɖó na cí bɔ è nɔ mɔ ɖò fímu lɛ alǒ xá mɛtɔn mɛ é wà nǔ dó wǔ yè tawun .
linlin ce wɛ nyí ɖɔ wɛnjlatɔ́ lɛ kún nyí sunnu ganji ó .
"gbè ɖokpo ɔ , un ɖò mɔ̌to vɔvɔ e un ɖó é kun wɛ gbɔn toxo ɔ mɛ bɔ nyɔnu wè sɔ́ alɔ nú mì ."
"un tuùn ye , nya e da dada ce mɛxo ɔ é sín nɔví nyɔnu kpɛví lɛ wɛ ."
kúnnuɖetɔ́ jehovah tɔn wɛ ye nyí .
"un ko yí atɔxwɛ kpo réveillez - vous ! kpo ɖò así yetɔn ɖ’ayǐ , amɔ̌ , un nɔ mɔ ɖò kpaà mɛ ɖɔ atɔxwɛ lɛ gɔ́ngɔ́n dín ɖò nukún ce mɛ ."
“ a d’akpá tɔn nú mǐ à ? wɛ ɖyɔvǐ lɛ ko nǔ yɛ́ɛ bo kanbyɔ mì .
un ɖɔ : “ un d’akpá tɔn . ”
"akpá enɛ e un dó é vɛ́ nú mì kpɛɖé , amɔ̌ , un mɔ ɖɔ un kún sixu gɔn ó ."
"enɛ wu ɔ , zǎn enɛ mɛ ɔ un yì ."
nǔwiwa yɔkpɔvu lɛ tɔn jiwǔ nú mì tawun .
"un sixu ɖi ǎ , ye tuùn nǔ gègě dó biblu wu !"
"un yì amísa ɖò aklunɔzángbe enɛ lɛ bǐ xá nɔ ce có , nukúnnúmɔjɛnǔmɛ kpɛɖé jɛn un ɖó dó biblu wu ."
"dìn ɔ , un kanɖeji bo na kplɔ́n nǔ gɔ́ na ."
un yí gbè nú biblu kplɔnkplɔn ɖé .
un kplɔ́n jɛ nukɔn ɖɔ nyikɔ mawu nǔbǐwukpétɔ́ ɔ tɔn nɔ nyí jehovah .
"xwè ɖé lɛ ɖíe ɔ , un kàn nǔ byɔ nɔ ce dó kúnnuɖetɔ́ jehovah tɔn lɛ wu , bɔ é ɖɔ nú mì kpowun ɖɔ , “ ye nɔ sɛ̀n nya mɛxomɔ e è nɔ ylɔ ɖɔ jehovah é . ”"
"un yawu yì nukɔn , ɖó un tuùn ɖɔ un mɔ nugbǒ ɔ ."
"ee un yì kplé nukɔn nukɔntɔn enɛ b’ɛ bló sun tɛnnɛ gudo é ɔ , un bló baptɛm ɖò mars 1957 ."
linlin e un ɖó dó gbɛ̀ wu é huzu .
"enyi un lin tamɛ dó linlin xóxó e un nɔ ɖó dó nǔ e sunnu nyínyí nyí é wu ɔ , é nɔ víví nú mì ɖɔ nǔ e sunnu jɔ sunnu nyí bɔ biblu ɖɔ é ɔ , un kplɔ́n ."
"jezu ɔ , gbɛtɔ́ maɖóblɔ̌ wɛ ."
"é ɖó hlɔnhlɔn ɖò agbaza mɛ , bɔ enɛ sixu zɔ́n bɔ è na jlɛ́ sunnu asúká ɖebǔ dó wǔ tɔn ǎ ."
"amɔ̌ , é xò hun ǎ , é nyɔ́ wà ɔ , é ‘ tin bɔ è tafu i ’ lee è ko ɖɔ ɖ’ayǐ gbɔn é ."
"( eza . 53 : 2 , 7 ) un kplɔ́n ɖɔ ahwanvu jezu tɔn nugbǒ ɖé ɔ , “ mɛ bǐ wɛ é ɖó na dɔn dó wǔ . ” — 2 tim . 2 : 24 ."
"amɔ̌ , é sɔ́ lín ǎ bɔ un ɖó te nú táan ɖé ."
"un wá gbeta ɔ kɔn bo na da gloria , é nyí ɖokpo ɖò ɖyɔvǐ ɖěɖee ylɔ mì wá oplọn agunwe ɔ tɛnmɛ é mɛ !"
gbeta enɛ e kɔn un wá é vɛ́ nú mì kpɔ́n gbeɖé ǎ .
"nú nyɛ ɔ , é xɔ akwɛ hú diamáa ee xɔ akwɛ hú bǐ é , bɔ é víví nú mì tawun ɖɔ un da ɛ ."
mi nú é ni ɖɔ xó kpɛɖé dó éɖesunɔ wu nú mi :
“ un nyí ɖokpo ɖò vǐ 17 e mɛ ce lɛ jì é mɛ .
nɔ ce nyí kúnnuɖetɔ́ gbejinɔtɔ́ ɖé .
é kú hwenu e un ɖó xwè 14 é .
hwenɛnu wɛ tɔ́ ce jɛ nǔ kplɔ́n jí .
"ðó nɔ ce kú wutu ɔ , tɔ́ ce bló tuto ɖé xá gǎn wemaxɔmɛ ɔ tɔn ."
"dada ce ɖò xɔ gudo tɔn ɔ mɛ ɖò wemaxɔmɛ linsinmɛ tɔn hwenɛnu , bɔ tɔ́ ce kanbyɔ gǎn ɔ ɖɔ é kpo nyì kpo sixu nɔ wá wemaxɔmɛ ɖò azǎn vovo jí à jí ."
"mɔ̌ wiwa na zɔ́n bɔ ɖokpo ɖò mǐ mɛ na ɖò xwégbe bo na kpé nukún dó nɔví mǐtɔn kpɛví lɛ wu , bɔ nùɖuɖu gbada tɔn na ko sɔgbe cobɔ tɔ́ mǐtɔn na gosin azɔ̌mɛ bo wá ."
gǎn wemaxɔmɛ ɔ tɔn yí gbè bɔ mǐ xwedó tuto enɛ kaka jɛ hwenu e dada ce yí kúnnuɖewema tɔn é .
"xwédo kúnnuɖetɔ́ lɛ tɔn wè nɔ kplɔ́n biblu xá mǐ , bɔ mǐ mɛ 11 ɖò vǐ lɛ mɛ huzu kúnnuɖetɔ́ jehovah tɔn ."
"winnya nɔ hu mì có , un ka nɔ ɖu vivǐ kúnnuɖegbe yiyi tɔn ."
sam d’alɔ mì bɔ un ɖí xwi xá ɖò xwè lɛ gblamɛ . ”
mǐ ɖu vivǐ gbexosin - alijitɔ́zɔ́ wiwa tɔn ɖó kpɔ́ .
"ðò sun juillet tɔn mɛ ɖò xwè enɛ mɛ ɔ , mǐ d’alɔ wema mɛ bo na wà sinsɛnzɔ́ ɖò betɛli , ɖó mǐ jló tawun bo na wà sinsɛnzɔ́ ɖò hɔnkàn gbɛ̀ ɔ tɔn mǐtɔn wutu ."
"jlǒ e mǐ ɖó bo na wà sinsɛnzɔ́ ɖò betɛli é bú dó mǐ gbeɖé ǎ , amɔ̌ , é lín hwɛ̌ cobɔ nǔ wá nyí mɔ̌ !"
"mǐ wlan wema sɛ́dó hɔnkàn gbɛ̀ ɔ tɔn mǐtɔn , bo byɔ ɖɔ è ni sɛ́ mǐ dó fí e hudo sukpɔ́ ɖè é ."
"fí ɖokpo géé sín ali jɛn hun nú mǐ , é wɛ nyí pine bluff ɖò arkansas ."
"ðò hwe enɛ lɛ nu ɔ , agun wè wɛ ɖò pine bluff , ɖokpo nyí yovó lɛ tɔn , bɔ ɖokpo nyí mɛwi lɛ tɔn ."
è sɛ́ mǐ dó mɛwi lɛ sín agun e mɛ wɛnjlatɔ́ 14 géé ɖè é .
xwi ðíðí xá mɛ ðiðe ðó vo kpo akɔ cyancyan kpo
a sixu kàn nǔ e wu mɛ ɖiɖe ɖó vo lɛ́ ɖò agun kúnnuɖetɔ́ jehovah tɔn lɛ tɔn mɛ é byɔ .
xósin ɔ kpowun wɛ nyí ɖɔ ɖěwagbɛn ɖè ɖò hwenɛnu ǎ .
"sɛ́n ɖé lɛ ɖò ayǐ bo nɔ sɔ́ sinmɛ agbaza tɔn vovo na kplé ɖó kpɔ́ dó mɔ sɛ́ngbigba , gɔ́ na ɔ , dakaxixo sín adǎn gblɔ́n nú mɛ lɛ́ sukpɔ́ tawun ."
"ðò fí gègě ɔ , nɔví lɛ sín hwɛ jɔ bɔ ye na ɖi xɛsi ɖɔ enyi sinmɛ agbaza tɔn vovo kplé ɖó kpɔ́ bo na sɛ̀n mawu ɔ , è na hɛn kpléxɔ axɔsuɖuto ɔ tɔn yetɔn gblé ."
nǔ mɔhun lɛ ko jɛ .
"enyi kúnnuɖetɔ́ mɛwi ɖé ɖò wɛn jla wɛ sín hɔn ɖé kɔn jɛ hɔn ɖé kɔn ɖò yovó lɛ sín xá mɛ ɔ , ye na wlí i bo sixu xò è ."
"enɛ wu ɔ , nú mǐ na kpó ɖò wɛn ɔ jla wɛ ɔ , mǐ nɔ setónú nú sɛ́n lɛ , bo nɔ ɖó nukún ɖɔ nǔ lɛ na wá huzu dó ɖagbe jí ."
mǐ nɔ mɔ wuvɛ̌ ɖé lɛ ɖò sinsɛnzɔ́ mǐtɔn mɛ .
"enyi mǐ ɖò azɔ̌ wà wɛ ɖò fí e è ɖè nú mɛwi lɛ é ɔ , mǐ nɔ tuùn ǎ hweɖelɛnu bo nɔ xúxú hɔn nú yovó lɛ ."
"mǐ ɖó na yawu tuùn nǔ e mǐ na wà é , mǐ ɖó na tɛ́n kpɔ́n bo xwlé wɛn ɔ mɛ klewun , alǒ yí gbè ɖɔ nǔ wɛ mǐ wà nyì dò bo ɖido ."
"ðò fí ɖé lɛ ɔ , lee nǔ lɛ ɖè gbɔn ɖò hwenɛnu é nɛ ."
"é ɖò wɛn ɖɔ mǐ ɖó na w’azɔ̌ syɛnsyɛn bo kpé nukún dó mǐɖée wu , bo mɔ tɛn dó wà gbexosin - alijitɔ́zɔ́ mǐtɔn ."
gloria nɔ wà xɔmɛjlaɖózɔ́ nú mɛɖé lɛ .
"è yí gbè ɖò fí lɛ ɖokpo bɔ un sixu nɔ d’alɔ ɛ bonu táan e é nɔ zán ɖ’ayǐ é ɔ , mǐ zán wevlɔɖó tɔn ɔ azɔ̌ ɔ na fó ."
"ye nɔ na mǐ hwemɛ núɖuɖu ɖé , bɔ nyì kpo gloria kpo nɔ ɖu cobo nɔ yì xwé ."
"nyɛ nɔ kpé nukún dó jikpá wu , súnsún flɛtɛli , bo nɔ kpé nukún dó azɔ̌ klewun klewun ɖevo lɛ wu ."
"ðò yovó lɛ ɖokpo xwé ɔ , mǐ nɔ súnsún flɛtɛli lɛ , gloria nɔ súnsún ɖò xɔ mɛ , bɔ nyɛ nɔ súnsún ɖò kɔxo ."
"mǐ nɔ bló nú kézezán ɔ bǐ , enɛ wu ɔ , ye nɔ na mǐ hwemɛ núɖuɖu ."
"gloria nɔ ɖu nǔ ɖò xɔ ɔ mɛ ɖò vo nú xwédo ɔ , bɔ nyɛ nɔ ɖu nǔ ɖò kɔ́xo ɖò fí e è nɔ gán mɔ̌to ɖó é ."
é nɔ ɖɔ nùɖé nú mì ǎ .
nùɖuɖu ɖagbe tawun ɖé wɛ mǐ nɔ ɖu .
xwédo ɔ nyɔ́ xomɛ ; ye nɔ wà nǔ bo nɔ lin nǔ gbɔn mɔ̌ kpowun wɛ .
"ee mǐ jɛ sánsin dó mɔ̌to mǐtɔn mɛ kpé gudo é ɔ , un kanbyɔ mɛ e sà nǔ nú mǐ é ɖɔ gloria sixu zán afɔɖayǐtɛn ɔ à jí ."
xomɛnyínyɔ́ núwiwa manawɔn lɛ
"hwenu e mǐ wá pine bluff tlolo é ɔ , mǐ yì nɔ nɔví e wà azɔ̌ e mɛ e nyí titoblonúnǔtɔ́ kplékplé mɛxo lɛ tɔn tɔn ɖé nɔ wà ɖò égbé é ɖé gɔ́n ."
"asì tɔn nyí klisanwun hwenɛnu ǎ , bɔ gloria jɛ biblu kplɔ́n xá ɛ jí ."
"ðò táan ɖokpo ɔ mɛ ɔ , un jɛ biblu kplɔ́n xá vǐ nyɔnu yetɔn kpo asú tɔn kpo jí ."
"ye nɔ ylɔ mǐ nú gbadanu núɖuɖu , amɔ̌ , ye ɖó na bló mɔ̌ ɖò zinflu mɛ ."
"un flín ɖɔ un mɔ nya ɖé b’ɛ junjɔn hɔn tɔn nukɔn ɖò zǎn e mɛ è ɖò mɛkúkú lɛ xwè ɖu wɛ é gbè ɖokpo b’ɛ gó bo dó awu wewé , lobo dɔn awu ɔ sín aza cyɔn ta lee kkk lɛ nɔ bló gbɔn é ."
nǔ mɔhun lɛ ka zɔ́n bonu nɔví lɛ gɔn xomɛ nyɔ́ ǎ .
"ðò aluùn mɛ gbè ɖokpo ɔ , mǐ ɖó hudo akwɛ tɔn bo na dó hǔn yì kpléɖókpɔ́ ɖaxó ɖé , bɔ nɔví sunnu ɖé yí gbè bo na xɔ mɔ̌to mǐtɔn , bonu mǐ ni dó sixu mɔ akwɛ bo yì ."
"sun ɖokpo gudo ɖò gbè ɖokpo ɔ , nǔ cikɔ nú mǐ hwenu e mǐ ko ɖi zɔnlin sín hɔn ɖé kɔn jɛ hɔn ɖé kɔn , bo kplɔ́n biblu xá mɛ lɛ ɖò hwesivɔ mɛ gudo é ."
"hwenu e mǐ wá xwégbe é ɔ , nùɖé ko ɖò te kpɔ́n mǐ ."
mǐ mɔ bɔ è gán mɔ̌to mǐtɔn ɖó xwé ɔ nukɔn !
"nùwlanwlan ɖé ɖò wěkpɛ́n mɔ̌to ɔ tɔn nukɔn , bo ɖɔ : “ mǐ vɔ́ mɔ̌to mitɔn na mi ."
nɔví mitɔn . ”
xomɛnyínyɔ́ núwiwa ɖevo lɛ́ jiwǔ ɖò nukún ce mɛ tawun .
"è na sɔ́ sun ɖokpo blebu dó kplɔ́n nǔ mɛ ɖěɖee nyí nukúnkpénuwutɔ́ agun tɔn , lɛdo tɔn kpo agbegbe tɔn lɛ kpo é ."
"hwenu e un yí mɛylɔwema ɔ é ɔ , un ɖó azɔ̌ ǎ bɔ akwɛ lɛ́ hán mì ."
ye wá ɖɔ nú mì ɖɔ emi na yí mì dó azɔ̌xwé ɔ .
etɛ un ka na wà ?
un lin tamɛ tawun dó gbeyiyi nú azɔ̌ ɔ kpo wemaxɔmɛ yiyi ɔ gbigbɛ́ kpo wu .
"nugbǒ ɔ , un ko ɖò gbesisɔmɛ bo na wlan wema bo na gbɛ́ ylɔ̌ e è ylɔ mì é , hwenu e nǔ e un ma na wɔn gbeɖé ǎ é ɖé jɛ é ."
"nɔví nyɔnu e asú tɔn ma nyí klisanwun ǎ é ɖé ɖò agun mǐtɔn mɛ , bo xúxú hɔn mǐtɔn zǎnzǎn tɛɛn gbè ɖokpo bo sɔ́ wemakpo ɖé nú mì ."
akwɛ gɔ́ mɛ .
"é kpo vǐ tɔn lɛ gègě kpo nɔ fɔ́n zǎnzǎn tɛɛn lɛ bǐ , bo nɔ yì gle lɛ kpo avɔkangbo lɛ kpo mɛ , bo nɔ xwà nǔ bo na dó sixu xò akwɛ gègě kplé bonu má yì new york ."
"nukɔnmɛ ɔ , un kanbyɔ alokanxwé ɔ ɖɔ un sixu jɛ azɔ̌ wà jí ɖò finɛ aklunɔzán gblamɛ atɔ́ɔ́n gudo à jí ."
ye gbɛ́ gbídígbídí bo ɖɔ : “ eǒ ! ”
"amɔ̌ , é ɖɔ nùɖé nú mì ǎ ."
un ko wá gbeta ce kɔn .
mɛ 15 jɛ 20 wɛ un nɔ kplɔ́n biblu xá .
"enɛ wu ɔ , mǐ nɔ ɖekúnnu sín xwé ɖé gbè jɛ xwé ɖé gbè zǎnzǎn lɛ , bɔ enɛ gudo ɔ , mǐ nɔ kplɔ́n biblu xá mɛ lɛ ɖò kézezán e kpò é mɛ ; hweɖelɛnu ɔ , mǐ nɔ ɖ’ewu kaka bɔ gan 11 zǎnmɛ tɔn nɔ xò ."
sinsɛnzɔ́ ɔ víví tawun .
é na jló mì ɖɔ má nɔ azɔ̌ elɔ mɛ .
"un tlɛ ko ɖɔ ɖɔ é kún jló mì nú má ɖyɔ azɔ̌ ce , bo byɔ nukúnkpénuwutɔ́zɔ́ mɛ ó ; amɔ̌ , nǔ ɖevo wɛ ɖò jehovah sín ayi mɛ . ”"
é ka wà nǔ sɔgbe xá nugbǒ .
tomɛyiyizɔ́ ɔ
"mǐ ɖó nukún tawun , ɖó nukúnkpénuwutɔ́ agbegbe tɔn mǐtɔn jló ɖɔ mǐ ni d’alɔ ɖò agun ɖé mɛ ɖò texas , gbexosin - alijitɔ́ titewungbe wɛ é ka ba ɖɔ mǐ ni nyí ɖò finɛ ."
huzuhuzu mɔhun dɔn mǐ tawun .
"enɛ wu ɔ , mǐ nɔte , bo nɔte , bo ɖò nukún ɖó wɛ ɖɔ gbɛ̌ na na mǐ xósin ɖé , amɔ̌ , vɔtɔ́ jɛn mǐ nɔ wá mɔ wemagbáví mǐtɔn ɖè ."
"nukɔnmɛ ɔ , mǐ wá mɔ wema - sɛ́dó - mɛ ɖé gbè ɖokpo ."
janvier 1965 wɛ .
"xwè ɖokpo mɔ̌ alǒ táan kpɛɖé jɛ nukɔn nú nukúnkpénuwutɔ́ huzuhuzu ce ɔ , nukúnkpénuwutɔ́ agbegbe tɔn james a . thompson , jr . kpɔ́n ɖɔ un ka jɛxa bo na wà azɔ̌ ɔ à jí ."
"é sɔ́ xomɛnyínyɔ́ dó xlɛ́ mì fí ɖěɖee un sixu bló huzuhuzu ɖè lɛ é , bo kɛnu dó nǔwukpikpé ɖěɖee nukúnkpénuwutɔ́ lɛdo tɔn ɖagbe ɖé ɖó na ɖó lɛ é wu ."
un ko ɖò nukúnkpénuwutɔ́zɔ́ ɔ mɛ nú táan klewun ɖé cobo wá mɔ ɖɔ un ɖó hudo wěɖexámɛ enɛ tɔn .
un kplɔ́n nǔ gègě ɖò nɔví sunnu gbejinɔtɔ́ enɛ gɔ́n .
alɔ e sunnu gbejinɔtɔ́ elɔ lɛ dó mì é sù nukún ce mɛ
un zán aklunɔzán gblamɛ ɖokpo bo kpɔ́n nukúnkpénuwutɔ́ lɛdo tɔn ɖé hwenu e é ɖò agun ɖé ba kpɔ́n wɛ é .
"enɛ gudo ɔ , é lɔ zán aklunɔzán gblamɛ e bɔ d’ewu é , bo kpɔ́n mì hwenu e un ɖò agun ɖevo ba kpɔ́n wɛ é ."
"amɔ̌ enɛ gudo ɔ , mǐɖesunɔ bɛ́ azɔ̌ ."
"amɔ̌ , un wá ɖó ayi nǔ taji ɖé wu ."
"nɔví sunnu ɖagbe e sixu d’alɔ mɛ lɛ é ɖò finɛ tɛgbɛ , è ni vɛ́ ko jó ye dó kpowun nú ye ni d’alɔ mɛ wɛ nyí xó ɔ ."
"alɔ e nɔví sunnu j . r . brown ee wá nyí nukúnkpénuwutɔ́ tomɛyitɔ́ ɖé é , kpo ee fred rusk ee nyí hagbɛ̌ xwédo betɛli tɔn tɔn ɖé é dó mì é kpo kpó ɖò nukún ce mɛ sù wɛ kaka jɛ égbé ."
akɔ cyancyan gbakpé tawun ɖò hwenɛnu .
un flín hweɖevonu e gbɛ̌ta kúnnuɖegbe tɔn ɖé nɔte ɖò nùbaɖutɛn ɖé bá ɖu hwemɛ núɖuɖu é .
"un xwè afɔɖayǐtɛn sunnu lɛ tɔn , bo ɖ’ayi wu ɖɔ nya e kwiji tawun bo ɖè nǔ dó wutu , bo cí yovó e ɖò akɔ cyancyan gbɛ́ta ɖé mɛ é ɖɔhun é ɖé site bo jɛ gudo ce ."
"amɔ̌ , nɔví sunnu yovó e d’agba tawun hú nyɛ , alǒ nùxɔtɔ́ kwijikwiji ɔ é lɔ byɔ afɔɖayǐtɛn ɔ , hwenu e mǐdɛɛ lɛ ko byɔ mɛ gudo é ."
"é kanbyɔ mì ɖɔ : “ nǔ bǐ ɖò yiyi wɛ ganji sín , nɔví herd ? ”"
nùxɔtɔ́ ɔ sɔ́ zán afɔɖayǐtɛn ɔ ǎ bo yawu tɔ́n sín finɛ .
"ðò xwè lɛ gblamɛ ɔ , un mɔ ɖɔ akɔ cyancyan ɔ , é kún nyí sinmɛ agbaza tɔn e mɛɖé ɖó é wu wɛ é nɔ sín tawun ó ; loɔ , hwɛhuhu wu wɛ é nɔ sín ; hwɛhuhu adamu tɔn wà nǔ dó mǐ bǐ wu ."
"un lɛ́ kplɔ́n ɖɔ enyi nɔví ɖé na bo ɖó sinmɛ agbaza tɔn alɔkpa ɖebǔ ɔ , nɔví jɛn é nyí , bɔ enyi é byɔ ɖó mɔ̌ ɔ , é na kú dó ta mɛtɔn mɛ ."
vivɔnu e nyɔ́ tawun é ðé
xwè 33 wɛ mǐ bló ɖò tomɛyiyizɔ́ ɔ mɛ .
un mɔ nyɔna gègě kpo nǔ e nɔ dó wusyɛn lanmɛ nú mɛ lɛ é gègě kpo ɖò xwè enɛ lɛ vlamɛ .
"amɔ̌ , ajɔ ɖevo lɛ́ ɖò ali jí bo ja ."
"ðò août 1997 ɔ , dlɔ̌ e mǐ kú nú xwè gègě é huzu dlɔ̌ aɖi ."
"è ylɔ mǐ ɖɔ mǐ ni wá wà sinsɛnzɔ́ ɖò betɛli états - unis tɔn , mǐ d’alɔ wema mɛ na azɔn nukɔntɔn ɔ é ɔ , xwè 38 mɔ̌ ɖó wɛ é ɖè nɛ ."
"un vɛdo ɖɔ nɔví sunnu agbanɖotananɔ e ɖò betɛli lɛ é jló ɖɔ má w’azɔ̌ nú táan ɖé kpowun wɛ sín , amɔ̌ , nǔ lɛ sɔ́ wá yì gbɔn mɔ̌ ǎ ."
fí nukɔntɔn e è ɖè azɔ̌ nú mì dó é wɛ nyí azɔ̌xɔsa sinsɛnzɔ́ tɔn .
un kplɔ́n nǔ gègě ɖò finɛ .
"nɔví sunnu e ɖò finɛ lɛ é ɖó na kpé nukún dó nǔ e ɖò taji , bo lɛ́ gɛ́dɛ́ bɔ kplékplé mɛxo lɛ tɔn kpo nukúnkpénuwutɔ́ lɛdo tɔn e ɖò tò ɔ mɛ lɛ é kpo kanbyɔ lɛ é gègě wu ."
lee nɔví sunnu e kplɔ́n azɔ̌ mì lɛ é ɖó suúlu bo d’alɔ mì gbɔn é sù nukún ce mɛ tawun .
gloria kpo nyì kpo yí wǎn nú gbɛzán betɛli tɔn .
"hwebǐnu wɛ mǐ nɔ yawu fɔ́n zǎnzǎn lɛ , bɔ aca enɛ ka nɔ d’alɔ tawun ɖò betɛli ."
"ðò xwè ɖokpo mɔ̌ gudo ɔ , un huzu alɔgɔtɔ́ wěɖegbɛ́ sinsɛnzɔ́ tɔn hagbɛ̌ alixlɛ́mɛtɔ́ kúnnuɖetɔ́ jehovah tɔn lɛ tɔn ."
"azɔ̌ enɛ kplɔ́n nǔ gègě mì , amɔ̌ taji bǐ ɔ wɛ nyí ɖɔ , é ɖò wɛn ɖɔ jezu klisu wɛ nyí gǎn nú agun klisanwun tɔn , é nyí gbɛtɔ́ ɖebǔ ǎ ."
"sín 1999 ɔ , è jɔwu mì bɔ un ɖò azɔ̌ wà wɛ ɖò hagbɛ̌ alixlɛ́mɛtɔ́ ɔ mɛ"
"nú un kpɔ́n gudo sɛ́dó ɔ , lee nǔ cí nú gbeyiɖɔ amɔsi é ɖɔhun wɛ nǔ nɔ cí nú mì kpɛɖé hweɖelɛnu ."
"jehovah ɖó ayi lɛngbɔnyitɔ́ yayǎ enɛ e nɔ wà azɔ̌ e táan tɔn nɔ wá wá , b’ɛ nyí nukúnkpikpe dó fígi wu é ; fígi ɔ , nùɖuɖu ɖé wɛ bɔ è nɔ kpɔ́n dó mɔ nǔ e yatɔ́nɔ lɛ kɛɖɛ nɔ ɖu é ."
mawu sɔ́ azɔ̌ d’así nú amɔsi b’ɛ na nyí gbeyiɖɔ ; é ɖò wɛn ɖɔ azɔ̌ e hɛn nyɔna gègě wá n’i ɖò gbigbɔ lixo é ɖé wɛ .
"( am . 7 : 14 , 15 ) ðò ali ɖokpo ɔ nu ɔ , jehovah ɖó ayi nyɛ mɛ e nyí glesi wamamɔnɔ ɖé sín vǐ é wu ɖò liberty , indiana , bo kɔn nyɔna gègě dó jǐ ce ; nyɔna lɛ sukpɔ́ dín bɔ un tlɛ sixu ɖɔ bǐ ǎ !"
( nùx .
"10 : 22 , nwt ) un mɔ tawun ɖɔ gbɛzán ce bɛ́ wǔɖéwúɖé ɖò agbaza lixo , amɔ̌ , é fó kpo nyɔna gbigbɔ tɔn ɖaxó ee un ma tlɛ sixu lin gbeɖé ǎ lɛ é kpo !"
fífá : nɛ̌ a ka sixu mɔ gbɔn ?
"ðó mǐ ɖò gbɛ̀ e wlú é ɖé mɛ wutu ɔ , mǐ ɖó na dó gǎn tawun cobo na mɔ fífá ."
"enyi mǐ na bo tlɛ ko mɔ fífá ɔ ɖó bǎ ɖé mɛ ɔ , hwɛhwɛ wɛ mǐ nɔ dó gǎn tawun , bonu é ni ma sún gló mǐ ó ."
"etɛ xó mawu tɔn ka ɖɔ bɔ é sixu d’alɔ mǐ , bɔ mǐ na mɔ fífá jɔ fífá e na nɔ ayǐ sɔyi é ?"
nɛ̌ mǐ ka sixu d’alɔ mɛ ɖevo lɛ bɔ ye lɔ na wà mɔ̌ gbɔn ?
etɛ é ka byɔ cobɔ fífá jɔ fífá na tíìn ?
"cobonu mǐ na ɖu vivǐ fífá jɔ fífá tɔn ɔ , mǐ ɖó na ɖò ayijayǐ mɛ , bo na lɛ́ vo ɖò mǐɖée mɛ ."
mǐ ɖó na lɛ́ zun xɔ́ntɔn vívɛ́ xá mɛ ɖevo lɛ .
"taji bǐ ɔ , mǐ ɖó na zun xɔ́ntɔn vívɛ́ xá mawu cobo na mɔ fífá e nɔ nɔ ayǐ sɔyi é ."
nɛ̌ mǐ ka sixu wà mɔ̌ gbɔn ?
adohu adohu gbɛmɛ tɔn lɛ nɔ xò fífá mɛ gègě tɔn yí
"enyi mǐ setónú nú sɛ́n jlɔjlɔ jehovah tɔn lɛ kpo nugbodòdó jlɔjlɔ tɔn lɛ kpo ɔ , xlɛ́xlɛ́ wɛ mǐ ɖè ɖɔ mǐ ɖeji dó wutu tɔn , bo lɛ́ jló na ɖó kancica ɖagbe ɖé xá ɛ nɛ ."
"( jel . 17 : 7 , 8 ; ja . 2 : 22 , 23 ) wǎgbɔ tɔn ɔ , é nɔ sɛkpɔ mǐ , bo nɔ sɔ́ fífá ayi mɛ tɔn dó d’ajɔ mǐ ."
"mǐ sixu mɔ fífá nùjɔnǔ tɔn ɔ gbɔn tónúsíse nú jehovah sín ayi mɛ gblamɛ . — eza . 48 : 18 , 19 ."
"nùnina nukúnɖeji e gosin tɔ́ mǐtɔn jixwé tɔn ɔ gɔ́n , bo nyí gbigbɔ mímɛ́ tɔn é sixu d’alɔ mǐ , bɔ mǐ na sɔnǔ nú fífá e nɔ nɔ ayǐ sɔyi é . — mɛ . 9 : 31 ."
"gbigbɔ mawu tɔn nɔ d’alɔ mǐ , bɔ mǐ nɔ sɔnǔ nú fífá"
mɛsɛ́dó pɔlu slɛ́ fífá bɔ é nyí “ sínsɛ́n gbigbɔ tɔn ” sín akpáxwé atɔngɔ ɔ .
"( ga . 5 : 22 , 23 , nwt ) ðó gbigbɔ mawu tɔn wɛ nɔ d’alɔ bɔ è nɔ mɔ fífá jɔ fífá wutu ɔ , mǐ ɖó na jó mǐɖée dó nú gbigbɔ mímɛ́ ɔ b’ɛ na d’alɔ mǐ bɔ mǐ na sɔnǔ nú fífá jɔ fífá ."
"mǐ ni ɖɔ xó dó ali e nu gbigbɔ mímɛ́ sixu d’alɔ mǐ , bɔ mǐ na mɔ fífá ɖè é wè jí ."
"nukɔntɔn ɔ , xó mawu tɔn e é sɔ́ d’ayi mɛ nú mɛ lɛ bɔ ye wlan é xixa ɖò gbesisɔmɛ na d’alɔ mǐ , bɔ mǐ na sɔnǔ nú fífá ."
"( ðɛh . 1 : 2 , 3 ) enyi mǐ ɖò tamɛ lin dó wɛn biblu tɔn jí wɛ ɔ , gbigbɔ jehovah tɔn nɔ d’alɔ mǐ , bɔ mǐ nɔ mɔ nukúnnú jɛ linlin tɔn lɛ wu dó nǔ gègě jí ."
"ði kpɔ́ndéwú ɔ , mǐ nɔ mɔ lee é nɔ nɔ fífá mɛ gbɔn é , kpo nǔ e wu fífá dó nyí nǔ taji n’i sɔmɔ̌ é kpo ."
"enyi mǐ zán nùkplɔnmɛ mɔhun e ɖò xó mawu tɔn mɛ lɛ é ɔ , mǐ nɔ ɖu vivǐ fífá ɖaxó tɔn ɖò gbɛzán mǐtɔn mɛ . — nùx . 3 : 1 , 2 ."
"wegɔ ɔ , mǐ ɖó na xoɖɛ , bo byɔ gbigbɔ mímɛ́ mawu tɔn ."
"( luk . 11 : 13 ) jehovah d’akpá ɖɔ enyi mǐ byɔ alɔdo emitɔn ɔ , “ fífá mawu tɔn e hugǎn nukúnnúmɔjɛnǔmɛ gbɛtɔ́ tɔn bǐ ɔ na bló ayixa [ mǐ ] tɔn kpodo linlin [ mǐ ] tɔn lɛ kpo ɖó , bɔ [ mǐ ] na sixu nɔ bǔ ɖò klisu jezu mɛ . ”"
"( fili . 4 : 6 , 7 ) enyi mǐ nɔ xoɖɛ dó ganjɛ gbigbɔ jehovah tɔn wu ɔ , mawu nɔ bló bɔ fífá ayi mɛ tɔn e mɛ ɖěɖee zun xɔ́ntɔn vívɛ́ xá ɛ lɛ é kɛɖɛ nɔ mɔ é nɔ gɔ́ gbɛzán mǐtɔn mɛ . — hlɔ . 15 : 13 ."
"nɛ̌ mɛɖé lɛ ka ko zán wěɖexámɛ biblu tɔn enɛ bo bló huzuhuzu e jɛxa lɛ é , bɔ enɛ zɔ́n bɔ ye ɖu vivǐ fífá e nɔ nɔ ayǐ é tɔn xá jehovah , yeɖesunɔ kpo gbɛtɔ́ hàtɔ́ yetɔn lɛ kpo gbɔn ?"
lee ye mɔ fífá e nɔ nɔ ayǐ sɔyi é gbɔn é
"ðò agun klisanwun tɔn mɛ ɖò égbé ɔ , “ gbɛtɔ́ ” ee nyí “ xomɛsinnɔ ” ɖ’ayǐ lɛ é ɖé lɛ tíìn , bɔ enyi ye ɖò nǔ wà xá mɛ ɖevo lɛ wɛ dìn ɔ , ye nɔ xlɛ́ ɖɔ mɛ nú nɔ ɖu ayi mɛ nú emi , emi nɔ nyɔ́ xomɛ , nɔ ɖó suúlu , bo nɔ lɛ́ fá xomɛ . * ( nùx . 29 : 22 ) ðǒ ayi lee xó enɛ nyí nugbǒ gbɔn é wu dó wɛnjlatɔ́ axɔsuɖuto ɔ tɔn wè elɔ lɛ wu ; è d’alɔ ye bɔ ye ɖu ɖò xomɛsin jí , bo kplɔ́n fífá mɛ ninɔ xá mɛ ɖevo lɛ ."
nugbodòdó biblu tɔn lɛ zinzan kpo ɖɛxixo dó byɔ alɔdo gbigbɔ mawu tɔn tɔn kpo na d’alɔ mǐ bɔ mǐ na mɔ fífá
"david ɔ , linlin tɔn nyanya lɛ nɔ tɔ́n ɖò xóɖiɖɔ tɔn mɛ ."
"cobonu é na zé gbɛzán tɔn jó nú mawu ɔ , é nɔ mɔ xó ɖɔ dó mɛ ɖevo lɛ wu hwɛhwɛ , bo nɔ dó gbè vɛ́sin nú xwédo tɔn ."
"é wá yá é ɔ , david mɔ ɖɔ emi ɖó na bló huzuhuzu lɛ , bo na huzu mɛfífá ."
nɛ̌ é ka mɔ fífá gbɔn ?
é ɖɔ : “ un jɛ nugbodòdó biblu tɔn lɛ zán jí ɖò gbɛzán ce mɛ . nǔ e mɛ é tɔ́n kɔ dó é wɛ nyí ɖɔ sísí e ɖò nyì kpo xwédo ce kpo tɛntin é lɛ́ jɛji . ”
"rachel ɔ , fí e é sù ɖè é wà nǔ dó linlin tɔn wu ."
"é yí gbè ɖɔ : “ kaka jɛ dìn ɔ , un kpò ɖò xwi ɖí xá xomɛsin wɛ , ɖó un sù ɖò xwédo e nɔ sìn xomɛ é ɖé mɛ . ”"
etɛ ka d’alɔ ɛ bɔ é huzu mɛfífá hugǎn ?
xósin tɔn ɖíe : “ ðɛxixo bo ganjɛ jehovah wu . ”
"david kpo rachel kpo ɔ , kpɔ́ndéwú wè kpowun wɛ ye nyí , bo xlɛ́ ɖɔ enyi mǐ zán nugbodòdó biblu tɔn lɛ , bo byɔ mawu ɖɔ é ni na gbigbɔ tɔn mǐ bonu é na d’alɔ mǐ ɔ , mǐ na mɔ fífá ."
"nugbǒ wɛ ɖɔ mǐ ɖò gbɛ̀ nyanya ɖé mɛ , amɔ̌ , mǐ hɛn ɔ mǐ na ɖó fífá ayi mɛ tɔn e na gɔ́ sò nú nǔwaɖókpɔ́ e ɖò xwédo mǐtɔn kpo klisanwun hàtɔ́ lɛ kpo tɛntin é ."
jehovah byɔ mǐ ɖɔ mǐ ni “ nɔ fífá mɛ xá gbɛtɔ́ lɛ bǐ . ”
( hlɔ . 12 : 18 ) nǔ ka sixu nyí mɔ̌ dóó à ? nyɔna tɛ lɛ ka nɔ tɔ́n sín gǎndido bo na xò fífá kàn mɛ ?
xò fífá kàn xá mɛ ðevo lɛ
"enyi mǐ yì kúnnuɖegbe ɔ , mǐ nɔ ylɔ mɛ lɛ ɖɔ ye ni wá ɖu lè wɛn fífá tɔn e kúnkplá axɔsuɖuto mawu tɔn é tɔn ."
"( eza . 9 : 5 , 6 ; mat . 24 : 14 ) awǎjijɛnú wɛ é nyí ɖɔ mɛ gègě ko yí gbè na ."
"é sín enɛ wu bɔ linlin nukúnɖiɖo ɖě sɔ́ tíìn ǎ tɔn , alǒ , xomɛ sinsin ɖó nǔ e ɖò jijɛ lɛlɛ̌ dó mɛ wɛ lɛ é wu tɔn sɔ́ nɔ ɖí bú ye ǎ ."
"é nyɔ́ wà ɔ , ye ɖó nukúnɖiɖo nùjɔnǔ tɔn ɖé nú sɔgudo dìn , b’ɛ nɔ sísɛ́ ye bɔ ye “ nɔ ba fífá , bo nɔ jɛhun d’eji . ” — ðɛh . 34 : 15 ."
"amɔ̌ , mɛ lɛ bǐ wɛ nɔ yí wɛn mǐtɔn ganji ǎ , é hwe bǐ ɔ , mɛɖé lɛ nɔ gbɛ́ azɔn nukɔntɔn ɔ ."
"( jaan 3 : 19 ) é ɖò mɔ̌ có , gbigbɔ mawu tɔn nɔ d’alɔ mǐ , bɔ mǐ nɔ xwlé wɛnɖagbe ɔ ye ɖò fífá mɛ kpodo sísí kpo ."
"mɔ̌ mɛ ɔ , mǐ nɔ xwédo alixlɛ́mɛ e jezu na dó sinsɛnzɔ́ ɔ wu b’ɛ ɖò matie 10 : 11 - 13 mɛ é . finɛ ɖɔ : “ enyi mi byɔ xwé ɖé gbè hǔn , mi ɖɔ : ‘ fífá ni nɔ xwé ɔ jí . ’"
"enyi mǐ xwedó wěɖexámɛ jezu tɔn ɔ , mǐ sixu lɛkɔ bɔ fɛn na tɔ́n fífá mǐtɔn ǎ , bɔ mǐ sixu lɛ́ ɖó nukún ɖɔ mǐ na d’alɔ mɛ ɔ ɖò sɔgudo ."
mǐ nɔ lɛ́ gɔ́ sò nú fífá hwenu e mǐ sɛkpɔ gǎn e ɖò tò nu lɛ é kaka jɛ ye mɛ ɖěɖee klán gbè xá azɔ̌ mǐtɔn lɛ é jí kpo sísí kpo é .
"ði kpɔ́ndéwú ɔ , é sín linlin agɔ e acɛkpikpa e ɖò tò aflika tɔn mɛ lɛ é ɖokpo ɖó é wu , b’ɛ gbɛ́ ɖɔ è kún na gbá kpléxɔ axɔsuɖuto ɔ tɔn lɛ ó ."
"bo na dó ɖeɖɛ xó ɔ ɖò fífá mɛ ɔ , è ɖè mɛsɛ́dó e ko wà sinsɛnzɔ́ ɖò aflika tò enɛ mɛ é , b’ɛ na yì mɔ afɔsɔ́ɖótetɔ́ ɖaxó tò ɔ tɔn ɖò londres ɖò angleterre ."
é ɖó na ɖɔ xó nú gǎn ɔ dó fífá sín azɔ̌ e wà wɛ kúnnuɖetɔ́ jehovah tɔn lɛ ɖè ɖò aflika tò enɛ mɛ é wu .
nɛ̌ nǔ lɛ ka wá yì ɖó ?
"é ɖɔ : “ hwenu e un jɛ fí e è nɔ yí mɛ ɖè é ɔ , un mɔ ɖɔ mɛ e nɔ yí mɛ é ɔ , gbè e un ko kplɔ́n é sín akɔ mɛ wɛ é gosin , ɖó nǔsisɔ tɔn wutu wɛ un lin mɔ̌ ."
tinmɛ e nɔví ɔ na kpo sísí kpo é ɖè nukúnnúmɔjɛnǔmɛ agɔ e afɔsɔ́ɖótetɔ́ ɔ ɖó dó azɔ̌ mǐtɔn wu é kpo linlin agɔ e é ɖó d’ewu é kpo habǔ síìn .
"táan ɖé lɛ gudo ɔ , acɛkpikpa aflika tò enɛ tɔn yí gbè nú xɔgbigbázɔ́ mǐtɔn e è gbɛ́ é ."
nɔví lɛ j’awǎ tawun dó xó enɛ e fó dó fífá mɛ é wu !
"nugbǒ ɔ , nǔ wà xá mɛ ɖevo lɛ kpo sísí kpo nɔ hɛn lè ɖagbe gègě wá ; fífá lɔ ɖò lè enɛ lɛ mɛ ."
ðu vivǐ fífá tɔn kaka sɔyi
"égbé ɔ , togun jehovah tɔn nɔ ɖu vivǐ paladisi gbigbɔ tɔn e mɛ fífá gɔ́ é ɖé tɔn ."
"a na gɔ́ sò nú fífá mɔhun , enyi a sɔnǔ nú akpáxwé sínsɛ́n gbigbɔ tɔn enɛ tɔn ɖò gbɛzán towe mɛ ɔ nɛ ."
"taji bǐ ɔ , nǔ towe na nyɔ́ jehovah nukúnmɛ , bɔ a na mɔ fífá e túnflá bo na nɔ ayǐ sɔyi é ɖò gbɛ̀ yɔyɔ̌ mawu tɔn mɛ . — 2 pi . 3 : 13 , 14 ."
mǐ na ɖɔ xó dó xomɛnyínyɔ́ jí ɖò xota e bɔ d’ewu ɖò xota ɖebɔdoɖewu elɔ e ɖɔ xó dó nǔ e gbigbɔ mímɛ́ mawu tɔn nɔ na mɛ é jí é mɛ .
"jehovah yí wǎn nú mɛ ðěɖee “ linsyɛnsyɛn yetɔn nɔ zɔ́n , bɔ ye nɔ na sínsɛ́n ” lɛ é"
"‘ nǔkún e jɛ ayikúngban ɖagbe jí lɛ ɔ , mɛ e linsyɛnsyɛn yetɔn nɔ zɔ́n , bɔ ye nɔ na sínsɛ́n lɛ é wɛ . ’ — luk . 8 : 15 ."
"han lɛ : 68 , 72"
"enyi mǐ nɔ ɖekúnnu ɖò fí ɖěɖee mɛ lɛ ma nɔ yí wɛn mǐtɔn ganji ǎ ɖè lɛ é ɔ , etɛwu awakanmɛ ka sixu kú mǐ ?"
etɛwu mǐ bǐ ka sixu wà sinsɛnzɔ́ e nɔ na sínsɛ́n é ɖé ?
"1 , 2 . ( a ) etɛwu kpɔ́ndéwú mɛ ɖěɖee nɔ jla wɛn ɔ ɖò fí e mɛ lɛ ma nɔ ɖó kɔ ye wu ɖè ǎ lɛ é tɔn ka nɔ dó wusyɛn lanmɛ nú mǐ ?"
sergio kpo olinda kpo nyí asú kpo asì kpo gbexosin - alijitɔ́ ɖé ɖò états - unis bo ɖó xwè 80 jɛji .
"agaɖanu dìn ɔ , wuvɛ̌ e sè wɛ ye ɖè ɖò afɔ yetɔn lɛ mɛ é zɔ́n bɔ tɛnsisɛ fɔ́n bo ɖò wuvɛ̌ nú ye wɛ ."
"é ɖò mɔ̌ có , lee ye ko wà gbɔn nú xwè mɔkpan é ɔ , ye nɔ ɖi zɔnlin yì tokplétɛn fí e gbɛtɔ́ nɔ sukpɔ́ ɖè ɖò tò ɔ mɛ é ɖò zǎnzǎn lɛ ; ye nɔ jɛ finɛ ɖò gan tɛnwe mɛ ."
"ye nɔ cí mɔ̌toglintɛn ɖé kpá , bo nɔ xwlé wema jinjɔn biblu jí lɛ aligbɔntɔ́ lɛ ."
"mɛ gègě nɔ dovɛ̌ nú ye , amɔ̌ , asú kpo asì kpo ɔ nɔ cí finɛ , bo nɔ ko nǔ yɛ́ɛ dó mɛ ɖěɖee nɔ kpɔ́n ye lɛ é ."
"gan wěwe mɛ ɔ , ye nɔ ɖi zɔnlin dɛ̌dɛ̌ ɖido xwégbe ."
"azɔn ayizɛ́n ɖò aklunɔzán gbla ɖokpo mɛ ɔ , asú kpo asì kpo gbejinɔtɔ́ enɛ jla wɛnɖagbe axɔsuɖuto ɔ tɔn ɖò fí enɛ nú xwè ɖokpo blebu ɖò zǎnzǎn lɛ ."
"2 sergio kpo olinda kpo ɖɔhun ɔ , nɔví sunnu kpo nɔví nyɔnu kpo gbejinɔtɔ́ gègě ko jla wɛn ɔ nú xwè mɔkpan ɖò jɔtɛn yetɔn , bɔ mɛ lɛ ka nɔ ɖó kɔ ye wu ǎ ."
"enyi ninɔmɛ mɔhun mɛ wɛ a ɖè hǔn , mǐ kpa we kpo akpàkpà sɔ́ mɛ kpo nú linsyɛnsyɛn towe . * dɔn e a gbí ɖò jehovah sinsɛn mɛ é nyí jɔtɛn wusyɛn dó lanmɛ nú mɛ tɔn nú mɛ gègě , kaka jɛ nùɖitɔ́ hàtɔ́ e ko mɔ̌ nǔ kpɔ́n lɛ é jí ."
"ðǒ ayi xógbe elɔ lɛ e nukúnkpénuwutɔ́ lɛdo tɔn lɛ zán é wu : “ enyi un w’azɔ̌ xá nɔví sunnu kpo nɔví nyɔnu kpo gbejinɔtɔ́ lɛ ɖò sinsɛnzɔ́ ɔ mɛ ɔ , kpɔ́ndéwú yetɔn nɔ na hlɔnhlɔn mì . ”"
“ kpɔ́ndéwú yetɔn nɔ sɔ́ akpàkpà mì . ”
"etɛwu ? 3 bo na dó na hlɔnhlɔn kán e mǐ kanɖeji bo na wà wɛnɖagbejijlazɔ́ e jezu zɔ́n mǐ é yì fó ɔ , mi nú mǐ ni ba dò nú xósin nùkanbyɔ atɔn elɔ lɛ tɔn : etɛwu awakanmɛ ka sixu kú mǐ ɖò hweɖelɛnu ?"
nɛ̌ mǐ ka sixu na sínsɛ́n gbɔn ?
etɛwu awakanmɛ ka sixu kú mǐ ?
4 . ( a ) nɛ̌ nùwalɔ nyanya gègě jwifu lɛ tɔn tɔn ka cí nú pɔlu ? ( b ) etɛwu nǔ ka cí mɔ̌ nú pɔlu ?
"4 enyi awakanmɛ ko kú we kpɔ́n hwenu e a nɔ ɖò wɛn jla wɛ ɖò fí e mɛ lɛ ma nɔ yí wɛn ɔ ɖè ǎ é hǔn , ninɔmɛ towe sɔgbe xá mɛsɛ́dó pɔlu tɔn nɛ ."
"ðò xwè 30 mɔ̌ e é wà sinsɛnzɔ́ ɔ na é mɛ ɔ , é d’alɔ mɛ gègě bɔ ye huzu ahwanvu klisu tɔn . ( mɛ . 14 : 21 ; 2 kɔ ."
"3 : 2 , 3 ) é ɖò mɔ̌ có , é kpéwú bo sísɛ́ jwifu gègě bonu ye huzu mawu sɛntɔ́ nugbǒ lɛ ǎ ."
"é nyɔ́ wà ɔ , mɛ gègě gbɛ́ xó tɔn , bɔ mɛɖé lɛ tlɛ doya n’i ."
"( mɛ . 14 : 19 ; 17 : 1 , 4 , 5 , 13 ) nɛ̌ nǔ e jwifu enɛ lɛ wà é ka cí nú pɔlu ?"
"é ɖɔ nyì wɛn ɖɔ : “ nugbǒ ɖɔ wɛ un ɖè , ɖò bǔ e un ɖè xá klisu ɔ mɛ ; . . . un ɖò aluwɛ ɖaxó mɛ ; un ɖò wuvɛ̌ mɔ wɛ hwebǐnu ɖò ayi mɛ . ”"
( hlɔ . 9 : 1 - 3 ) etɛwu nǔ ka cí mɔ̌ nú pɔlu ?
ayi tɔn ɖò wɛnɖagbejijlazɔ́ ɔ wu .
é nɔ jla wɛn jwifu lɛ ɖó nǔ yetɔn nɔ ɖu ayi mɛ n’i tawun wutu .
"enɛ wu ɔ , é vɛ́ nú pɔlu tawun hwenu e é mɔ bɔ ye gbɛ́ nùblawukúnúmɛ mawu tɔn é ."
"5 . ( a ) etɛ ka nɔ sísɛ́ mǐ , bɔ mǐ nɔ jla wɛn ɔ nɔzo mǐtɔn lɛ ? ( b ) etɛwu é ka ɖò wɛn ɖɔ awakanmɛ sixu wá kú mǐ ɖò hweɖelɛnu ?"
"5 pɔlu ɖɔhun ɔ , mǐ nɔ jla wɛn ɔ mɛ lɛ , ɖó nǔ yetɔn nɔ ɖu ayi mɛ nú mǐ tawun wutu ."
( mat . 22 : 39 ; 1 kɔ . 11 : 1 ) etɛwu ?
nǔ e mǐɖesunɔ mɔ kpɔ́n lɛ é zɔ́n bɔ mǐ tuùn ɖɔ nyɔna gègě ɖò te kpɔ́n mɛ ɖěɖee wá gbeta ɔ kɔn bo na sɛ̀n jehovah lɛ é .
"enyi mǐ lin tamɛ dó mɛ ɖěɖee ɖò fí e mǐ nɔ ɖekúnnu ɖè lɛ é jí ɔ , mǐ nɔ ɖɔ nú mǐɖée ɖɔ : ‘ enyi mǐ sixu d’alɔ mɛ enɛ lɛ bonu ye na mɔ nǔ e ɖò ye wu dín wɛ lɛ é wɛ ɔ , é na nyɔ́ mɛ nya ! ’"
"enɛ wu ɔ , mǐ nɔ kpó ɖò wusyɛn dó lanmɛ nú ye wɛ , bonu ye na kplɔ́n nǔ dó nugbǒ e kúnkplá jehovah kpo linlin e é ɖó nú gbɛtɔ́ lɛ é kpo wu ."
"è na ɖɔ ɔ , mǐ nɔ ɖɔ nú mɛ ɖěɖee mǐ nɔ jla wɛn ɔ na lɛ é ɖɔ : ‘ mǐ hɛn nùnina ɖagbe ɖé wá nú mi ."
mi kɛnklɛn bo yí . ’
"enɛ wu ɔ , enyi mɛ lɛ gbɛ́ nǔ e mǐ na ye é ɔ , é ɖò wɛn ɖɔ mǐ sixu ‘ mɔ wuvɛ̌ ’ “ ɖò ayi mɛ . ”"
"ninɔmɛ e nɔ hɛn awakanmɛ kú mɛ lɛ é nɔ ɖò finɛ có , mǐ nɔ dɛ ."
elena e ko nyí gbexosin - alijitɔ́ nú xwè 25 jɛji é ɖɔ xó elɔ dó nu nú gègě mǐtɔn : “ un mɔ ɖɔ wɛnɖagbejijlazɔ́ ɔ vɛwǔ .
nɛ̌ mǐ ka sixu na sínsɛ́n gbɔn ?
nùkanbyɔ tɛ mǐ ka na ba dò na ? nɛ̌ mǐ ka na wà mɔ̌ gbɔn ?
"6 etɛwu mǐ ka sixu kudeji ɖɔ fí e mǐ nɔ jla wɛn ɔ ɖè é na bo cí gbɔn ɖebǔ ɔ , sinsɛnzɔ́ mǐtɔn sixu na sínsɛ́n ?"
"bo na dó na xósin nú nùkanbyɔ taji enɛ ɔ , mi nú mǐ ni ba dò nú nùjlɛdonǔwu jezu tɔn wè e mɛ é kɛnu dó ‘ sínsɛ́n nina ’ wu ɖè é ."
( mat . 13 : 23 ) nukɔntɔn ɔ ɖɔ xó dó vǐwuntín ɖé wu .
"7 . ( a ) mɛ̌ ka nɔte nú “ vǐwunglejíkpɔ́ntɔ́ ɔ , ” “ vǐwuntín ” ɔ kpo “ ala lɛ ” kpo ? ( b ) mǐ jló na mɔ xósin nú nùkanbyɔ tɛ ?"
"7 xà jaan 15 : 1 - 5 , 8 ."
"ðǒ ayi nǔ e jezu ɖɔ nú mɛsɛ́dó tɔn lɛ é wu : “ enyi mi na sínsɛ́n gègě ɔ , susu wɛ é na nyí nú tɔ́ ce , bɔ mi na nyí ahwanvu ce . ”"
"jezu jlɛ́ jehovah dó “ vǐwunglejíkpɔ́ntɔ́ ” ɖé wu , bo jlɛ́ éɖesunɔ dó “ vǐwuntín titewungbe ” ɔ wu , bɔ “ ala lɛ ” wá nɔte nú ahwanvu tɔn lɛ . * enɛ wu ɔ , etɛ ka nyí sínsɛ́n e ahwanvu klisu tɔn lɛ ɖó na na é lo ?"
"ðò nùjlɛdonǔwu enɛ mɛ ɔ , jezu ɖɔ sínsɛ́n alɔkpa e wɛ ɔ tlɔlɔ lě ǎ , amɔ̌ , é na tinmɛ taji ɖé , b’ɛ d’alɔ mǐ bɔ mǐ na mɔ xósin ɔ ."
"8 . ( a ) ðò nùjlɛdonǔwu jezu tɔn mɛ ɔ , etɛwu sínsɛ́n ɔ ma ka sixu nyí ahwanvu yɔyɔ̌ lɛ ǎ ? ( b ) jijɔ tɛ ka nɔ zɔn kpɔ́ xá nǔ e jehovah byɔ ɖò mǐ sí lɛ é ?"
"8 jezu ɖɔ xó dó tɔ́ tɔn wu bo ɖɔ : “ ala ɖebǔ ɖò wǔ ce , bo ma nɔ na sínsɛ́n ǎ ɔ , tɔ́ ce nɔ sɛ́n síìn . ”"
"ðò xógbe ɖevo mɛ ɔ , jehovah nɔ mɔ mǐ dó mɔ mɛsɛntɔ́ tɔn lɛ enyi mǐ nɔ na sínsɛ́n ɔ nɛ ."
"( mat . 13 : 23 ; 21 : 43 ) enɛ wu ɔ , ɖò nùjlɛdonǔwu enɛ mɛ ɔ , mǐ sixu ɖɔ ɖɔ sínsɛ́n e klisanwun ɖokpo ɖokpo ɖó na na é wɛ nyí mɛ yɔyɔ̌ e mawu jɔwu mǐ bɔ mǐ d’alɔ bɔ ye huzu ahwanvu lɛ é ǎ ."
"( mat . 28 : 19 ) é ma nyí mɔ̌ ǎ ɔ , kúnnuɖetɔ́ gbejinɔtɔ́ e ma kpéwú bo kplɔ́n nǔ mɛɖé , bonu é huzu ahwanvu ǎ , ɖó ye nɔ jla wɛn ɔ ɖò fí e mɛ lɛ ma nɔ yí wɛn ɔ ɖè ganji ǎ lɛ é wutu é na cí ala ɖěɖee xó nùjlɛdonǔwu jezu tɔn ɖɔ ɖɔ ye kún na sínsɛ́n ó lɛ é ɖɔhun ."
"amɔ̌ , gbeta enɛ kɔn wíwá na sɔgbe ǎ !"
ðó mǐ sixu hɛn mɛ lɛ gannugánnú ɖɔ ye ni huzu ahwanvu ǎ .
"mɔ̌ wiwa sɔgbe xá ali e nu jehovah nɔ ɖè wanyiyi xlɛ́ ɖè é ǎ , ɖó enɛ na xlɛ́ ɖɔ é nɔ ɖè mɛsɛntɔ́ tɔn ɖěɖee ma kpé nǔ e hugǎn ye é ɖé wiwa wu ǎ lɛ é sín kɛ́n mɛ ."
"nǔ ɖebǔ e jehovah byɔ mǐ ɖɔ mǐ ni wà é ɔ , nǔ e wu mǐ kpé lɛ é jɛn ye nɔ nyí hwebǐnu . — sɛ́n . 30 : 11 - 14 ."
9 . ( a ) azɔ̌ tɛ wiwa ka nɔ zɔ́n bɔ mǐ nɔ na sínsɛ́n ? ( b ) nùjlɛdonǔwu tɛ mǐ ka na ba dò na ? etɛwu ?
9 sínsɛ́n tɛ mǐ ka ɖó na na lo ?
é ɖò wɛn ɖɔ sínsɛ́n ɔ ɖó na nyí azɔ̌ e ɖokpo ɖokpo mǐtɔn sixu kpéwú bo wà é ɖé .
azɔ̌ tɛ ka nɔ zɔ́n bɔ mǐ nɔ “ na sínsɛ́n ” ?
wɛnɖagbe axɔsuɖuto mawu tɔn tɔn jijla wɛ . * ( mat . 24 : 14 ) nùjlɛdonǔwu e jezu na dó nǔkúndótɔ́ ɖé wu é dó zǒgbe gbeta enɛ e kɔn mǐ wá é jí .
mi nú mǐ ni ba dò nú nùjlɛdonǔwu wegɔ enɛ .
"10 xà luki 8 : 5 - 8 , 11 - 15 ."
"ðò nùjlɛdonǔwu e è na dó nǔkúndótɔ́ ɔ wu é mɛ ɔ , nǔkún ɔ wɛ nyí “ mawuxó ɔ ” alǒ wɛn axɔsuɖuto ɔ tɔn ."
"nǔkún e jɛ ayikúngban ɖagbe jí ɔ wú ɖɔ , tɔ́n ama , bo sù bɔ enyi mǐ na ɖɔ ɔ , é wá huzu blěehwín ɖé ."
"enɛ gudo ɔ , é na “ nǔkún mɔhunkɔtɔn donu kanweko ( 100 ) . ”"
sínsɛ́n alɔkpa tɛ blěehwín ɖé ka nɔ na ?
blěehwín e ma sukpɔ́ ǎ é ɖevo lɛ wɛ é nɔ na à ?
"eǒ , é nɔ na nǔkún yɔyɔ̌ , bɔ nǔkún enɛ lɔ sixu wá sù bo na hwǐn ɖevo lɛ ."
"ðò nùjlɛdonǔwu enɛ mɛ ɔ , nǔkún ɖokpo na nǔkún kanweko ."
nɛ̌ akpáxwé nùjlɛdonǔwu ɔ tɔn enɛ ka kàn sinsɛnzɔ́ mǐtɔn gbɔn ?
11 . ( a ) nɛ̌ nùjlɛdonǔwu e è na dó nǔkúndótɔ́ ɔ wu é ka kàn sinsɛnzɔ́ mǐtɔn gbɔn ? ( b ) nɛ̌ mǐ ka nɔ na wɛn axɔsuɖuto ɔ tɔn sín nǔkún yɔyɔ̌ ɖevo gbɔn ?
"11 bo na dó jlɛ́ dó nùɖé wu ɔ , mǐ ni ɖɔ ɖɔ kúnnuɖetɔ́ ɖé lɛ , alǒ mɛjitɔ́ klisanwun mǐtɔn lɛ má wɛn axɔsuɖuto ɔ tɔn xá mǐ ɖò xwè ɖé lɛ ɖíe wá yì ."
é víví nú ye ɖɔ ye ɖó ayi wu ɖɔ wɛn axɔsuɖuto ɔ tɔn e cí nǔkún ɖé ɖɔhun é byɔ ayi mǐtɔn mɛ .
"lee ayikúngban ɖagbe e xó nùjlɛdonǔwu jezu tɔn ɖɔ é wlí nǔkún ɔ hɛn gbɔn é ɔ , mǐ lɔ yí gbè nú wɛn ɔ bo tɛ́ d’ewu ."
"nǔ e mɛ é tɔ́n kɔ dó é wɛ nyí ɖɔ wɛn axɔsuɖuto ɔ tɔn e cí nǔkún ɖé ɖɔhun é wú ɖɔ , bo sù , bɔ enyi mǐ na ɖɔ ɔ , é wá huzu blěehwín , bɔ ɖò nukɔnmɛ ɔ , é ɖò gbesisɔmɛ bo na na sínsɛ́n ."
"lee blěewhín ɖé nɔ na nǔkún yɔyɔ̌ lɛ , b’ɛ ma nɔ nyí hwǐn yɔyɔ̌ ɖevo lɛ ǎ gbɔn é ɔ , mɔ̌ wɛ sínsɛ́n e mǐ nɔ na é nɔ nyí wɛn axɔsuɖuto ɔ tɔn sín nǔkún yɔyɔ̌ ɖevo , é nɔ nyí ahwanvu yɔyɔ̌ lɛ ǎ . * nɛ̌ mǐ ka nɔ na wɛn axɔsuɖuto ɔ tɔn sín nǔkún yɔyɔ̌ ɖevo gbɔn ?"
"hweɖebǔnu e mǐ jla wɛn axɔsuɖuto ɔ tɔn mɛ ɖò ali ɖebǔ nu é ɔ , nǔkún yɔyɔ̌ e è dó ɖó ayi mǐtɔn mɛ é vúnvún kpé wɛ mǐ ɖè nɛ ."
"( luk . 6 : 45 ; 8 : 1 ) enɛ wu ɔ , nùjlɛdonǔwu elɔ kplɔ́n mǐ ɖɔ enyi mǐ kpó ɖò wɛn axɔsuɖuto ɔ tɔn jla wɛ ɔ , “ linsyɛnsyɛn [ mǐ ] tɔn nɔ zɔ́n , bɔ [ mǐ ] nɔ na sínsɛ́n . ”"
12 . ( a ) etɛ nùjlɛdonǔwu e jezu na dó vǐwuntín kpo nǔkúndótɔ́ ɔ kpo wu é ka sixu kplɔ́n mǐ ? ( b ) nɛ̌ nùkplɔnmɛ enɛ ka cí nú we ?
12 etɛ nùjlɛdonǔwu e jezu na dó vǐwuntín kpo nǔkúndótɔ́ ɔ kpo wu é ka sixu kplɔ́n mǐ ?
ye d’alɔ mǐ bɔ mǐ mɔ nukúnnú jɛ mɛ ɖɔ sínsɛ́n nina mǐtɔn kún nɔ sín lee mɛ lɛ nɔ yí wɛn ɔ gbɔn ɖò xá mǐtɔn mɛ é wu ó .
"é nyɔ́ wà ɔ , gbejininɔ mǐɖesunɔ tɔn wu wɛ é nɔ sín ."
"pɔlu ɖɔ xó dó nugbǒ ɖokpo enɛ wu hwenu e é ɖɔ xó elɔ é : “ mɛ ɖokpo ɖokpo na mɔ lee é wà nǔ gbɔn ɔ sín ajɔ yí ɖò mawu sí . ” ( 1 kɔ . 3 : 8 ) ajɔ ɔ na sɔgbe xá azɔ̌ e è wà é , é nyí nǔ e mɛ azɔ̌ e è wà é tɔ́n kɔ dó é ǎ ."
"matilda , ee nyí gbexosin - alijitɔ́ ɖé sín xwè 20 ɖíe é ɖɔ : “ tuùntuùn ɖɔ jehovah nɔ d’ajɔ mǐ nú gǎndido mǐtɔn lɛ nɔ dó xomɛhunhun nú mì . ”"
nɛ̌ mǐ ka sixu syɛnlǐn bo na sínsɛ́n gbɔn ?
"sɔgbe xá hlɔmanu lɛ 10 : 1 , 2 ɔ , hwɛjijɔ tɛ lɛ wu pɔlu ma ka jó gbè dó mɛ ɖěɖee nɔ gbɛ́ wɛn axɔsuɖuto ɔ tɔn lɛ é wu ǎ ?"
"13 etɛ ka na d’alɔ mǐ bɔ linsyɛnsyɛn mǐtɔn na zɔ́n , bɔ mǐ na kpó ɖò sínsɛ́n na wɛ ?"
"lee mǐ ko ɖɔ wá yì gbɔn é ɔ , awakanmɛ kú pɔlu ɖó jwifu lɛ ɖótó wɛn axɔsuɖuto ɔ tɔn ǎ wutu ."
"é ɖò mɔ̌ có , é jó gbè dó ye wu ǎ ."
"ðò nukɔnmɛ ɖò wema e pɔlu wlan sɛ́dó klisanwun e ɖò hlɔma lɛ é mɛ ɔ , é ɖɔ lee nǔ cí n’i dó jwifu enɛ lɛ wu é ; ɖǒ ayi nǔ e é ɖɔ é wu : “ nǔ e ba wɛ un ɖè kpo ayi ce bǐ kpo , bo ɖò byɔbyɔ ɖò mawu sí wɛ nú jwifu lɛ ɔ , wɛ nyí ɖɔ ye ni mɔ hwlɛngán ."
"10 : 1 , 2 ) hwɛjijɔ e zɔ́n bɔ pɔlu kpò ɖò sinsɛnzɔ́ tɔn wà wɛ é tɛ lɛ jí é ka tɛɖɛ̌ ?"
"14 nukɔntɔn ɔ , pɔlu ɖɔ nǔ e wu é kpó ɖò wɛn ɔ jla jwifu lɛ wɛ é ."
“ nǔ e ba wɛ [ é ] ɖè kpo ayi [ tɔn ] bǐ kpo ” é wɛ sísɛ́ ɛ .
é nɔ jló è ɖò ayi mɛ ɖɔ jwifu ɖé lɛ ni mɔ hwlɛngán .
"( hlɔ . 11 : 13 , 14 ) wegɔ ɔ , pɔlu ɖɔ xó dó ‘ nǔ e é nɔ byɔ ɖò mawu sí nú jwifu lɛ ’ é wu ."
é nɔ savo nú mawu ɖò ɖɛ mɛ ɖɔ é ni d’alɔ jwifu ɖokpo ɖokpo bonu ye ni yí wɛn axɔsuɖuto ɔ tɔn .
"atɔngɔ ɔ , é ɖɔ gɔ́ na ɖɔ : “ nǔ wà bo nyɔ́ ɖò mawu sí sín akpàkpà ɖaxó ɖé ɖò ye jí . ”"
é mɔ jijɔ ɖagbe ɖé lɛ ɖò mɛ lɛ sí .
"pɔlu tuùn ɖɔ enyi è xlɛ́ ali akpàkpà e nɔ sɔ́ gbɛtɔ́ ayijlɔjlɔnɔ lɛ é ganji ɔ , ye sixu huzu ahwanvu klisu tɔn kanɖodonǔwutɔ́ lɛ , lee é nyí gbɔn nú éɖesu é ."
nɛ̌ mǐ ka sixu wà nǔ pɔlu ɖɔhun gbɔn ?
nǎ kpɔ́ndéwú lɛ .
15 nɛ̌ mǐ ka sixu wà nǔ pɔlu ɖɔhun gbɔn ?
"nukɔntɔn ɔ , mǐ nɔ tɛ́n kpɔ́n bɔ jlǒ syɛnsyɛn e mǐ ɖó bo na ba mɛɖebǔ e “ ɖó ninɔmɛ ayi mɛ tɔn e jɛxa gbɛ̀ mavɔmavɔ lɛ é ” na bú ǎ ."
"wegɔ ɔ , mǐ nɔ savo nú jehovah ɖò ɖɛ mɛ ɖɔ é ni hun ayi ayijlɔjlɔnɔ lɛ tɔn ."
"( mɛ . 13 : 48 , nwt ; 16 : 14 ) silvana , ee nyí gbexosin - alijitɔ́ ɖé sín xwè 30 mɔ̌ ɖíe é ɖɔ : “ cobonu un na byɔ xwé ɖé gbè ɖò fí e mǐ nɔ ɖekúnnu ɖè é ɔ , un nɔ xoɖɛ sɛ́dó jehovah , bo nɔ byɔ ɖɔ é ni d’alɔ mì bonu má ɖó linlin ɖagbe . ”"
mǐ nɔ lɛ́ xoɖɛ sɛ́dó mawu ɖɔ wɛnsagun lɛ ni xlɛ́ ali mǐ bonu mǐ na mɔ ayijlɔjlɔnɔ lɛ .
( mat . 10 : 11 - 13 ; nǔɖe . 14 : 6 ) ðǒ ayi nǔ e robert e nyí gbexosin - alijitɔ́ ɖé sín xwè 30 jɛji ɖíe é ɖɔ é wu : “ azɔ̌ wiwa ɖó kpɔ́ xá wɛnsagun e tuùn nǔ e ɖò jijɛ wɛ ɖò gbɛzán xwétɔ́ lɛ tɔn mɛ é nɔ sɔ́ akpàkpà mì . ”
"atɔngɔ ɔ , mǐ nɔ tɛ́n kpɔ́n bo na ɖó ayi jijɔ ɖagbe e mɛ lɛ ɖó é wu ."
"carl e nyí mɛxo agun tɔn ɖé , bo ko bló baptɛm sín xwè 50 jɛji ɖíe é ɖɔ : “ un nɔ ba nǔ kpɛví kpɛví ɖebǔ e sixu xlɛ́ ɖɔ mɛɖé ɖó jlǒ é , é sixu nyí nǔkiko yɛ́ɛ ɖé , mɛ kpinkpɔn kpo xomɛnyínyɔ́ kpo , alǒ , nǔ e è kanbyɔ dó nùjɔnǔ mɛ é ɖé . ”"
"nugbǒ ɔ , pɔlu ɖɔhun ɔ , mǐ sixu syɛnlǐn bo na sínsɛ́n ."
“ ma gɔn azɔ̌ wà ó ”
"16 , 17 . ( a ) etɛ alixlɛ́mɛ e ɖò nùnywɛtɔ́xó 11 : 6 mɛ é ka sixu kplɔ́n mǐ ? ( b ) nǎ kpɔ́ndéwú lee nǔkúndidozɔ́ mǐtɔn sixu wà ɖagbe nú mɛ ɖěɖee ɖò mǐ kpɔ́n wɛ lɛ é gbɔn é tɔn ?"
"16 enyi é na bo tlɛ cí ɖɔ wɛn axɔsuɖuto ɔ tɔn e jla wɛ mǐ ɖè é ma ɖò ayi mɛ byɔ nú mɛ lɛ wɛ ǎ ɔ , mǐ ɖó na sɔ́ nukún kpɛví dó kpɔ́n ɖagbe e wà wɛ nǔkúndidozɔ́ mǐtɔn ɖè é ǎ ."
"( xà nùnywɛtɔ́xó 11 : 6 . ) nugbǒ wɛ ɖɔ mɛ gègě nɔ ɖótó mǐ ǎ , amɔ̌ , ye nɔ ɖó ayi mǐ wu ."
"ye nɔ ɖó ayi nǔsisɔ mǐtɔn e ɖò páan é , mɛ sísí mǐtɔn kpo nǔkiko yɛ́ɛ mǐtɔn kpo wu ."
"ðò nukɔnmɛ ɔ , nùwalɔ mǐtɔn sixu d’alɔ ye mɛ ɖé lɛ , bɔ ye sixu mɔ ɖɔ linlin e emi ɖó dó mǐ wu é kún sɔgbe ó ."
"17 sergio ɖɔ : “ ðó azɔn wutu ɔ , mǐ yì tokplétɛn ɔ ǎ nú táan ɖé ."
mǐ jɛ dò mitɔn . ’ ”
"olinda ɖɔ gɔ́ na kpo nǔkiko yɛ́ɛ ɖé kpo ɖɔ : “ mɔ̌tokuntɔ́ lɛ bló alɔ nú mǐ , bɔ ye mɛ ɖé lɛ súxó sɛ́dó mǐ ɖɔ : ‘ mi kú dó azɔ̌ ! ’"
ye tlɛ byɔ xójlawema mǐtɔn lɛ . ”
"é kpaca asú kpo asì kpo ɔ ɖɔ nya ɖé nɔte ɖò kɛkɛví yetɔn kɔn , bo na ye folowa ɖé , bo dokú nú ye , ɖó azɔ̌ e wà wɛ ye ɖè é wu ."
"18 é ɖò wɛn ɖɔ enyi mǐ vɛ́ ma ko gɔn nǔkún axɔsuɖuto ɔ tɔn dó ǎ ɔ , mǐ ɖó alɔ ɖò “ kúnnuɖiɖe nú gbɛtɔ́ lɛ bǐ ” mɛ nɛ , b’ɛ ka xɔ akwɛ ."
"( mat . 24 : 14 ) taji bǐ ɔ , tuùn e mǐ tuùn ɖɔ nǔ mǐtɔn nɔ nyɔ́ jehovah nukúnmɛ , ɖó é yí wǎn nú mɛ ɖěɖee “ linsyɛnsyɛn yetɔn nɔ zɔ́n , bɔ ye nɔ na sínsɛ́n ” lɛ é wutu é nɔ zɔ́n , bɔ mǐ nɔ ɖó awǎjijɛ ɖaxó !"
jezu ɖesunɔ tuùn ɖɔ wɛn jijla nú “ tò [ mɛ ] tɔn mɛ nu lɛ ” vɛwǔ ; xó nugbǒ ɖé wɛ bɔ wɛnɖagbe - wema wlantɔ́ ɛnɛ lɛ bǐ wlan . — mat . 13 : 57 ; mak . 6 : 4 ; luk . 4 : 24 ; jaan 4 : 44 .
"nugbǒ wɛ ɖɔ ala e xó nùjlɛdonǔwu enɛ ɖɔ lɛ é dó gesí mɛ ɖěɖee na nɔ gbɛ̀ ɖò jixwé lɛ é , amɔ̌ , nùkplɔnmɛ ɖé lɛ ɖò nùjlɛdonǔwu ɔ mɛ bɔ mawu sɛntɔ́ lɛ bǐ na ɖu lè tɔn ."
"nugbǒ wɛ ɖɔ ‘ sínsɛ́n nina ’ lɛ́ kúnkplá jijɔ “ e [ gbigbɔ ] nɔ na mɛ ” é ɖiɖó , amɔ̌ , ɖò xota elɔ kpo ee bɔ d’ewu é kpo mɛ ɔ , mǐ na ɖɔ xó dó lee mǐ na “ sɔ́ nu mǐtɔn dó kpa susu nú nyikɔ [ mawu ] tɔn , ” alǒ jla axɔsuɖuto ɔ gbɔn é jí . — ga . 5 : 22 , 23 ; ebl . 13 : 15 ."
"ðò ninɔmɛ ɖevo lɛ mɛ ɔ , jezu zán kpɔ́ndéwú nǔkúndido kpo nǔkún - yiya kpo tɔn dó tinmɛ nǔ kplɔnkplɔn mɛ lɛ bonu ye na huzu ahwanvu sín azɔ̌ ɔ . — mat . 9 : 37 ; jaan 4 : 35 - 38 ."
nǔ e wu mǐ nɔ “ na sínsɛ́n gègě ” é
"“ enyi mi na sínsɛ́n gègě ɔ , susu wɛ é na nyí nú tɔ́ ce , bɔ mi na nyí ahwanvu ce . ” — jaan 15 : 8 ."
"han lɛ : 53 , 60"
"hwɛjijɔ junjɔn biblu jí tɛ lɛ mǐ ka ɖó , bo na kpó ɖò wɛn ɔ jla wɛ ?"
etɛwu é ka nyí nǔ taji ɖɔ mǐ ni hɛn nǔ e wu mǐ nɔ jla wɛn ɔ é ayi mɛ ganji ?
"nɛ̌ è ka d’alɔ mǐ , bɔ mǐ na syɛnlǐn ɖò wɛnjijlazɔ́ mǐtɔn mɛ gbɔn ?"
"1 , 2 . ( a ) táan kpɛɖé jɛ nukɔn nú kú jezu tɔn ɔ , xó tɛ é ka ɖɔ nú ahwanvu tɔn lɛ ?"
( kpɔ́n ɖiɖe e ɖò bǐbɛ̌mɛ é . ) ( b ) etɛwu é ka nyí nǔ taji ɖɔ mǐ ni hɛn nǔ e wu mǐ nɔ jla wɛn ɔ é ayi mɛ ? ( c ) etɛ lɛ jí mǐ ka na ɖɔ xó dó ?
"ðò zǎn e jɛ nukɔn nú kú jezu tɔn é mɛ ɔ , é zán hwenu gègě dó ɖɔ xó nú mɛsɛ́dó tɔn lɛ , bo na jiɖe ye ɖɔ emi ɖó wanyiyi e gɔ́ngɔ́n é nú ye ."
"é lɛ́ na nùjlɛdonǔwu ɖé ye dó vǐwuntín ɖé wu , bɔ mǐ ko ɖɔ xó d’eji ɖò xota e wá yì é mɛ ."
"ðò glɛkigbe mɛ ɔ , xógbe enɛ xlɛ́ ɖɔ jezu ɖò wusyɛn dó lanmɛ nú ye wɛ bonu ye ni kpó ɖò sínsɛ́n gègě na wɛ , enɛ wɛ nyí ɖɔ ye ni syɛnlǐn ɖò wɛn axɔsuɖuto ɔ tɔn jijla kɔn . — jaan 15 : 8 ."
"2 amɔ̌ , é nyí nǔ e ahwanvu jezu tɔn lɛ na wà é kɛɖɛ wɛ é ɖɔ nú ye ǎ , loɔ , é lɛ́ ɖɔ nǔ e wu ye ɖó na wà mɔ̌ é nú ye ."
é na hwɛjijɔ ɖěɖee wu ye na wà wɛnjijlazɔ́ ɔ é ye .
etɛwu é ka nyí nǔ taji ɖɔ mǐ ni ɖɔ xó dó hwɛjijɔ enɛ lɛ wu ?
"enyi mǐ hɛn nǔ e wu mǐ ɖó na kpó ɖò wɛn ɔ jla wɛ é ayi mɛ ɔ , enɛ na sísɛ́ mǐ , bɔ mǐ na syɛnlǐn ɖò “ kúnnuɖiɖe nú gbɛtɔ́ lɛ bǐ ” sín azɔ̌ ɔ kɔn ."
"( mat . 24 : 13 , 14 ) enɛ wu ɔ , mi nú mǐ ni ɖɔ xó dó hwɛjijɔ jinjɔn biblu jí e wu mǐ nɔ jla wɛn ɔ é ɛnɛ jí ."
"gɔ́ na ɔ , mǐ na gbéjé nǔ ɖěɖee jehovah na mǐ , bɔ ye na d’alɔ mǐ , bɔ mǐ na syɛnlǐn , lobo na na sínsɛ́n é ɛnɛ kpɔ́n ."
mǐ nɔ kpa susu nú jehovah
3 . ( a ) hwɛjijɔ e wu mǐ na jla wɛn ɔ é ɖětɛ ka tɔ́n ɖò jaan 15 : 8 mɛ ? ( b ) etɛ vǐwun sín sínsɛ́n e xó nùjlɛdonǔwu jezu tɔn ɖɔ é ka nɔte na ?
"etɛwu nùjlɛdonǔwu enɛ ka sɔgbe ? 3 hwɛjijɔ taji hugǎn e wu mǐ nɔ ɖ’alɔ ɖò wɛnjijlazɔ́ ɔ mɛ é wɛ nyí ɖɔ mǐ na kpa susu nú jehovah , bo hɛn nyikɔ tɔn ɖó mimɛ̌ jí ɖò gbɛtɔ́ lɛ nukɔn ."
"( xà jaan 15 : 1 , 8 . ) ðǒ ayi wu ɖɔ jezu jlɛ́ tɔ́ tɔn jehovah dó glezɔ́watɔ́ alǒ vǐwunglejíkpɔ́ntɔ́ ee nɔ kpé nukún dó vǐwun wu é wu ."
"é jlɛ́ éɖesunɔ dó vǐwuntín ɖé wu , bo wá jlɛ́ ahwanvu tɔn lɛ dó ala lɛ wu ."
"( jaan 15 : 5 ) enɛ wu ɔ , é sɔgbe ɖɔ vǐwun sín sínsɛ́n lɛ ni nɔte nú sínsɛ́n axɔsuɖuto ɔ tɔn e ahwanvu klisu tɔn lɛ nɔ na é ."
"lee vǐwuntín ɖěɖee na sínsɛ́n ɖagbe lɛ é nɔ sɔ́ vǐwunglejíkpɔ́ntɔ́ ɖé sù gbɔn é ɔ , mɔ̌ wɛ mǐ nɔ sɔ́ jehovah sù alǒ kpa susu n’i hwenu e mǐ zán nǔwukpikpé mǐtɔn lɛ bǐ dó jla wɛn axɔsuɖuto ɔ tɔn é nɛ . — mat . 25 : 20 - 23 ."
4 ali tɛ nu wɛnjijlazɔ́ mǐtɔn ka nɔ hɛn nyikɔ mawu tɔn ɖó mimɛ̌ jí ɖè ?
mǐ sixu bló bonu nyikɔ mawu tɔn mɛ́ d’eji ǎ .
é ko mɛ́ bɔ nǔ bǐ vɔ ɖ’ewu .
"amɔ̌ , ɖǒ ayi nǔ e gbeyiɖɔ ezayíi ɖɔ é wu : “ jehovah ahwankpá lɛ tɔn wɛ nyí mɛ e mi ɖó na kpɔ́n dó mɔ mimɛ̌ é . ”"
"( eza . 8 : 13 , nwt ) mǐ nɔ hɛn nyikɔ mawu tɔn ɖó mimɛ̌ jí gbɔn nyikɔ enɛ kpinkpɔn dó mɔ nyikɔ ɖeɖóvo ɖé ɖò nyikɔ lɛ bǐ mɛ , kpo alɔdido mɛ ɖevo lɛ bonu ye na kpɔ́n dó mɔ nǔ mímɛ́ kpo gblamɛ ."
( bǐb .
"3 : 1 - 5 ) gɔ́ na ɔ , enyi mǐ nɔ dó gǎn , bo na d’alɔ mɛ e ɖò fí e mǐ nɔ ɖekúnnu ɖè lɛ é , bonu ye na tuùn ɖɔ “ susu , yɛ̌yi kpo hlɔnhlɔn kpo jɛxa ” jehovah hǔn , nyikɔ tɔn hɛn ɖó mimɛ̌ jí wɛ mǐ ɖè nɛ . ( nǔɖe ."
"4 : 11 ) rune , ee nyí gbexosin - alijitɔ́ sín xwè 16 ɖíe é ɖɔ : “ tuùn e un tuùn ɖɔ è jɔwu mì , bɔ un na ɖekúnnu dó mɛ e dá wɛkɛ ɔ é takúnmɛ é sù nukún ce mɛ ."
mǐ yí wǎn nú jehovah kpo vǐ tɔn kpo
"5 . ( a ) hwɛjijɔ e wu mǐ na jla wɛn ɔ é ɖětɛ ka tɔ́n ɖò jaan 15 : 9 , 10 mɛ ? ( b ) nɛ̌ jezu ka tɛɖɛ̌ linsyɛnsyɛn jí gbɔn ?"
wanyiyi ɖaxó e mǐ ɖó nú jehovah kpo jezu kpo é wɛ nyí hwɛjijɔ taji ɖevo e wu mǐ nɔ jla wɛn axɔsuɖuto ɔ tɔn é .
"( mak . 12 : 30 ; jaan 14 : 15 ) é nyí ɖɔ kɛɖɛ wɛ jezu ɖɔ nú ahwanvu tɔn lɛ ɖɔ ye ni yí wǎn nú emi ǎ , loɔ , é lɛ́ ɖɔ nú ye ɖɔ ye ni “ nɔ wanyiyi [ emitɔn ] mɛ . ”"
"ðó enyi gbɛzinzan mɛtɔn na nɔ xlɛ́ xwè ɖě jɛ ɖě gudo ɖɔ è nyí ahwanvu nugbǒ klisu tɔn ɖé ɔ , é byɔ linsyɛnsyɛn ."
"jezu tɛɖɛ̌ linsyɛnsyɛn jí , bo zán xókwin “ nɔ ” alǒ “ ɖò ” ɔ azɔn gègě ɖò akpáxwé klewun elɔ e ɖò jaan 15 : 4 - 10 mɛ é mɛ ."
nɛ̌ mǐ ka nɔ xlɛ́ ɖɔ mǐ jló na nɔ wanyiyi klisu tɔn mɛ gbɔn ?
"6 nɛ̌ mǐ ka nɔ xlɛ́ ɖɔ mǐ jló na nɔ wanyiyi klisu tɔn mɛ , bɔ nǔ mǐtɔn na kpó ɖò nukún tɔn mɛ nyɔ́ wɛ gbɔn ?"
gbɔn gbeɖiɖe tɔn lɛ xwixwedó gblamɛ wɛ .
"enyi è na ɖɔ ɖò klewun mɛ ɔ , jezu ɖɔ nú mǐ ɖɔ , ‘ mi setónú nú mì . ’"
"amɔ̌ , nǔ e jezu ɖesunɔ wà lɛ é kɛɖɛ wɛ é byɔ mǐ ɖɔ mǐ ni wà , ɖó é ɖɔ gɔ́ na ɖɔ : “ lee nyɛ nyì tɔ́ ce sín sɛ́n lɛ , bo ɖò wanyiyi tɔn mɛ ɔ ɖɔhun . ”"
jezu zé kpɔ́ndéwú ɔ ɖ’ayǐ . — jaan 13 : 15 .
kancica tɛ ka ɖò tónúsíse kpo wanyiyi kpo mɛ ?
"7 nú nǔ e kàn kancica e ɖò tónúsíse kpo wanyiyi kpo mɛ é ɔ , jezu ko ɖɔ nú mɛsɛ́dó tɔn lɛ wá yì ɖɔ : “ mɛ e hɛn sɛ́n ce lɛ ayi mɛ , bo nɔ nyì ye lɛ ɔ , mɛ enɛ wɛ yí wǎn nú mì . ”"
"( jaan 14 : 21 ) gɔ́ na ɔ , gbɔn tónúsíse nú gbeɖiɖe jezu tɔn e ɖɔ ɖɔ è ni yì bo yì jla wɛn ɔ é gblamɛ ɔ , mǐ lɔ ɖò wanyiyi e mǐ ɖó nú mawu é ɖexlɛ́ wɛ , ɖó jezu sín gbeɖiɖe lɛ nɔ ɖè linlin tɔ́ tɔn tɔn xlɛ́ ."
"( mat . 17 : 5 ; jaan 8 : 28 ) jehovah kpo jezu kpo nɔ hɛn mǐ ɖó wanyiyi yetɔn mɛ , ɖó wanyiyi e mǐ ɖexlɛ́ ye é wutu ."
mǐ nɔ gb’akpá nú gbɛtɔ́ lɛ
"8 , 9 . ( a ) hwɛjijɔ ɖevo tɛ mǐ ka ɖó , bo na jla wɛn ɔ ? ( b ) nɛ̌ xó jehovah tɔn e ɖò ezekiyɛli 3 : 18 , 19 kpo 18 : 23 kpo mɛ é ka nɔ sísɛ́ mǐ , bɔ mǐ na kpó ɖò wɛn jla wɛ gbɔn ?"
"8 mǐ ɖó hwɛjijɔ ɖevo , bo na kpó ɖò wɛnɖagbejijlazɔ́ mǐtɔn wà wɛ ."
mǐ nɔ jla wɛn dó gb’akpá ɖé nú mɛ .
"( xà 2 piyɛ́ɛ 2 : 5 , nwt . ) é ɖò wɛn ɖɔ ɖò mawuxó e é ɖɔ jɛ nukɔn nú sinvɔgbɛ ɔ é mɛ ɔ , é gb’akpá nú mɛ lɛ ɖɔ gbɛ̀ ɔ na vɔ ."
etɛwu mǐ ka sixu ɖɔ mɔ̌ ?
"ðǒ ayi nǔ e jezu ɖɔ é wu : “ ðó lee gbɛtɔ́ lɛ ɖè gbɔn ɖò azǎn enɛ lɛ e jɛ nukɔn nú sinvɔgbɛ ɔ é gbè , bo ɖò ɖuɖu wɛ bo ɖò nunu wɛ , bɔ sunnu lɛ ɖò asì kplá wɛ bɔ è ɖò nyɔnu lɛ sɔ́ na asú wɛ , kaka jɛ gbè e gbè nɔwée byɔ tɔjihun mɛ ; bɔ ye ma ɖó ayi wu ǎ kaka jɛ hwenu e sinvɔgbɛ ɔ wá , bo bɛ́ ye bǐ yì dó é ɔ , mɔ̌ wɛ fí ɖiɖe gbɛtɔ́ - ví ɔ tɔn na ɖè . ”"
"( mat . 24 : 38 , 39 , nwt ) mɛ lɛ yí wɛn ɔ ǎ có , nɔwée ka jla wɛn akpágbánúmɛ tɔn e è sɔ́ d’alɔ mɛ n’i é kpo gbejininɔ kpo ."
"9 égbé ɔ , mǐ nɔ jla wɛn axɔsuɖuto ɔ tɔn , bo nɔ hun ali nú gbɛtɔ́ lɛ bonu ye na kplɔ́n nǔ dó linlin e mawu ɖó nú ye é wu ."
"jehovah ɖɔhun ɔ , mǐ nɔ jló tawun ɖɔ mɛ lɛ na yí wɛn ɔ , bo na “ nɔ gbɛ̀ . ”"
"( ezek . 18 : 23 ) ðò hwe ɖokpo ɔ nu ɔ , enyi mǐ ɖò wɛn jla wɛ sín xwé ɖé gbè jɛ xwé ɖé gbè , alǒ tokplétɛn lɛ ɔ , mǐ nɔ gb’akpá nú mɛ gègě lee é nyɔ́ bló gbɔn é ɖɔ axɔsuɖuto mawu tɔn na wá , bo na ɖó nǔ gbɛ̀ nyanya elɔ nu . — ezek . 3 : 18 , 19 ; dan . 2 : 44 ; nǔɖe . 14 : 6 , 7 ."
mǐ yí wǎn nú nɔzo mǐtɔn lɛ
10 . ( a ) hwɛjijɔ e wu mǐ na jla wɛn ɔ é ɖětɛ ka tɔ́n ɖò matie 22 : 39 mɛ ? ( b ) ðɔ lee pɔlu kpo silasi kpo d’alɔ gantɔ́cɔ́tɔ́ ɖé ɖò filipu gbɔn é .
10 hwɛjijɔ taji ɖevo e wu mǐ nɔ kpó ɖò wɛn jla wɛ é ɖíe : mǐ yí wǎn nú nɔzo mǐtɔn lɛ .
"( mat . 22 : 39 ) wanyiyi enɛ nɔ sísɛ́ mǐ , bɔ mǐ nɔ syɛnlǐn ɖò azɔ̌ enɛ kɔn , bo nɔ tuùn ɖɔ enyi ninɔmɛ mɛ lɛ tɔn ɖyɔ ɔ , ye sixu huzu ayixa ."
mǐ ni ɖɔ xó dó nǔ e mɛsɛ́dó pɔlu kpo hagbɛ̌ tɔn silasi kpo mɔ kpɔ́n é ɖé jí .
"ðò toxo filipu tɔn mɛ ɔ , gbeklanxamɛtɔ́ lɛ sɔ́ ye dó gankpa mɛ ."
"enɛ gudo ɖò zǎnvlɔ́ɖówe ɔ , ayikúngban danwǔ ɖé húnhún gankpa ɔ , bo hun hɔn lɛ ."
"xɛsi jɛ gantɔ́cɔ́tɔ́ ɔ jí , ɖó é lin ɖɔ gantɔ́ lɛ ko hɔn yì , bo jló na hu éɖée ."
"amɔ̌ , pɔlu súxó ɖɔ : “ ma wà nǔ dó hwiɖée wu ó . ”"
gantɔ́cɔ́tɔ́ e ko flú bǐ é kanbyɔ ɖɔ : “ etɛ un ɖó na wà bɔ mawu na hwlɛn mì gán ? ”
"ye ɖɔ n’i ɖɔ : “ ði nǔ nú aklunɔ jezu , enɛ ɔ , mawu na hwlɛn we gán . ” — mɛ ."
"16 : 25 - 34 . wǎn yí nú jehovah , jezu kpo nɔzo mǐtɔn lɛ kpo nɔ sísɛ́ mǐ bɔ mǐ nɔ jla wɛn ɔ ( kpɔ́n akpáxwé 5gɔ́ ɔ kpo 10gɔ́ ɔ kpo )"
"11 , 12 . ( a ) nɛ̌ tan gantɔ́cɔ́tɔ́ ɔ tɔn ka kúnkplá sinsɛnzɔ́ mǐtɔn gbɔn ? ( b ) etɛ mǐ ka nɔ ba na ɖò gbesisɔmɛ bo na wà ?"
11 nɛ̌ tan gantɔ́cɔ́tɔ́ ɔ tɔn ka kúnkplá wɛnɖagbejijlazɔ́ mǐtɔn gbɔn ?
"ðǒ ayi nǔ elɔ wu : hwenu e ayikúngban ɔ danwǔ gudo é wɛ gantɔ́cɔ́tɔ́ ɔ wá huzu ayixa , bo byɔ alɔdo ."
"mɔ̌ ɖokpo ɔ ɖò égbé ɔ , mɛ ɖěɖee ma nɔ yí wɛn biblu tɔn ɔ ɖ’ayǐ ǎ lɛ é sixu huzu ayixa , bo ba alɔdo hwenu e nùɖé na jɛ ɖò gbɛzán yetɔn mɛ , bo na cí ayikúngban danwǔ ɖɔhun é ."
"ði kpɔ́ndéwú ɔ , mɛɖé lɛ sixu ɖò fí e mǐ nɔ ɖekúnnu ɖè é , bɔ azɔ̌ e ye ko nɔ wà sín hwenu línlín ɖíe é gblé dó ye ajijimɛ , bɔ gbɛ̀ bú nu dó ye ."
"mɛ ɖevo lɛ tíìn bɔ , é sixu nyí ɖɔ alɔwliwli yetɔn e kija ɖò malin - malin mɛ dìn é wɛ zlɛ ye ."
"gɔ́ na ɔ , é sixu nyí ɖɔ azɔn syɛnsyɛn e è mɔ nú mɛɖé lɛ é wɛ zɔ́n bɔ ye flú bǐ , alǒ , kú e mɛvívɛ́ ɖé kú dó ye é wɛ gbà hǔn dó nú ye ."
vlafo ye tlɛ sixu kanbyɔ ɖɔ : ‘ etɛ un ɖó na wà bɔ mawu na hwlɛn mì gán ? ’
"enyi mǐ xò gò mɛ enɛ lɛ ɔ , ye sixu ba na ɖótó wɛn nukúnɖiɖo tɔn ɔ azɔn nukɔntɔn ɖò gbɛ̀ yetɔn mɛ ."
"12 enɛ wu ɔ , enyi mǐ kpó ɖò wɛnjijlazɔ́ ɔ wà wɛ kpo gbejininɔ kpo ɔ , mǐ nɔ xlɛ́ ɖɔ mǐ ɖò te hwebǐnu bo na dó gbɔ nú mɛ lɛ ɖò hwenu e ye sixu ɖò gbesisɔmɛ bo na yí wɛn ɔ é ."
"( eza . 61 : 1 ) charlotte , ee ko ɖò sinsɛnzɔ́ hwebǐnu tɔn mɛ sín xwè 38 ɖíe é ɖɔ : “ gbɛtɔ́ lɛ ko bú ɖò égbé ."
"ejvor , ee nyí gbexosin - alijitɔ́ ɖé sín xwè 34 ɖíe é ɖɔ : “ égbé ɔ , mɛ gègě flú ɖ’ayi mɛ hú hwenu e wá yì lɛ é bǐ ."
un jló tawun bo na d’alɔ ye .
"enɛ nɔ sísɛ́ mì , bɔ un nɔ jla wɛn ɔ . ”"
"nugbǒ ɔ , wǎn yí nú nɔzo nyí hwɛjijɔ e wu é jɛxa bɔ è na kpó ɖò sinsɛnzɔ́ ɔ wà wɛ é ɖokpo !"
nùnina e nɔ d’alɔ mǐ bɔ mǐ nɔ syɛnlǐn lɛ é
"13 , 14 . ( a ) nùnina tɛ xó jaan 15 : 11 ka ɖɔ ? ( b ) nɛ̌ awǎjijɛ jezu tɔn ka na huzu mǐtɔn gbɔn ? ( c ) nɛ̌ awǎjijɛ ka nɔ d’alɔ mǐ ɖò sinsɛnzɔ́ mǐtɔn mɛ gbɔn ?"
"13 ðò zǎn ɖokpo enɛ e jɛ nukɔn nú kú jezu tɔn é mɛ ɔ , é lɛ́ ɖɔ xó dó nùnina e na d’alɔ mɛsɛ́dó tɔn lɛ bɔ ye na syɛnlǐn bo na na sínsɛ́n é gègě jí ."
nùnina tɛ lɛ ka wɛ ? nɛ̌ ye ka sixu hɛn lè wá nú mǐ gbɔn ?
14 awǎjijɛ .
tónúsíse nú gbeɖiɖe jezu tɔn e ɖɔ ɖɔ è ni jla wɛn ɔ é ka na huzu agban bo kpɛn mǐ wɛ à ?
gbeɖé ǎ .
"ee jezu na nùjlɛdonǔwu dó vǐwuntín ɔ wu gudo é ɔ , é ɖɔ ɖɔ wɛnjlatɔ́ axɔsuɖuto ɔ tɔn lɛ na mɔ awǎjijɛ ."
"( xà jaan 15 : 11 . ) nugbǒ ɔ , é na jiɖe mǐ ɖɔ awǎjijɛ emitɔn na huzu mǐtɔn ."
"lee mǐ ko ɖɔ gbɔn wá yì é ɔ , jezu jlɛ́ éɖée dó vǐwuntín ɖé wu , bo jlɛ́ ahwanvu tɔn lɛ dó ala lɛ wu ."
vǐwuntín ɖé wu wɛ ala lɛ nɔ nɔ .
"enyi ala lɛ vɛ́ ko ɖò vǐwuntín ɔ wu jɛn wɛ ɔ , ye na nɔ mɔ sìn kpo nùɖuɖu kpo e nɔ gosin vǐwuntín ɔ mɛ é ."
"mɔ̌ ɖokpo ɔ , enyi mǐ vɛ́ ko ɖò bǔ xá klisu ganji gbɔn afɔdomɛ tɔn lɛ xwixwedó gblamɛ ɔ , mǐ na mɔ awǎjijɛ ɖokpo ɔ e é mɔ ɖó jlǒ tɔ́ tɔn tɔn wiwa wu é ."
"( jaan 4 : 34 ; 17 : 13 ; 1 pi . 2 : 21 ) hanne , ee nyí gbexosin - alijitɔ́ ɖé sín xwè 40 jɛji ɖíe é ɖɔ , “ awǎjijɛ e un nɔ mɔ hweɖebǔnu e un lɛkɔ sín sinsɛnzɔ́ ɔ mɛ é nɔ sísɛ́ mì , bɔ un nɔ kpò ɖò sinsɛnzɔ́ jehovah tɔn wà wɛ . ”"
"nugbǒ ɔ , awǎjijɛ ɖaxó e mǐ nɔ mɔ é nɔ na hlɔnhlɔn mǐ , bɔ enyi fí e mǐ nɔ ɖekúnnu ɖè ɔ na bo vɛwǔ ɔ , mǐ nɔ kpò ɖ’ewu . — mat . 5 : 10 - 12 ."
"15 . ( a ) nùnina tɛ xó jaan 14 : 27 ka ɖɔ ? ( b ) etɛwu fífá ka nɔ d’alɔ mǐ , bɔ mǐ nɔ kpó ɖò sínsɛ́n na wɛ ?"
15 fífá .
( xà jaan 14 : 27 . ) jezu tó ɖɔ nú mɛsɛ́dó tɔn lɛ ɖò zǎn e jɛ nukɔn nú kú tɔn é mɛ hwɛ̌ ɖɔ : “ fífá ce wɛ un na mi . ”
"nɛ̌ nùnina enɛ e nyí fífá é ka nɔ d’alɔ mǐ , bɔ mǐ nɔ na sínsɛ́n gbɔn ?"
"enyi mǐ ɖò lǐn syɛn wɛ ɔ , mǐ nɔ mɔ fífá e nɔ nɔ ayǐ sɔyi é ɖé ɖò ayi mǐtɔn mɛ , ɖó mǐ tuùn ɖɔ nǔ mǐtɔn nyɔ́ jehovah kpo jezu kpo nukúnmɛ wutu . ( ðɛh ."
"149 : 4 ; hlɔ . 5 : 3 , 4 ; kolo . 3 : 15 ) ulf , ee ko ɖò sinsɛnzɔ́ hwebǐnu tɔn mɛ sín xwè 45 ɖíe é ɖɔ : “ wɛnɖagbejijlazɔ́ ɔ nɔ zɔ́n bɔ nǔ nɔ cikɔ nú mì , amɔ̌ , é nɔ zɔ́n bɔ un nɔ ɖó awǎjijɛ adodwé ɔ , bɔ gbɛ̀ ce lɛ́ ɖó nu tawun . ”"
"é sù nukún mǐtɔn mɛ tawun ɖɔ mawu kɔn nyɔna dó mǐ jí , bɔ mǐ ɖó fífá ayi mɛ tɔn e na nɔ ayǐ sɔyi é ."
16 . ( a ) nùnina tɛ xó jaan 15 : 15 ka ɖɔ ? ( b ) nɛ̌ mɛsɛ́dó lɛ ka sixu kpó ɖò xɔ́ntɔn jezu tɔn nyí wɛ gbɔn ?
16 xɔ́ntɔn zunzun .
"ee jezu ɖexlɛ́ ɖɔ jlǒ emitɔn wɛ nyí ɖɔ awǎjijɛ e mɛsɛ́dó emitɔn lɛ ɖó é ɔ , “ nǔ bǐ ni vɔ ɖ’ewu ” gudo é ɔ , é tinmɛ lee wanyiyi mɛɖesunɔ sɔ́ dó savɔ̌ tɔn nyí nǔ taji sɔ́ é ."
"( jaan 15 : 11 - 13 ) enɛ gudo ɔ , é ɖɔ : “ un nɔ ylɔ mi ɖɔ xɔ́ntɔn . ”"
nùnina xɔ akwɛ tawun wɛ xɔ́ntɔn zunzun xá jezu nyí .
"etɛ mɛsɛ́dó lɛ ka ɖó na wà , bo na kpó ɖò xɔ́ntɔn tɔn nyí wɛ ?"
"ye ɖó na “ sɛ́n , bo gbà kún kaka sɔyi . ”"
"( xà jaan 15 : 14 - 16 . ) xwè wè mɔ̌ jɛ nukɔn nú xó enɛ e jezu ɖɔ é ɔ , é ɖɔ nú mɛsɛ́dó tɔn lɛ ɖɔ : “ mi jla dó ali ɖɔ : ‘ axɔsuɖuɖu [ jixwé ] tɔn ko sɛya . ’ ”"
"( mat . 10 : 7 ) enɛ wu ɔ , ɖò zǎn enɛ e jɛ nukɔn nú kú tɔn é mɛ ɔ , é dó wusyɛn lanmɛ nú ye ɖɔ ye ni syɛnlǐn ɖò azɔ̌ e ye ko bɛ́ é mɛ ."
"( mat . 24 : 13 ; mak . 3 : 14 ) gbeɖiɖe jezu tɔn xwixwedó vɛwǔ , amɔ̌ , é hɛn ɔ , é na kpa ye , bɔ mɔ̌ mɛ ɔ , ye na kpó ɖò xɔ́ntɔn tɔn nyí wɛ ."
gbɔn alɔdo nùnina ɖevo tɔn gblamɛ wɛ .
"17 , 18 . ( a ) nùnina tɛ xó jaan 15 : 16 ka ɖɔ ? ( b ) nɛ̌ nùnina enɛ ka nɔ d’alɔ ahwanvu jezu tɔn lɛ gbɔn ? ( c ) nùnina tɛ lɛ ka nɔ na hlɔnhlɔn mǐ ɖò égbé ?"
17 sìnkɔn nina nú ɖɛ lɛ .
"jezu ɖɔ : “ mi byɔ nǔ ɖebǔ tɔ́ ɔ ɖò nyikɔ ce mɛ ɔ , é na na bǐ mi . ”"
"( jaan 15 : 16 ) kpɔ́n lee akpá enɛ ɖó na ko na hlɔnhlɔn mɛsɛ́dó lɛ sɔ́ é ! * nugbǒ wɛ ɖɔ ye kún mɔ nukúnnú jɛ mɛ bǐ mlɛ́mlɛ́ ó , bɔ gǎn yetɔn ka na lɛ́ gosin ayikúngban jí ɖò malin - malin mɛ , amɔ̌ , é na jó ye dó sɔ́ nyì yayǎ mɔ̌ kpowun ǎ ."
"jehovah ɖò gbesisɔmɛ bo na na sìnkɔn nú ɖɛ yetɔn lɛ , bo na d’alɔ ye ɖò nǔ ɖebǔ e sín hudo ye ɖó bo na jla wɛn axɔsuɖuto ɔ tɔn é mɛ ."
"nugbǒ ɔ , táan kpɛɖé ɖò enɛ gudo ɔ , ye mɔ lee jehovah sè ɖɛ ɖěɖee ye xò , bo byɔ alɔdo lɛ é gbɔn é . — mɛ . 4 : 29 , 31 ."
18 mɔ̌ jɛn é ka lɛ́ nyí gbɔn ɖò égbé .
"ee mǐ nɔ syɛnlǐn , bo nɔ ɖò sínsɛ́n na wɛ é ɔ , mǐ nɔ ɖu vivǐ xɔ́ntɔn zunzun xá jezu tɔn ."
"gɔ́ na ɔ , mǐ sixu ɖeji ɖɔ jehovah ɖò gbesisɔmɛ bo na na sìnkɔn nú ɖɛ e mǐ nɔ xò , bo nɔ byɔ alɔdo bo na dó ɖu ɖò afɔklɛ́nnú ɖěɖee mǐ sixu mɔ hwenu e mǐ na ɖò wɛnɖagbe axɔsuɖuto ɔ tɔn jla wɛ é jí lɛ é ."
"( fili . 4 : 13 ) é sù nukún mǐtɔn mɛ tawun ɖɔ mawu kɔn nyɔna dó mǐ jí , bo nɔ sè ɖɛ mǐtɔn lɛ , bɔ mǐ lɛ́ zun xɔ́ntɔn xá jezu ."
"nùnina enɛ lɛ e gosin jehovah gɔ́n é nɔ na hlɔnhlɔn mǐ , bɔ mǐ nɔ kpó ɖò sínsɛ́n na wɛ . — ja . 1 : 17 ."
"19 . ( a ) etɛwu mǐ ka nɔ ɖò alɔ ɖó ɖò wɛnɖagbejijlazɔ́ ɔ mɛ wɛ ? ( b ) etɛ ka nɔ d’alɔ mǐ , bɔ mǐ na fó azɔ̌ mawu tɔn ?"
"gɔ́ na ɔ , nùnina elɔ lɛ e mawu na mǐ é nɔ na hlɔnhlɔn mǐ , bɔ mǐ na fó azɔ̌ tɔn , ye wɛ nyí awǎjijɛ , fífá , xɔ́ntɔn zunzun kpo ɖɛ lɛ sise kpo ."
"kpɔ́n lee xomɛ na hun jehovah sɔ , hwenu e é na ɖó ayi wu ɖɔ mǐ ɖò gǎn dó wɛ kpo lindɔ̌n mǐtɔn bǐ kpo bo na “ na sínsɛ́n gègě ” é !"
"ðò xó gudogudo tɔn e jezu ɖɔ xá mɛsɛ́dó tɔn lɛ é mɛ ɔ , é na jiɖe ye azɔn gègě ɖɔ ye na mɔ sìnkɔn nú ɖɛ yetɔn lɛ . — jaan 14 : 13 ; 15 : 7 , 16 ; 16 : 23 ."
mai 2018
xota nùkplɔnkplɔn tɔn lɛ nú : 9 juillet – 5 août 2018
sierra leone
"gbexosin - alijitɔ́ wè ɖò tlati ɖé xwlé aligbɔntɔ́ ɖé wɛ ɖò azinkan tò ɔ tɔn e nyí freetown é , ɖò táan e mɛ jǐ nɔ ja tawun ɖò tò ɔ mɛ é"
2 171
5 291
8 831
tuùn kɛntɔ́ towe
“ mǐ tuùn linlin [ satáan ] tɔn lɛ ganji . ” — 2 kɔ .
2 : 11 .
"han lɛ : 150 , 32"
bǎ tɛ mɛ satáan ka sixu wà nǔ dó mǐ wu yì jɛ ?
nɛ̌ satáan ka nɔ tɛ́n kpɔ́n bo na wà nǔ dó gbɛtɔ́ lɛ wu gbɔn ?
etɛ a ka kplɔ́n dó kɛntɔ́ mǐtɔn wu ?
"ðò edɛni mɛ ɔ , etɛ jehovah ka ɖexlɛ́ dó kɛntɔ́ mǐtɔn wu ?"
é ðò wɛn ɖɔ adamu tuùn ɖɔ dan lɛ kún sixu ɖɔ xó ó .
é sixu ko lin ɖɔ nùɖíɖó gbigbɔ tɔn ɖé wɛ na ko ɖɔ xó nú ɛvu gbɔn dan ɔ jí . ( bǐb .
3 : 1 - 6 ) adamu kpo ɛvu kpo tuùn nǔ kaka ɖé dó nùɖíɖó gbigbɔ tɔn enɛ wu ǎ .
"nǔ ɖò mɔ̌ có , adamu tuùn ganji bo wá gbeta ɔ kɔn bo dó gudo tɔ́ tɔn jixwé tɔn wanyiyinɔ ɔ , lobo xò kpóɖó nú mɛ enɛ e é ma tuùn ǎ é bo huzu kpannukɔn jlǒ mawu tɔn ."
"( 1 tim . 2 : 14 ) tlolo jɛn jehovah jɛ nùɖé lɛ ɖexlɛ́ dó kɛntɔ́ enɛ e blɛ́ adamu kpo ɛvu kpo é wu jí , bo dó akpá ɖɔ è na sú kún dó nú nǔnyanyawatɔ́ enɛ ɖò gudo mɛ ."
"amɔ̌ , jehovah lɛ́vɔ gb’akpá nú mɛ ɖɔ nùɖíɖó gbigbɔ tɔn enɛ e gbɔn dan ɔ jí bo ɖɔ xó é na ɖó hlɔnhlɔn , bo na klán gbè xá mɛ ɖěɖee yí wǎn nú mawu lɛ é nú táan ɖé . — bǐb . 3 : 15 ."
etɛwu é ka cí ɖɔ è kún ɖɔ xó gègě dó satáan wu cobɔ mɛsiya ɔ wá ó ?
"2 ðó jehovah nyí nùnywɛtɔ́ wutu ɔ , é ɖɔ wɛnsagun nyikɔ vǐ tɔn e fɔ́n gǔ dó jǐ tɔn é tɔn nú mǐ gbeɖé ǎ . * jehovah tlɛ wá gbeta ɔ kɔn bɔ ɖò gǔfínfɔ́n ɔ gudo ɔ , é tó nɔte nú xwè 2 500 hwɛ̌ cobo wá ɖè nyikɔ e dó gesí kɛntɔ́ enɛ é xlɛ́ ."
"( jɔb . 1 : 6 ) è nɔ ylɔ ɛ ɖɔ “ satáan , ” bɔ tinmɛ tɔn nyí “ gbeklanxamɛtɔ́ . ”"
etɛwu è ma ka ɖɔ xó gègě dó wutu tɔn cobɔ mɛsiya ɔ wá ǎ ?
3 é cí ɖɔ jehovah kún ba bo na xɔ susu nú satáan dín gbɔn xó gègě ɖiɖɔ dó é kpo nǔwiwa tɔn lɛ kpo wu ɖò akpáxwé biblu tɔn e è wlan dó ebléegbe mɛ é gblamɛ ó ɖɔhun .
"linlin nukɔntɔn e wu jehovah sɔ́ xó dó ayi mɛ nú mɛ lɛ bɔ ye wlan akpáxwé biblu tɔn enɛ ɔ wɛ nyí ɖɔ é na xlɛ́ mɛ alɔkpa e mɛsiya ɔ nyí é , bo na bló bɔ togun mawu tɔn na tuùn i ."
"( luk . 24 : 44 ; ga . 3 : 24 ) hwenu e nǔ ko nyí mɔ̌ , bɔ mɛsiya ɔ wá é ɔ , jehovah zán jezu kpo ahwanvu tɔn lɛ kpo dó ɖè nǔ e mǐ tuùn égbé lɛ é gègě xlɛ́ dó satáan kpo wɛnsagun e xò kpóɖó n’i lɛ é kpo wu . * enɛ sɔgbe , ɖó jezu kpo mɛ yí ami dó ɖè lɛ kpo wɛ jehovah na zán dó nyínyɛ́ ta nú satáan kpo ahwanvu tɔn lɛ kpo . — hlɔ . 16 : 20 ; nǔɖe . 17 : 14 ; 20 : 10 ."
etɛwu ado ma ka ɖó na hu mǐ zɛ xwé wu dó awovi wu ǎ ?
"4 mɛsɛ́dó piyɛ́ɛ tín mɛ alɔkpa e satáan awovi nyí é mɛ , bo ɖɔ ɖɔ é cí “ kinnikinni e ɖò adǎn jí é ” ɖɔhun , bɔ jaan ylɔ ɛ ɖɔ “ dan ” alǒ “ dlagɔ́ɔn . ” ( 1 pi . 5 : 8 ; nǔɖe . 12 : 9 ) amɔ̌ , ado ɖó na hu mǐ dó awovi wu zɛ xwé wu ǎ , ɖó hlɔnhlɔn tɔn ɖó dogbó ."
"( xà jaki 4 : 7 . ) jehovah , jezu kpo wɛnsagun gbejinɔtɔ́ lɛ kpo ɖò gudo nú mǐ ."
amɔ̌ mǐ ɖó na tuùn nùkanbyɔ taji atɔn elɔ lɛ sín xósin : bǎ tɛ mɛ satáan ka sixu wà nǔ dó mǐ wu yì jɛ ?
nɛ̌ é ka nɔ tɛ́n kpɔ́n bo na wà nǔ dó gbɛtɔ́ lɛ wu gbɔn ?
dogbó tɛ lɛ hlɔnhlɔn tɔn ka ɖó ?
"ee mǐ na ɖò xó ɖɔ dó nùkanbyɔ enɛ lɛ jí wɛ é ɔ , mǐ na lɛ́ ɖɔ xó dó nǔ e ye kplɔ́n mǐ lɛ é jí ."
bǎ tɛ mɛ satáan ka sixu wà nǔ dó mǐ wu yì jɛ ?
etɛwu acɛkpikpa gbɛtɔ́ tɔn lɛ ma ka sixu sú hudo taji hugǎn gbɛtɔ́ lɛ tɔn lɛ sín dò ǎ ?
5 wɛnsagun habǔ xò kpóɖó nú satáan ɖò gǔfínfɔ́n tɔn mɛ .
"jɛ nukɔn nú sinvɔgbɛ ɔ ɔ , satáan blɛ́ ɖé lɛ ɖò ye mɛ bɔ ye ɖóxó xá nyɔnu lɛ ."
biblu xlɛ́ enɛ bo ɖɔ ɖò nùjlɛdonǔwu linu ɖɔ dlagɔ́ɔn ɔ kplɔ́ sunví e ɖò jixwé lɛ é atɔnvlɔ́ɖó wá dò . ( bǐb .
"6 : 1 - 4 , nwt ; ju . 6 ; nǔɖe . 12 : 3 , 4 ) hwenu e wɛnsagun enɛ lɛ jó xwédo mawu tɔn dó é ɔ , ye huzu jɛ satáan sín acɛ mɛ ."
"amɔ̌ , é nyí hunnyahunnya dɔn nyì ayǐ tɔ́ kɛɖɛ wɛ gǔfɔntɔ́ enɛ lɛ nyí ǎ ."
"satáan sɔ́ axɔsuɖuto mawu tɔn sín nùvlɛnǔ ɖé ɖ’ayǐ , bo sɔ́ éɖée dó ɖó axɔsu na ."
"ðò nùɖoyɛswímɛ lɛ tɛntin ɔ , satáan má awovi lɛ dó acɛkpikpa lɛ mɛ , bo na ye acɛ , bɔ ye nyí gǎn gbɛ̀ ɔ tɔn lɛ . — efɛ . 6 : 12 ."
"6 satáan kp’acɛ dó acɛkpikpa gbɛtɔ́ tɔn lɛ bǐ nu , gbɔn tutoblonunu tɔn e nukún ma nɔ mɔ ǎ é gblamɛ ."
"nǔ enɛ jɛ wě vaàn hwenu e satáan xlɛ́ “ axɔsuɖuto gbɛmɛ fí tɔn lɛ bǐ ” jezu , bo ɖɔ xó elɔ n’i é : “ un na na we tò enɛ lɛ , kpodo dɔkun yetɔn lɛ bǐ kpo , ɖó alɔ ce mɛ wɛ è sɔ́ nǔ lɛ bǐ dó , bɔ un nɔ na mɛ e jló mì é . ”"
"( luk . 4 : 5 , 6 ) satáan nɔ dó jɔ nú acɛkpikpa lɛ có , gègě yetɔn ka nɔ wà ɖagbe nú toví yetɔn lɛ ɖó bǎ ɖé mɛ ."
acɛkpatɔ́ ɖé lɛ sixu ɖó linlin ɖagbe lɛ .
"acɛkpikpa gbɛtɔ́ tɔn ɖebǔ , alǒ , acɛkpatɔ́ ɖebǔ sixu kpéwú bo sú hudo taji hugǎn gbɛtɔ́ lɛ tɔn lɛ sín dò ǎ . — ðɛh . 146 : 3 , 4 ; nǔɖe . 12 : 12 ."
"nɛ̌ satáan ka nɔ zán acɛkpikpa lɛ kpo sinsɛn nùvú kpo , gɔ́ nú tutoblonunu ajɔ̌wiwa tɔn kpo gbɔn ?"
"7 é nyí acɛkpikpa lɛ kɛɖɛ wɛ satáan kpo awovi tɔn lɛ kpo nɔ zán ǎ , loɔ , ye nɔ lɛ́ zán sinsɛn nùvú kpo tutoblonunu ajɔ̌wiwa tɔn kpo dó flú “ gbɛ̀ ɔ bǐ . ” ( nǔɖe ."
12 : 9 ) satáan nɔ gbɔn sinsɛn nùvú jí dó ɖó adingban dó jehovah nu .
"gɔ́ na ɔ , é cí ɖɔ awovi kanɖeji bo na bló bɔ gbɛtɔ́ gègě na wɔn nyikɔ jehovah tɔn ɖɔhun ."
"( jel . 23 : 26 , 27 ) wǎgbɔ tɔn ɔ , gbɛtɔ́ ayijlɔjlɔnɔ gègě nɔ vɛdo ɖɔ mawu sɛ̀n wɛ emi ɖè sín , amɔ̌ , awovi lɛ sɛ̀n wɛ ye ɖè ."
( 1 kɔ . 10 : 20 ; 2 kɔ . 11 : 13 - 15 ) satáan nɔ lɛ́ xò adingban kàn gbɔn tutoblonunu ajɔ̌wiwa tɔn gblamɛ .
"ði kpɔ́ndéwú ɔ , hwɛhwɛ wɛ tutoblonunu enɛ nɔ kplɔ́n gbɛtɔ́ lɛ ɖɔ , ali ɖagbe hugǎn e nu è na ɖó awǎjijɛ ɖè é wɛ nyí ɖɔ , è ni nya akwɛ gbé , lobo xò nǔɖokan gègě kplé . ( nùx ."
18 : 11 ) mɛ ɖěɖee ɖi nǔ nú adingban enɛ lɛ é nɔ zán gbɛzán yetɔn bǐ dó sɛ̀n “ dɔkun ” bo nɔ jó mawu dó .
"( mat . 6 : 24 ) wǎgbɔ tɔn ɔ , wanyiyi e ye ɖó nú nǔ agbaza tɔn lɛ é sixu fyɔ́n wanyiyi e ye ɖó nú mawu é hu . — mat . 13 : 22 ; 1 jaan 2 : 15 , 16 ."
"8 , 9 . ( a ) nǔ wè tɛ lɛ tan adamu , ɛvu kpo wɛnsagun e fɔ́n gǔ lɛ é kpo tɔn ka sixu kplɔ́n mǐ ? ( b ) enyi mǐ tuùn bǎ e mɛ satáan sixu wà nǔ dó mǐ wu yì jɛ é ɔ , lè tɛ ka ɖ’emɛ nú mǐ ?"
"8 é hwe bǐ ɔ , kpɔ́ndéwú adamu , ɛvu kpo wɛnsagun e fɔ́n gǔ lɛ é kpo tɔn kplɔ́n nǔ taji wè mǐ ."
"nukɔntɔn ɔ , akpáxwé wè wɛ ɖè bɔ mǐ ɖó na sɔ́ ɖokpo ."
"mǐ na nɔ gbeji nú jehovah , alǒ mǐ na xò kpóɖó nú satáan ."
"( mat . 7 : 13 ) wegɔ ɔ , lè e ɖó dogbó lɛ é jɛn mɛ ɖěɖee xò kpóɖó nú satáan lɛ é nɔ mɔ ."
"9 enyi mǐ tuùn bǎ e mɛ satáan sixu wà nǔ dó mǐ wu yì jɛ é ɔ , lè tɛ ka ɖ’emɛ nú mǐ ?"
"é nɔ d’alɔ mǐ bɔ mǐ nɔ ɖó linlin e ɖò jlɛ̌ jí é dó acɛkpikpa gbɛ̀ ɔ tɔn lɛ wu , bo nɔ lɛ́ zɔ́n bɔ akpàkpà nɔ sɔ́ mǐ dó kúnnuɖiɖezɔ́ mǐtɔn wu ."
mǐ mɔ nukúnnú jɛ wu ɖɔ jehovah ba ɖɔ mǐ ni nɔ ɖó sísí nú acɛkpikpa tò tɔn lɛ .
"( 1 pi . 2 : 17 ) bɔ é nɔ ɖó nukún ɖɔ mǐ ni setónú nú sɛ́n e acɛkpikpa gbɛtɔ́ tɔn dó lɛ é bǐ , enyi ye ma t’afɔ nugbodòdó tɔn lɛ jí ǎ ɔ nɛ ."
"( hlɔ . 13 : 1 - 4 ) amɔ̌ , mǐ mɔ nukúnnú jɛ wu ɖɔ mǐ ɖó na ɖó wǔ zɔ nú gbɛ̀ ɔ , bo kún na xlɛ́ ɖɔ toxóɖɔgbɛ́ ɖě , alǒ acɛkpatɔ́ ɖě nyɔ́ nukún mǐtɔn mɛ hú ɖevo gbeɖé ó ."
"( jaan 17 : 15 , 16 ; 18 : 36 ) ðó mǐ tuùn nǔ e satáan ɖò tintɛnkpɔn wɛ bo na sɔ́ nyikɔ ɖagbe e jehovah ɖó é dó wà na é wutu ɔ , enɛ nɔ sísɛ́ mǐ hugǎn bɔ mǐ nɔ kplɔ́n nǔ mɛ ɖevo lɛ dó nugbǒ ɖěɖee kúnkplá mawu mǐtɔn é wu ."
"mǐ nɔ gó ɖɔ nyikɔ enɛ ɖò ta mǐtɔn , bo nɔ lɛ́ zán nyikɔ ɔ , lobo nɔ tuùn ɖɔ ajɔ e é na dó mǐ ɖó wanyiyi e mǐ ɖó n’i é wutu é na hugǎn wanyiyi e è sixu ɖó nú akwɛ , alǒ nǔɖokan lɛ é flàflá tɔn . — eza . 43 : 10 ; 1 tim . 6 : 6 - 10 ."
nɛ̌ satáan ka nɔ tɛ́n kpɔ́n bo na wà nǔ dó gbɛtɔ́ lɛ wu gbɔn ?
10 - 12 . ( a ) nɛ̌ satáan ka sixu ko ɖó mɔ dó wlí nɔví tɔn wɛnsagun lɛ gbɔn ? ( b ) etɛ mɔ mɛ e wɛnsagun gègě jɛ é ka sixu kplɔ́n mǐ ?
10 satáan nɔ zán wlɛnwín e nɔ w’azɔ̌ tawun lɛ é dó wà nǔ dó gbɛtɔ́ lɛ wu .
"ði kpɔ́ndéwú ɔ , é nɔ ɖó mɔ dó blɛ́ gbɛtɔ́ lɛ bonu ye ni wà nǔ lee é ba gbɔn é ."
"gɔ́ na ɔ , é nɔ tɛ́n kpɔ́n bo na dó xɛsi ye bɔ ye na nɔ acɛ tɔn glɔ ."
11 mǐ ni kpɔ́n lee mɔ e satáan zán dó wlí nɔví tɔn wɛnsagun lɛ gègě na é w’azɔ̌ sɔ́ é .
"é ɖó na ko zán hwenu gègě bo ba dò nú ye ganji , cobo blɛ́ ye bo dɔn ye dó ahwan tɔn mɛ ."
"hwenu e ɖé lɛ ɖò wɛnsagun enɛ lɛ mɛ , bo jɛ mɔ ɔ mɛ lobo ɖóxó xá nyɔnu lɛ é ɔ , ye jì vǐ e nyí gbɛtɔ́ adaɖé wɛnsagun adaɖé lɛ é , bɔ ye kp’acɛ dó gbɛtɔ́ lɛ jí ."
"( bǐb . 6 : 1 - 4 , nwt ) vlafo é nyí ali e hun nú wɛnsagun gbejimanɔtɔ́ enɛ lɛ , bɔ ye na ɖóxó xá nyɔnu lɛ é kɛɖɛ wɛ satáan zán dó tɛ́n ye kpɔ́n ǎ , loɔ , é lɛ́ d’akpá nú ye ɖɔ ye na kp’acɛ dó gbɛtɔ́ lɛ jí ."
linlin tɔn sixu ko nyí ɖɔ é na sú ali dó ‘ kúnkan nyɔnu ɔ tɔn ’ sín akpá e è dó é sín wìwá .
"( bǐb . 3 : 15 ) ðebǔ wɛ é na bo tlɛ nyí ɔ , jehovah ɖó nǔ wlɛnwín enɛ lɛ bǐ nu , bɔ sìn vɔ gbɛ̀ ɔ . enɛ sú ali dó gǎn e satáan kpo wɛnsagun gǔfɔntɔ́ lɛ kpo dó ɖò hwenɛnu é ."
"satáan nɔ tɛ́n kpɔ́n bo na ɖó mɔ nú mǐ gbɔn nǔ elɔ lɛ gblamɛ : nùblibliwiwa , è na gó lee é ma jɛxa gbɔn ǎ é kpo awovinúwiwa kpo ( kpɔ́n akpáxwé 12gɔ́ ɔ kpo 13gɔ́ ɔ kpo )"
12 etɛ lɛ nǔ enɛ e jɛ é ka sixu kplɔ́n mǐ ?
"ma sɔ́ nukún kpɛví dó kpɔ́n mɔ nùblibliwiwa tɔn , alǒ awovinú e ɖò cejɛnnabi mɛ é gbeɖé ó ."
wɛnsagun ɖěɖee xò kpóɖó nú satáan lɛ é ko wà sinsɛnzɔ́ ɖó kpɔ́ xá mawu nú xwè mɔkpan .
"ye ɖò ninɔmɛ ɖagbe enɛ mɛ có , gègě yetɔn ka na tɛn jlǒ nyanya lɛ bɔ ye dó ɖɔ dò ."
"ðò ali ɖokpo ɔ nu ɔ , mǐ sixu ko sɛ̀n mawu nú xwè gègě ɖò tutoblonunu mawu tɔn sín akpáxwé ayikúngban jí tɔn ɔ mɛ ."
"amɔ̌ , è sixu ɖò ninɔmɛ gbigbɔ tɔn enɛ e mɛ́ é mɛ fɛɛ cobɔ jlǒ nyanya lɛ ka na dó ɖɔ dò ɖò ayi mɛtɔn mɛ ."
"( 1 kɔ . 10 : 12 ) é ɖò taji tawun ɖɔ mǐ ni nɔ gbéjé ayi mǐtɔn mɛ kpɔ́n hwɛhwɛ , bo nyì alɔ nú linlin blíblí lɛ lobo ma nɔ gó lee é ma jɛxa gbɔn ǎ é ó ! — ga . 5 : 26 ; xà kolosinu lɛ 3 : 5 ."
mɔ e nɔ w’azɔ̌ tawun é tɛ satáan ka nɔ zán ? nɛ̌ mǐ ka sixu nyì alɔ na gbɔn ?
13 mɔ ɖevo e satáan nɔ zán b’ɛ nɔ kpa ɛ é wɛ nyí nǔdobiba dó nùɖoyɛswímɛ lɛ wu .
"égbé ɔ , é nyí sinsɛn nùvú lɛ kɛɖɛ jí wɛ é nɔ gbɔn , bo nɔ sɔ́ nǔdobiba dó awovi lɛ wu sín jlǒ dó lanmɛ nú gbɛtɔ́ lɛ ǎ , é nɔ lɛ́ gbɔn azɔ̌xwé e nɔ sɔnǔ nú ayiɖeɖayi lɛ é jí ."
"fímu lɛ , ayihundida video jí tɔn lɛ kpo xójlajla sín nǔ ɖevo lɛ kpo nɔ bló bɔ awovinúwiwa nɔ cí nǔ e sɔ́ akpàkpà mɛ é ɖɔhun ."
nɛ̌ mǐ ka sixu nyì alɔ nú mɔ mɔhun mɛ jijɛ gbɔn ?
mǐ ɖó na ɖó nukún ɖɔ tutoblonunu mawu tɔn na slɛ́ ayiɖeɖayi e sɔgbe é kpo ee ma sɔgbe ǎ lɛ é kpo nú mǐ ǎ .
"mǐ mɛ ɖokpo ɖokpo wɛ ɖó na kplɔ́n ayixa mǐtɔn , b’ɛ na sɔgbe xá nugbodòdó mawu tɔn lɛ ."
"( ebl . 5 : 14 ) é ɖò mɔ̌ có , mǐ na wá gbeta e nùnywɛ kpé lɛ é kɔn , enyi mǐ zán wěɖexámɛ mɛsɛ́dó pɔlu tɔn e ɖɔ ɖɔ wanyiyi e mǐ ɖó nú mawu é ni “ yì xomɛ ganji ” é ɔ nɛ . ( hlɔ ."
12 : 9 ) mǐ sixu kanbyɔ mǐɖée ɖɔ : ‘ ayiɖeɖayi e un nɔ cyan lɛ é ka nɔ xlɛ́ ɖɔ un nyí yɛmɛnúwatɔ́ wɛ à ?
"enyi mɛ e un nɔ kplɔ́n biblu xá , alǒ mɛ e un nɔ yì ba kpɔ́n lɛ é mɔ ayiɖeɖayi e un nɔ cyan lɛ é ɔ , ye ka na lin ɖɔ un nɔ wà nǔ e un nɔ kplɔ́n mɛ lɛ é à ? ’"
"bǎ e mɛ mǐ nɔ wà nǔ sɔgbe xá xó e mǐ nɔ ɖɔ lɛ é ɖó é ɔ , bǎ enɛ mɛ wɛ é na vɛwǔ nú satáan b’ɛ na wlí mǐ dó mɔ tɔn lɛ mɛ ɖó . — 1 jaan 3 : 18 ."
"satáan nɔ tɛ́n kpɔ́n bo na dó xɛsi mǐ , gbɔn azɔ̌ mǐtɔn e acɛkpikpa lɛ nɔ gbɛ́ é , kɔgbidinúmɛ azɔ̌mɛvigbɛ́ lɛ tɔn kpo gbeklanxamɛ xwédo tɔn lɛ kpo gblamɛ ( kpɔ́n akpáxwé 14gɔ́ ɔ )"
nɛ̌ satáan ka sixu tɛ́n kpɔ́n bo dó xɛsi mǐ gbɔn ?
"14 gɔ́ nú mɔ ɖiɖó nú mɛ ɔ , satáan nɔ tɛ́n kpɔ́n bo na dó xɛsi mǐ bonu mǐ na gɔn gbeji nɔ nú jehovah ."
"ði kpɔ́ndéwú ɔ , é sixu zán acɛkpikpa lɛ bɔ ye na gbɛ́ wɛnɖagbejijlazɔ́ mǐtɔn ."
"alǒ é sixu lɛ́ sísɛ́ gbɛ̌ mǐtɔn lɛ ɖò azɔ̌ mǐtɔn jí , abǐ wemaxɔ mǐtɔn mɛ bɔ ye na cá nú mǐ , ɖó jlǒ e mǐ ɖó bo na zán gbɛ̀ sɔgbe xá nugbodòdó walɔ ɖagbe tɔn biblu tɔn lɛ é wu ."
"( 1 pi . 4 : 4 ) é sixu lɛ́ zán hagbɛ̌ xwédo mǐtɔn tɔn e ɖó linlin ɖagbe lɛ é , bɔ ye na dó kpò awakanmɛ nú mǐ dó kplé lɛ yiyi wu ."
( mat . 10 : 36 ) nɛ̌ mǐ ka sixu ɖí xwi xá gbɔn ?
"nukɔntɔn ɔ , mǐ ɖó na ɖó nukún ɖɔ è na tɔ́n ahwan mǐ tlɔlɔ ; satáan ɖò ahwan fun xá mǐ wɛ ."
"( nǔɖe . 2 : 10 ; 12 : 17 ) enɛ gudo ɔ , mǐ ɖó na kpɔ́n xó ɖaxó e ɖò atɛ jí é : satáan ɖɔ ɖɔ hwenu e gbɛ̀ bɔkun nú mǐ é jɛn mǐ nɔ sɛ̀n jehovah ."
"( jɔb . 1 : 9 - 11 ; 2 : 4 , 5 ) gudo tɔn ɔ , mǐ ɖó na ganjɛ jehovah wu , bo na mɔ hlɔnhlɔn dó xó taji e ɖò atɛ jí é wu ."
flín ɖɔ é kún na jó mǐ dó gbeɖé ó . — ebl . 13 : 5 .
dogbó tɛ lɛ hlɔnhlɔn satáan tɔn ka ðó ?
satáan sixu hɛn mǐ gannugánnú bɔ mǐ na wà nǔ e ma jló mǐ ǎ é wɛ à ?
15 satáan sixu hɛn gbɛtɔ́ lɛ gannugánnú bonu ye na wà nǔ e ma jló ye ǎ lɛ é ǎ .
( ja . 1 : 14 ) mɛ gègě nɔ nɔ vi mɛ bo nɔ wà nǔ sɔgbe xá linlin satáan tɔn .
"( mɛ . 3 : 17 ; 17 : 30 ) enyi mǐ kanɖeji bo na wà jlǒ mawu tɔn ɔ , satáan sixu wà nǔ ɖebǔ bo xò gbeji e mǐ ɖè nú mawu é yí ǎ . — jɔb ."
"2 : 3 ; 27 : 5 , nwt . 16 , 17 . ( a ) dogbó ɖevo tɛ lɛ satáan kpo awovi tɔn lɛ kpo ka ɖó ? ( b ) etɛwu mǐ ma ka ɖó na ɖi xɛsi bo gɔn ɖɛ xò dó jǐ sɛ́dó jehovah ǎ ?"
16 satáan kpo awovi tɔn lɛ kpo lɛ́ ɖó dogbó ɖevo lɛ .
"ði kpɔ́ndéwú ɔ , fí ɖebǔ ɖò biblu mɛ bo xlɛ́ ɖɔ ye sixu tuùn nǔ e ɖò linlin alǒ ayi mɛɖé tɔn mɛ é ǎ ."
jehovah kpo jezu kpo kɛɖɛ wɛ ɖó nǔwukpikpé enɛ bɔ biblu xlɛ́ .
( 1 sam . 16 : 7 ; mak . 2 : 8 ) bɔ enyi mǐ ɖɔ xó dó jǐ alǒ xoɖɛ dó jǐ ɔ ka ló ?
mǐ ɖó na ɖi xɛsi ɖɔ satáan kpo awovi tɔn lɛ kpo sixu sè ɖɛ mǐtɔn bo sɔ́ dó wà nǔ na wɛ à ?
xósin ɔ wɛ nyí eǒ .
"mǐ nɔ ɖi xɛsi bo nɔ gɔn azɔ̌ ɖagbe lɛ wà ɖò sinsɛnzɔ́ jehovah tɔn mɛ , ɖó awovi sixu mɔ mǐ kpowun wutu ǎ ."
"ðò ali ɖokpo ɔ nu ɔ , mǐ na ɖi xɛsi bo gɔn ɖɛ xò dó jǐ ɖó awovi táa sè wutu ǎ ."
"nugbǒ ɔ , kpɔ́ndéwú mɛsɛntɔ́ mawu tɔn e xoɖɛ dó jǐ lɛ é tɔn gègě ɖò biblu mɛ , nǔ ɖě ka xlɛ́ ɖɔ mɛ enɛ lɛ ɖi xɛsi ɖɔ awovi táa sè ɖɛ yetɔn lɛ ǎ . ( 1 axɔ ."
"8 : 22 , 23 ; jaan 11 : 41 , 42 ; mɛ . 4 : 23 , 24 ) enyi mǐ wà nǔ e wu mǐ kpé é bǐ bo ɖɔ xó , lobo lɛ́ wà nǔ sɔgbe xá jlǒ mawu tɔn ɔ , mǐ sixu kudeji ɖɔ jehovah kún na na tɛn awovi b’ɛ na wà nǔ e na hɛn nǔ gblé dó mǐ wu sɔyi é ɖě ó . — xà ðɛhan 34 : 8 ."
"17 é byɔ ɖɔ mǐ ni tuùn kɛntɔ́ mǐtɔn , amɔ̌ , xɛsi ɖó na ɖi mǐ dó wǔ tɔn ǎ ."
"kpo alɔdo jehovah tɔn kpo ɔ , gbɛtɔ́ hwɛhutɔ́ lɛ sixu ɖu ɖò satáan jí ."
"( 1 jaan 2 : 14 ) enyi mǐ huzu kpannukɔn ɛ ɔ , é na hɔn yì zɔ nú mǐ ."
( ja . 4 : 7 ; 1 pi . 5 : 9 ) é cí ɖɔ mɛ winnyawinnya lɛ gbé nya wɛ satáan ɖè hugǎn ɖɔhun .
etɛ ye ka sixu bló tawun bo gbí dɔn ɖò awovi nukɔn ?
biblu ɖɔ wɛnsagun ɖé lɛ sín nyikɔ . ( hwɛ .
"13 : 18 ; dan . 8 : 16 ; luk . 1 : 19 ; nǔɖe . 12 : 7 ) ðó jehovah na nyikɔ sunví lɛ ɖokpo ɖokpo wutu ɔ ( ðɛh . 147 : 4 ) , é sɔgbe bɔ è na ɖɔ ɖɔ wɛnsagun lɛ bǐ kaka jɛ ee wá huzu satáan é jí ɖó nyikɔ yeɖesunɔ tɔn lɛ ."
"ðò gbè dòdó lɛ mɛ ɔ , azɔn 18 géé jɛn è mɔ tɛnmɛ - nyikɔ satáan ɔ ɖò akpáxwé biblu tɔn e è wlan dó ebléegbe mɛ é mɛ , bo ka mɔ ɖò akpáxwé biblu tɔn e è wlan dó glɛkigbe mɛ é mɛ azɔn 30 jɛji ."
"mɛ winnyawinnya lɛ emi , mi gbí dɔn ðò awovi nukɔn"
"“ mi fɔ ahwanfunnu e mawu na mi lɛ bǐ kplá , bo na sixu nɔte ɖò mɔ e awovi nɔ ɖó nú mɛ lɛ nukɔn . ” — efɛ ."
6 : 11 .
"han lɛ : 79 , 140"
etɛwu é ka ɖò dandan ɖɔ mǐ ni fɔ ahwanfunnu enɛ lɛ ɖokpo ɖokpo kplá ?
etɛ a ka lin dó kpɔ́ndéwú ɖěɖee mɛ winnyawinnya mǐtɔn lɛ sɔ́ ɖ’ayǐ lɛ é wu ?
"1 , 2 . ( a ) etɛwu klisanwun winnyawinnya lɛ ka nɔ kpéwú bo nɔ ɖu ɖò ahwanfunfun xá nùɖoyɛswímɛ nyanya lɛ jí ?"
( kpɔ́n ɖiɖe e ɖò bǐbɛ̌mɛ é . ) ( b ) etɛ mǐ ka na ba dò na ?
mɛsɛ́dó pɔlu jlɛ́ gbɛzán klisanwun tɔn mǐtɔn dó sɔja ɖěɖee kpannukɔn sɔja ɖevo lɛ bo ɖò ahwan fun xá ye wɛ é wu .
é ɖò wɛn ɖɔ ahwan gbigbɔ tɔn fun wɛ mǐ ɖè .
"é ɖò mɔ̌ có , kɛntɔ́ mǐtɔn lɛ tíìn nugbǒ nugbǒ ."
"satáan kpo awovi tɔn lɛ kpo nyí ahwanfuntɔ́ azɔ̌tuùntɔ́ , bo ɖó nùnywɛ tawun ."
"è kpɔ́n tlolo ɔ , è sixu mɔ ɖɔ nukúnɖiɖo mǐtɔn d’ablu ."
"ðò taji ɔ , è sixu mɔ ɖɔ è na yawu kpé klisanwun winnyawinnya lɛ wu ."
nɛ̌ nukúnɖiɖo yetɔn ka sixu zɔ́n bɔ ye na ɖu ɖò nùɖoyɛswímɛ nyanya e hú hlɔnhlɔn gbɛtɔ́ lɛ é jí gbɔn ?
"nugbǒ ɔ wɛ nyí ɖɔ mɛ winnyawinnya lɛ sixu ɖu ɖ’eji , ye ka nɔ ɖu ɖ’eji nugbǒ !"
ðó ye “ ba hlɔnhlɔn [ ye ] tɔn ɖò bǔ e [ ye ] ɖè ɖò aklunɔ mɛ ɔ mɛ . ”
"amɔ̌ , ye nɔ wà nǔ hú hlɔnhlɔn mawu tɔn biba ."
ye nɔ sɔ́ ahwannú bǐ .
"sɔja e è kplɔ́n azɔ̌ ganji lɛ é ɖɔhun ɔ , ye nɔ “ fɔ ahwanfunnu e mawu na [ ye ] lɛ bǐ kplá . ” — xà efɛzinu lɛ 6 : 10 - 12 ."
"2 hwenu e pɔlu ɖò nùjlɛdonǔwu enɛ tinmɛ wɛ é ɔ , vlafo ahwanfunnu e sɔja hlɔma tɔn lɛ nɔ fɔ kplá é wɛ na ko ɖò ayi mɛ n’i . ( mɛ ."
28 : 16 ) mi nú mǐ ni kpɔ́n nǔ e wu nùjlɛdonǔwu enɛ dó sɔgbe é .
"hwenu e mǐ na ɖò mɔ̌ wà wɛ é ɔ , ɖǒ ayi nǔ e mɛ winnyawinnya ɖé lɛ ɖɔ dó wuvɛ̌ kpo lè kpo ɖěɖee è nɔ mɔ hwenu e è fɔ ahwanfunnu gbigbɔ tɔn lɛ ɖokpo ɖokpo kplá é wu ."
a ka fɔ ahwanfunnu towe lɛ bǐ kplá à ?
“ nugbǒ . . . nyí gǒjiblanú ”
nɛ̌ nugbǒ e ɖò biblu mɛ é ka cí gǒjiblanú ahwanfuntɔ́ hlɔma tɔn tɔn ɖé ɖɔhun gbɔn ?
3 xà efɛzinu lɛ 6 : 14 .
"sɔja hlɔma tɔn ɖé sín gǒjiblanú nɔ ɖó gan kpacakpaca ɖé lɛ , bɔ gan enɛ lɛ nɔ cyɔn alɔ alin tɔn jí ."
è sɔnǔ na bonu é na ɖè ahwanfunnu e sɔja ɖé fɔ kplá sín abɔ̌ta wá alinkan lɛ é sín kpinkpɛn kpò .
"enyi sɔja ɖé sìn gǒjiblanú tɔn ganji ɔ , é sixu ɖeji bo gbí dɔn ɖò ahwangbenu ."
"4 mɔ̌ ɖokpo ɔ , nugbǒ ɖěɖee mǐ nɔ kplɔ́n ɖò xó mawu tɔn mɛ lɛ é nɔ cyɔn alɔ mǐ jí sín nùkplɔnmɛ adingban tɔn ɖěɖee sixu wà nǔ dó mǐ wu ɖò gbigbɔ lixo lɛ é sí ."
"( jaan 8 : 31 , 32 ; 1 jaan 4 : 1 ) bǎ e mɛ mǐ ɖó wanyiyi nú nugbǒ ɖěɖee gosin mawu gɔ́n lɛ é ɖó é ɔ , bǎ enɛ mɛ wɛ é nɔ bɔwǔ nú mǐ bɔ mǐ na sɔ́ “ ganwu ” mǐtɔn dó ɖó , enɛ wɛ nyí gbɛzinzan sɔgbe xá nugbodòdó jlɔjlɔ mawu tɔn lɛ . ( ðɛh ."
"111 : 7 , 8 ; 1 jaan 5 : 3 ) gɔ́ na ɔ , enyi nukúnnúmɔjɛnǔmɛ e mǐ ɖó dó nugbǒ e ɖò xó mawu tɔn mɛ lɛ é jí é zawě ganji ɔ , mǐ sixu gbí dɔn kpo jiɖiɖe kpo bo jɛhun dó ye jí ɖò gbeklanxamɛtɔ́ lɛ nukɔn . — 1 pi . 3 : 15 ."
etɛwu mǐ ka ɖó na nɔ ɖɔ nugbǒ ?
"5 enyi nugbǒ biblu tɔn jinjɔn ayǐ ganji ɖò ayi mǐtɔn mɛ ɔ , é na sísɛ́ mǐ bɔ mǐ na zán gbɛ̀ sɔgbe kpo é kpo , bo na nɔ ɖɔ nugbǒ hwebǐnu ."
etɛwu mǐ ka na nyì alɔ nú adingban ɖiɖó ?
"ðó adingban ɖiɖó nyí ahwanlyannu e satáan nɔ zán , b’ɛ nɔ w’azɔ̌ tawun é ɖokpo ."
adingban ɖiɖó nɔ hɛn nǔ gblé dó mɛ e ɖó é kpo mɛ e ɖi nǔ na lɛ é kpo bǐ wu .
"( jaan 8 : 44 ) enɛ wu ɔ , mǐ ɖó na zán nǔwukpikpé e gbɛtɔ́ hwɛhutɔ́ ɖé ɖó lɛ é bǐ , bo tɛ́n kpɔ́n bo nyì alɔ nú adingban ɖiɖó ."
"( efɛ . 4 : 25 ) amɔ̌ , é sixu vɛwǔ ."
"abigail , ee ɖó xwè 18 é ɖɔ : “ nugbǒɖiɖɔ hwebǐnu sixu cí nǔ e ma ɖò dandan ǎ é ɖɔhun , ɖò taji ɔ , hwenu e adingban ɖiɖó sixu zɔ́n bɔ è na tɔ́n sín ninɔmɛ vɛwǔ ɖé mɛ é . ”"
bɔ etɛwu é ka nɔ tɛ́n kpɔ́n bo nɔ ɖɔ nugbǒ hwebǐnu lo ?
"é ɖɔ : “ enyi un ɖɔ nugbǒ ɔ , un nɔ ɖó ayixa mímɛ́ ɖé ɖò jehovah nukɔn ."
"victoria , ee ɖó xwè 23 é ɖɔ : “ enyi a nɔ ɖɔ nugbǒ bo nɔ jɛhun dó nǔ e a ɖi nǔ na lɛ é jí ɔ , è sixu dó xɛsi we ."
é ɖò wɛn ɖɔ é jɛxa ɖɔ “ nugbǒ ni nyí gǒjiblanú ɖò alin mitɔn ” hwebǐnu .
nugbǒ nyí gǒjiblanú ( kpɔ́n akpáxwé 3 - 5 )
“ hwɛjijɔ . . . nyí ganwu ”
etɛwu hwɛjijɔ ka cí ganwu ɖé ɖɔhun ?
6 ganwu alɔkpa e sɔja hlɔma tɔn ɖé nɔ dó ɖò xwè kanweko nukɔntɔn ɔ mɛ é ɖokpo wɛ nyí ee è sɔ́ gan kpabakpaba ɖé lɛ ɖó ayimimlɔ bo bló bɔ ɖě byɔ ɖ’emɛ é .
"gan enɛ lɛ ɔ , è nɔ nya bɔ ye nɔ sɔgbe xá sɔja ɔ , bɔ è nɔ zán anyǔkán ɖé dó lɔn ye ɖó kpɔ́ ."
nǔ mlɛgán ɖɔhun ɖé kpo gan e nɔ dɔn nǔ cá é ɖé kpo wɛ è nɔ zán dó wà enɛ .
"awu alɔkpa enɛ nɔ zɔ́n bɔ sɔja ɖé nɔ sixu sɛ̀ tɛn ganji ǎ , bo nɔ byɔ ɖɔ é ni nɔ kpɔ́n hwɛhwɛ ɖɔ gan lɛ ka kpó ɖò tɛn yetɔn mɛ ganji à jí ."
"amɔ̌ , é nɔ zɔ́n bɔ hwǐ e è na xú i é alǒ gǎ e è na da dó è é na byɔ hǔn tɔn , alǒ wǔjɔnú ɖěɖee zɔ́n bɔ é ɖò gbɛ̀ é ɖě mɛ ǎ ."
7 nùjlɛdonǔwu enɛ e xlɛ́ lee nugbodòdó jehovah tɔn lɛ sixu cyɔn alɔ ayi mǐtɔn jí gbɔn é sɔgbe kpɔ́n !
"( nùx . 4 : 23 ) lee sɔja ɖé ma na jó ganwu e gan tɔn lɛ syɛn ganji é dó , bo na dó ee gan tɔn lɛ ma syɛn sɔmɔ̌ ǎ é gbɔn é ɔ , mɔ̌ wɛ mǐ ma ɖó na xò nugbodòdó jehovah tɔn lɛ nyì kɛ́n , bo sɔ́ nǔ e sɔgbe ɖò nukún mǐɖesunɔ tɔn mɛ é ǎ gbɔn é nɛ ."
"nǔ e mǐ nɔ lin ɖɔ é sɔgbe lɛ é ɔ , xó nɔ ɖ’ewu tawun , ye sixu zɔ́n bonu mǐ mɔ alɔcyɔnmɛji e sín hudo mǐ ɖó é ǎ ."
"( nùx . 3 : 5 , 6 ) enɛ wu ɔ , hwɛhwɛ ɔ , mǐ nɔ kpɔ́n ɖɔ nugbodòdó e jehovah na mǐ lɛ é ka tɛ́ cí ayi mǐtɔn wu gbánwún gbánwún à jí ."
etɛwu é ka jɛxa ɖɔ è ni tɛ́ dó nugbodòdó jehovah tɔn lɛ wu ?
"8 a ka nɔ mɔ hweɖelɛnu ɖɔ nugbodòdó jehovah tɔn lɛ nɔ kpɛn agban we , alǒ ɖó dogbó nú mɛɖesúsínínɔ towe wɛ à ?"
"daniel , ee ɖó xwè 21 é ɖɔ : “ mɛ̌si ce lɛ kpo azɔ̌mɛvigbɛ́ ce lɛ kpo nɔ ko mì , ɖó un nɔ zán gbɛ̀ sɔgbe xá nugbodòdó biblu tɔn lɛ wutu ."
nɛ̌ é ka ɖu ɖ’eji gbɔn ?
é ɖɔ : “ un wá mɔ lè ɖěɖee ɖò gbɛzinzan sɔgbe xá nugbodòdó jehovah tɔn lɛ mɛ é .
jehovah nɔ cyɔn alɔ mǐ jǐ tawun . ”
"madison , ee ɖó xwè 15 é ɖɔ : “ nugbodòdó jehovah tɔn lɛ wu títɛ́dó kpo nǔ ma wà sɔgbe xá nǔ e gbɛ̌ ce lɛ lin ɖɔ é nyɔ́ , alǒ hwɛ́n é kpo vɛwǔ nú mì . ”"
nɛ̌ é ka ɖu ɖ’eji gbɔn ?
"“ un nɔ flín nyiɖée ɖɔ un ɖó nyikɔ jehovah tɔn ɖò ta , bɔ tɛnkpɔn lɛ nyí ali e nu satáan na gbɔn bo wlí mì é ."
hwɛjijɔ nyí ganwu ( kpɔ́n akpáxwé 6 - 8 )
“ kàn ðó dó wɛnðagbe e nɔ na fífá mɛ ɔ jlájlá wu . . .
nyí afɔkpa ðò afɔ mitɔn ” 9 - 11 . ( a ) afɔkpa nùjlɛdonǔwu tɔn tɛ klisanwun lɛ ka nɔ sɔ́ dó ? ( b ) etɛ ka sixu d’alɔ mǐ bɔ mǐ na nɔ vo ganji hwenu e mǐ ɖò wɛnɖagbe ɔ jla wɛ é ?
9 xà efɛzinu lɛ 6 : 15 .
"sɔja hlɔma tɔn ɖé ma dó afɔkpa tɔn lɛ ǎ ɔ , é ɖò gbesisɔmɛ bo na ɖi zɔnlin yì ahwan ǎ nɛ ."
"anyǔ atɔn wɛ è nɔ tɔ̀ kplé bo dó bló afɔkpa enɛ lɛ na , b’ɛ zɔ́n bɔ afɔkpa ɔ nɔ hɛn afɔ tɔn lɛ ganji ."
"afɔkpa enɛ nɔ dɔ́ji , bo nɔ nyɔ́ dó tawun ."
"10 afɔkpa e sɔja hlɔma tɔn lɛ nɔ dó ɖò ahwan hwenu é ɖɔhun ɔ , klisanwun lɛ nɔ dó afɔkpa nùjlɛdonǔwu tɔn ɖé , bɔ é nɔ d’alɔ ye bɔ ye nɔ jla fífá wɛn ɔ . ( eza . 52 : 7 ; hlɔ ."
"10 : 15 ) é ɖò mɔ̌ có , é nɔ byɔ akɔnkpinkpan cobɔ è na ɖɔ xó hwenu e ali tɔn hun nú mɛ é ."
"roberto , ee ɖó xwè 20 é ɖɔ : “ xɛsi nɔ ɖi mì dó kúnnuɖiɖe nú wemaxɔmɛvigbɛ́ ce lɛ wu ."
un mɔ ɖɔ winnya nɔ hu mì .
"nú un kpɔ́n gudo sɛ́dó ɔ , un tuùn nǔ e wu winnya ɖó na hu mì é ǎ ."
"amɔ̌ dìn ɔ , kpo awǎjijɛ kpo wɛ un nɔ ɖekúnnu nú gbɛ̌ ce lɛ . ”"
"11 mɛ winnyawinnya gègě mɔ ɖɔ enyi emi sɔnǔ ganji bo na dó jla wɛnɖagbe ɔ ɔ , emi nɔ vo hugǎn dó wà mɔ̌ ."
etɛ a ka sixu wà bo na dó ɖò gbesisɔmɛ na ?
"enɛ ɔ , un nɔ kpéwú bo nɔ lin tamɛ dó nǔ e na d’alɔ ye é wu ."
"makenzie , ee ɖó xwè 23 é ɖɔ : “ enyi a nɔ nyɔ́ xomɛ , bo lɛ́ nyí tóɖómɛtɔ́ ɖagbe ɔ , a na kpéwú bo ɖó linlin ɖé dó nǔ e gbɛ̌ towe lɛ ɖò xwi ɖí xá wɛ é wu ."
un nɔ tɛ́n kpɔ́n bo nɔ xà wema e è ɖetɔ́n nú mɛ winnyawinnya lɛ é bǐ .
"lee xó enɛ lɛ xlɛ́ gbɔn é ɔ , bǎ e mɛ a nɔ sɔnǔ bo na jla wɛnɖagbe ɔ ɖó é ɔ , bǎ enɛ mɛ wɛ afɔkpa nùjlɛdonǔwu tɔn ɔ na tɛ́ dó afɔ towe lɛ wu ganji ɖó ."
kàn ɖó dó wɛnɖagbe wu nyí afɔkpa ( kpɔ́n akpáxwé 9 - 11 )
“ nùðiði . . . nyí gǎglónú ”
ðɔ “ gǎ myɔnɔ ” e satáan sixu zán dó wǔ we é ɖé lɛ .
12 xà efɛzinu lɛ 6 : 16 .
"“ gǎglónú ” ee ahwanfuntɔ́ hlɔma tɔn lɛ nɔ hɛn é ɖó gblǒ zɛɛn ga zɛɛn webɔ webɔ , bo nɔ bú ahwanfuntɔ́ ɔ sín abɔ̌ta kaka yì koli ."
é nɔ zán dó cyɔn alɔ éɖée jí sín ahwanfunnu kpo gǎ tobutobu e è na da dó è é kpo sí .
"13 “ gǎ myɔnɔ ” e satáan sixu zán dó wǔ we é ɖé lɛ wɛ nyí adingban ɖěɖee è nɔ ɖó dó jehovah wu lɛ é ; è nɔ ɖɔ ɖɔ jehovah kún nɔ kpé nukún dó wu we ó , lé é kún yí wǎn nú we ó ."
"ida , ee ɖó xwè 19 é ɖí xwi xá linlin e é nɔ ɖó ɖɔ emi kún hwɛ́n nǔtí ó é ."
"é ɖɔ : “ hwɛhwɛ ɔ , un nɔ mɔ ɖɔ jehovah kún sɛkpɔ mì ó , é kún ka lɛ́ ba na nyí xɔ́ntɔn ce ó . ”"
nɛ̌ é ka ɖí xwi xá linlin enɛ gbɔn ?
ida ɖɔ : “ kplé lɛ nɔ na hlɔnhlɔn nùɖiɖi ce tawun .
"ð’ayǐ ɔ , un nɔ na xósin ɖò kplé lɛ jí gbeɖé ǎ , bo nɔ jinjɔn ayǐ kpowun , ɖó un nɔ lin ɖɔ mɛɖebǔ kún na ba na ɖótó nǔ e un ɖó bo na ɖɔ é ó ."
"é vɛwǔ , amɔ̌ , nú un bló mɔ̌ ɔ , un nɔ mɔ nyiɖée mɛ ."
nugbǒ tɛ jí ida sín tan ka tɛɖɛ̌ ?
"14 tan ida tɔn xlɛ́ nugbǒ taji ɖé : gǎglónú e è nɔ na ahwanfuntɔ́ ɖé é ɖó jlɛ̌ , amɔ̌ , jlɛ̌ e nùɖiɖi mǐtɔn sín gǎglónú ɖó é sixu ɖekpo alǒ jɛji ."
mǐɖesu wɛ na ɖɔ .
( mat . 14 : 31 ; 2 tɛ . 1 : 3 ) kpɔ́n lee é ɖò taji ɖɔ mǐ ni nɔ ɖò nùɖiɖi mǐtɔn hɛn lidǒ wɛ sɔ́ é !
nùɖiɖi nyí gǎglónú ( kpɔ́n akpáxwé 12 - 14 )
“ hwlɛngán . . . nyí gangbákún ”
nɛ̌ nukúnɖiɖo ka cí gangbákún ɖé ɖɔhun gbɔn ?
15 xà efɛzinu lɛ 6 : 17 .
"è sɔnǔ nú gangbákún e ahwanfuntɔ́ hlɔma tɔn lɛ nɔ xwè é , bonu é na ɖó gǎ alǒ nǔ mɔhun e è na da dó ahwanfuntɔ́ ɔ sín ta , kɔ kpo nukúnmɛ kpo é te ."
"gangbákún ɖé lɛ nɔ ɖó awa ɖé , bɔ sɔja ɖé sixu hɛn dó alɔ mɛ ."
"16 lee gangbákún ɖé nɔ nya xɛ ɖò sɔja ɖé sín ta jí gbɔn é ɔ , mɔ̌ wɛ “ hwlɛngán e ɖó nukún ” wɛ mǐ ɖè ɔ nɔ cyɔn alɔ linlin mǐtɔn kpo nǔwukpikpé tamɛ linlin tɔn mǐtɔn kpo jí gbɔn ɔ nɛ . ( 1 tɛ . 5 : 8 ; nùx ."
"3 : 21 ) nukúnɖiɖo nɔ zɔ́n bɔ mǐ nɔ sɔ́ ayi mǐtɔn ɖó akpá mawu tɔn lɛ jí , bo nɔ d’alɔ mǐ , bɔ mǐ nɔ kpɔ́n tagba mǐtɔn lɛ ɖò ali e sɔgbe é nu . ( ðɛh . 27 : 1 , 14 ; mɛ ."
"24 : 15 ) amɔ̌ , enyi mǐ ba ɖɔ “ gangbákún ” mǐtɔn ni w’azɔ̌ ganji ɔ , mǐ ɖó na xwè dó ta , mǐ na hɛn dó alɔ mɛ ǎ ."
"17 , 18 . ( a ) nɛ̌ satáan ka sixu blɛ́ mǐ , bɔ mǐ na ɖè gangbákún mǐtɔn gbɔn ? ( b ) nɛ̌ mǐ ka sixu xlɛ́ gbɔn ɖɔ mɛblɛ́blɛ́ satáan tɔn kún flú mǐ ó ?"
17 nɛ̌ satáan ka sixu blɛ́ mǐ bɔ mǐ na ɖè gangbákún mǐtɔn gbɔn ?
kpɔ́n lee é wà nǔ xá jezu gbɔn é .
é ɖò wɛn ɖɔ satáan tuùn ɖɔ nukúnɖiɖo jezu tɔn wɛ nyí ɖɔ é na wá kp’acɛ dó gbɛtɔ́ lɛ jí .
"amɔ̌ , jezu ɖó na nɔte kaka jɛ hwenu e jehovah ɖó dó é ."
"jɛ nukɔn nú enɛ ɔ , é ɖó na jiya bo kú hwɛ̌ ."
"enɛ wu ɔ , satáan byɔ jezu ɖɔ é ni bló bonu nukúnɖiɖo tɔn ni yawu jɛnu ."
"satáan ɖɔ n’i ɖɔ enyi é ɖèkɔ́ nú emi ɔ , é sixu ɖó nǔ enɛ lɛ bǐ , b’ɛ kún ka na nɔ lìnlín mɛ ó ."
"( luk . 4 : 5 - 7 ) mɔ̌ ɖokpo ɔ , satáan tuùn ɖɔ jehovah na na mǐ nǔ agbaza tɔn lɛ ɖò gbɛ̀ yɔyɔ̌ ɔ mɛ ."
"amɔ̌ , mǐ ɖó na nɔte , bo na lɛ́ jiya dìn hwɛ̌ ."
"enɛ wu ɔ , satáan nɔ hun ali mɛblɛ́blɛ́ tɔn lɛ ɖó nuvo nú mǐ , bonu mǐ ni ɖu gbɛ̀ mɔhun sín vivǐ dìn ."
"é jló ɖɔ mǐ ni nya nǔɖokan lɛ gbé jɛ nukɔn , bo ɖó bǐ dìn ."
satáan nɔ dó wusyɛn lanmɛ nú mǐ ɖɔ mǐ ni nya axɔsuɖuto ɔ sín nǔ lɛ gbé gbɔn gudo . — mat . 6 : 31 - 33 .
"18 klisanwun winnyawinnya gègě ɖɔhun ɔ , kiana e ɖó xwè 20 é lɔn nú mɛblɛ́blɛ́ enɛ flú i ǎ ."
é ɖɔ : “ un tuùn ɖɔ nǔ ɖokpo e na ɖeɖɛ tagba mǐtɔn lɛ bǐ é wɛ nyí axɔsuɖuto mawu tɔn . ”
nɛ̌ nukúnɖiɖo syɛnsyɛn enɛ ka wà ɖagbe nú linlin tɔn kpo nǔwiwa tɔn lɛ kpo gbɔn ?
"é ɖɔ gɔ́ na ɖɔ : “ nukúnɖiɖo palaɖisi tɔn d’alɔ mì , bɔ un sɔ́ nǔ agbaza tɔn lɛ gbé nyinya ɖó kɛ́n ɖokpo ."
"un nɔ tɛ́n kpɔ́n bo na zán nǔwukpikpé ce lɛ nú ɖagbe nyiɖesunɔ tɔn , alǒ ba kàn dó kàn jí ǎ ."
"é nyɔ́ wà ɔ , un nɔ zán hwenu ce kpo hlɔnhlɔn ce kpo dó nǔ gbigbɔ tɔn lɛ gbé nyinya mɛ . ”"
hwlɛngán nyí gangbákún ( kpɔ́n akpáxwé 15 - 18 )
"mawuxó ɔ , “ hwǐ e [ gbigbɔ mímɛ́ ] sɔ́ dó alɔ mɛ nú mi é ”"
nɛ̌ mǐ ka sixu bló gbɔn bɔ nǔwukpikpé biblu zinzan tɔn mǐtɔn na kpɔ́n te d’eji ?
"19 hwǐ e ahwanfuntɔ́ hlɔma tɔn lɛ nɔ zán ɖò táan e mɛ pɔlu wlan wema - sɛ́dó - mɛ tɔn é sín ga nɔ ɖó santimɛtlu 50 mɔ̌ , bɔ è sɔnǔ na bonu è na huzu kpannukɔn kɛntɔ́ mɛtɔn bo kpé ahwan xá ɛ ."
hwɛjijɔ e wu sɔja hlɔma tɔn lɛ nyɔ́ ahwan fun ganji é ɖokpo wɛ nyí ɖɔ ye nɔ zán ahwanfunnu yetɔn lɛ ayihɔngbe ayihɔngbe .
"20 pɔlu jlɛ́ xó mawu tɔn dó hwǐ ɖé wu , bɔ jehovah na mǐ ."
"amɔ̌ , mǐ ɖó na kplɔ́n , bo nyɔ́ zán ganji hwenu e mǐ ɖò hun jɛ dó nǔ e mǐ ɖi nǔ na lɛ é jí wɛ , alǒ ɖò linlin mǐɖesunɔ tɔn jlaɖó wɛ é . ( 2 kɔ ."
"10 : 4 , 5 ; 2 tim . 2 : 15 ) nɛ̌ a ka sixu bló gbɔn bɔ nǔwukpikpé towe lɛ na kpɔ́n te d’eji ?"
"sebastian , ee ɖó xwè 21 é ɖɔ : “ nú un ɖò biblu xà wɛ ɔ , un nɔ wlan wemafɔ biblu tɔn ɖokpo sín wemata e un xà lɛ é bǐ mɛ ɖ’ayǐ ."
un xò wemafɔ e un yí wǎn na ganji lɛ é kplé .
"mɔ̌ mɛ ɔ , un nɔ mɔ ɖɔ linlin jehovah tɔn má dó mì hugǎn . ”"
"daniel e xó mǐ ɖɔ ɖò bǐbɛ̌mɛ é ɖɔ : “ nú un ɖò biblu xà wɛ ɔ , un nɔ cyan wemafɔ ɖěɖee un lin ɖɔ é na d’alɔ mɛ e un nɔ mɔ ɖò sinsɛnzɔ́ ɔ mɛ lɛ é é ."
"un mɔ ɖɔ enyi mɛ lɛ ɖó ayi wu ɖɔ akpàkpà nɔ sɔ́ mɛ dó biblu wu , bonu è nɔ lɛ́ wà nǔ e wu è kpé é bǐ dó d’alɔ ye ɔ , ye nɔ yí mɛ ganji . ”"
hwǐ e gbigbɔ mímɛ́ sɔ́ dó alɔ mɛ nú mi é ( kpɔ́n akpáxwé 19 - 20 )
etɛwu é ma ka byɔ ɖɔ mǐ ni jó mǐɖée dó nú satáan kpo awovi tɔn lɛ kpo ni dó xɛsi mǐ ǎ ?
"21 lee mɛ winnyawinnya e xó mǐ ɖɔ ɖò xota elɔ mɛ lɛ é xlɛ́ gbɔn é ɔ , é byɔ ɖɔ mǐ ni jó mǐɖée dó nú satáan kpo awovi tɔn lɛ kpo ni dó xɛsi mǐ ǎ ."
"ye dó xɛsi nugbǒ , amɔ̌ , è sixu ɖu ɖò ye jí ."
"ye hɛn ɔ , ye na kú ."
"zaanɖé dìn ɖò axɔsuɖuɖu xwè afatɔ́n tɔn klisu tɔn hwenu ɔ , è na yí acɛ sín ye sí bǐ mlɛ́mlɛ́ , bɔ enɛ gudo ɔ , è na sú kún yetɔn dó . ( nǔɖe ."
"20 : 1 - 3 , 7 - 10 ) mǐ tuùn kɛntɔ́ mǐtɔn , wlɛnwín tɔn lɛ kpo linlin tɔn lɛ kpo ."
"kpo alɔdo jehovah tɔn kpo ɔ , mǐ sixu gbí dɔn ɖò nukɔn tɔn !"
"kpléɖókpɔ́ ɖaxó , ɖò nyzhnya apsha , ukraine , ɖò 2012"
nǔkún - yiya wɔbuwɔbu ðé !
jezu ɖɔ ɖ’ayǐ ɖɔ ahwanvu emitɔn lɛ na ɖu vivǐ nǔkún wɔbuwɔbu ɖé yiya tɔn ɖò azǎn gudogudo tɔn elɔ lɛ mɛ .
"( mat . 9 : 37 ; 24 : 14 ) mi nú mǐ ni kpɔ́n lee xógbe enɛ lɛ nyí nugbǒ ɖò ali bunɔ ɖé nu ɖò xá transcarpatie , ukraine tɔn ɖé mɛ gbɔn é ."
"ðò toxo e lɛlɛ̌ dó xá enɛ é atɔn kpowun mɛ ɔ , agun 50 kpo wɛnjlatɔ́ axɔsuɖuto ɔ tɔn 5 400 jɛji kpo wɛ ɖ’emɛ . * nugbǒ ɔ , nú è xò mɛ e ɖò toxo atɔn enɛ lɛ bǐ mɛ é kplé ɔ , mɛ 1 ɖò mɛ 4 jí nyí kúnnuɖetɔ́ jehovah tɔn !"
nɛ̌ mɛ lɛ ka nɔ wà nǔ gbɔn ?
é ɖɔ gɔ́ na ɖɔ : “ ye nɔ yí gbè nú nǔ e mǐ ɖi nǔ na lɛ é hwebǐnu ǎ .
"amɔ̌ , enyi è xlɛ́ nùɖé lɛ ye ɖò biblu mɛ ɔ , ye nɔ xwè sɔ bo nɔ ɖótó . ”"
"é ɖò wɛn ɖɔ nɔví sunnu kpo nɔví nyɔnu mǐtɔn lɛ kpo nɔ mɔ wuvɛ̌ e è ma nɔ yawu mɔ mɔ̌ ǎ é ɖé lɛ , hwenu e ye nɔ ɖò wɛn ɔ jla wɛ ɖò xá e mɛ wɛnjlatɔ́ lɛ sukpɔ́ hú mɛ e è na ɖekúnnu na lɛ é é ."
"ði kpɔ́ndéwú ɔ , agun ɖokpo ɖó wɛnjlatɔ́ 134 , amɔ̌ , xwé mɛɖesunɔ tɔn 50 géé wɛ ɖò fí e ye nɔ ɖekúnnú ɖè é !"
nɛ̌ wɛnjlatɔ́ lɛ ka huzu sɔgbe xá ninɔmɛ enɛ gbɔn ?
"nɔví sunnu kpo nɔví nyɔnu kpo gègě nɔ sɔ́ yeɖée jó , bo na dó jla wɛn ɔ ɖò xá e mɛ hudo sukpɔ́ ɖè lɛ é ."
"ionash , ee nyí nɔví sunnu ɖé bo ɖó xwè 90 é ɖɔ : “ nú è má xwé lɛ ɖó wɛnjlatɔ́ ɖokpo ɖokpo ta ɖò agun mǐtɔn mɛ ɔ , xwé 2 gbè jɛn wɛnjlatɔ́ 1 na jla wɛn ɔ ɖè ."
"un nɔ ɖekúnnu ɖò gletoxo ɔ mɛ , amɔ̌ , kaka jɛ agaɖanu dìn e lanmɛ ce gblé é ɔ , un lɛ́ bló kilomɛtlu 160 yì xá e è ma ko ɖè nú agun ɖě ǎ é mɛ , bo yì jla wɛn ɔ dó hongrie - gbè mɛ ɖò finɛ . ”"
wɛnjlatɔ́ lɛ ɖó na savɔ̌ cobo d’alɔ ɖò xá ɖevo lɛ mɛ .
"ionash ɖɔ : “ bo na dó dó pípan ɔ , un nɔ fɔ́n ɖò gan ɛnɛ mɛ zǎnzǎn , bo nɔ jla wɛn ɔ kaka jɛ gan ayizɛ́n mɛ gbadanu , hwenu e pípan ɔ nɔ lɛkɔ é ."
un nɔ bló mɔ̌ azɔn wè alǒ atɔn ɖò aklunɔzán gbla ɖokpo mɛ . ”
é ka mɔ ɖɔ gǎn enɛ lɛ e emi dó é xɔ akwɛ à ?
é ɖɔ : “ un mɔ awǎjijɛ ɖaxó ɖò sinsɛnzɔ́ alɔkpa enɛ mɛ .
é víví nú mì ɖɔ un d’alɔ xwédo e ɖò fí e jɛ gblolo é ɖé bɔ é kplɔ́n nugbǒ ɔ . ”
nugbǒ wɛ ɖɔ mɛ e ɖò agun ɖěɖee ɖò xá enɛ mɛ lɛ é bǐ sixu yì fí línlín lɛ ǎ .
"amɔ̌ , mɛ bǐ kaka jɛ wɛnjlatɔ́ mɛxomɔ lɛ jí dó gǎn bo ɖekúnnu gbɔn xá e è ɖè nú ye lɛ é bǐ mɛ mlɛ́mlɛ́ ."
"nǔ e mɛ é tɔ́n kɔ dó é wɛ nyí ɖɔ nú è xò mɛ e wá flǐn ɔ ɖò toxo atɔn enɛ lɛ mɛ ɖò 2017 é bǐ kplé ɔ , é ɖibla yì kɛ́n wɛnjlatɔ́ lɛ tɔn donu wè , alǒ kɛ́n mɛ e ɖò tò ɔ mɛ lɛ é bǐ tɔn sín wevlɔɖó ."
"é ɖò wɛn ɖɔ nú mǐ na bo tlɛ ɖò sinsɛnzɔ́ wà wɛ ɖò fí ɖebǔ ɔ , “ nǔ gègě ” kpò bɔ mǐ “ na wà ɖò aklunɔ sín azɔ̌ ɔ mɛ . ” — 1 kɔ . 15 : 58 , nwt ."
"toxo enɛ lɛ sín nyikɔ wɛ nyí hlybokyy potik , serednye vodyane kpo nyzhnya apsha kpo ."
6 - 12 août 2018
3 “ axɔsuɖuɖu ce nyí gbɛmɛ fí tɔn ǎ ”
13 - 19 août 2018
8 mǐ bǐ ni nyí ðokpo lee jehovah kpo jezu kpo nyí ðokpo gbɔn é
"mɛ e nɔ gbɛ̀ ɖò jezu hwenu lɛ é klán ɖó toxóɖiɖɔ , ninɔmɛ gbɛtɔ́ tɔn tɔn kpo vogbingbɔn akɔ tɔn lɛ kpo wu ."
"ðò xota wè elɔ lɛ mɛ ɔ , mǐ na mɔ lee klisu kplɔ́n ahwanvu tɔn lɛ , bɔ ye ɖò bǔ , bo nɔ ɖu ɖò linlin agɔ ɖiɖó dó mɛ ɖevo lɛ wu , ee nɔ klán mɛ é jí gbɔn é ."
"mǐ na lɛ́ mɔ lee kpɔ́ndéwú yetɔn sixu sísɛ́ mǐ , bɔ mǐ na wà nǔ ɖokpo ɔ ɖò gbɛ̀ elɔ e klán é mɛ gbɔn é ."
"13 é hɛn ɔ , é na ko bló bɔ nǔ tɔn na nyɔ́ mawu nukúnmɛ"
20 - 26 août 2018
16 nǔ sɛ́n mawu tɔn lɛ kpo nugbodòdó tɔn lɛ kpo ni kplɔ́n ayixa towe
"nú ayixa mǐtɔn na nyí alixlɛ́mɛnú ɖejid’ewu ɖé ɔ , mǐ ɖó na kplɔ́n ɛ ."
"wanyiyi sísɛ́ jehovah b’ɛ na mǐ sɛ́n kpo nugbodòdó kpo ee na d’alɔ mǐ , bɔ mǐ na kplɔ́n ayixa mǐtɔn lobo na kpɔ́n nǔ lɛ lee jehovah nɔ kpɔ́n gbɔn é é ."
xota elɔ ɖɔ xó dó lee mǐ sixu zán nugbodòdó biblu tɔn lɛ ɖò ali ɖagbe ɖé nu gbɔn é jí .
27 août 2018 – 2 septembre 2018
21 “ weziza mitɔn ni bo hɔ́n ” bo kpa susu nú jehovah
"jezu dó wusyɛn lanmɛ nú ahwanvu tɔn lɛ ɖɔ ye ni bló bonu weziza yetɔn ni hɔ́n , bo dó kpa susu nú mawu ."
"xota elɔ ɖɔ xó dó nǔ tawun tawun ɖěɖee mǐ sixu wà , b’ɛ na d’alɔ mǐ , bɔ mǐ na bló bɔ ‘ weziza mǐtɔn na hɔ́n ’ hugǎn é jí ."
26 tan gbɛzán tɔn : un mɔ gbɔdónúmɛ ðò wuvɛ̌ ce lɛ bǐ mɛ
30 hlɔnhlɔn gbedómɛ tɔn
“ axɔsuɖuɖu ce nyí gbɛmɛ fí tɔn ǎ ”
"“ un wá gbɛ̀ ɔ mɛ , bo na ɖekúnnu nú nugbǒ ɔ . ” — jaan 18 : 37 ."
"han lɛ : 15 , 74"
nɛ̌ jezu ka xlɛ́ ɖɔ tuto toxóɖiɖɔ tɔn lɛ kún mya nukún nú emi ó gbɔn ?
linlin e ɖò jlɛ̌ jí é tɛ jezu ka byɔ mɛ ɖɔ è ni ɖó dó takwɛ nina wu ?
linlin tɛ klisanwun lɛ ka nɔ ɖó dó adakaxixo wu ?
"1 , 2 . ( a ) nɛ̌ gbɛ̀ ɔ ka klán sɔ ? ( b ) nùkanbyɔ tɛ lɛ mǐ ka na na xósin na ɖò nùkplɔnkplɔn elɔ mɛ ?"
"nɔví nyɔnu ɖé ɖò tofɔligbé elɔpu tɔn , bo ɖò nǔ e é ko wà wá yì é flín wɛ , lobo ɖɔ : “ sín hwenu e un ɖò vǔ é ɔ , nǔ agɔ kɛɖɛ jɛn è nɔ wà xá mɛ lɛ bɔ un nɔ mɔ ."
"enɛ wu ɔ , un gbɛ́ tuto toxóɖiɖɔ tɔn e ɖò tò ce mɛ é , bo nɔ gudo nú nǔ e mɛ gègě nɔ mɔ dó mɔ linlin gǔfínfɔ́n tɔn lɛ é ."
"enɛ wu ɔ , nú xwè gègě ɔ , un nyí nyɔnu xɔ́ntɔn wɔ̌nxogbɛwutɔ́ ɖé tɔn . ”"
"nɔví sunnu ɖé ɖò tofɔligbé aflika tɔn , bɔ ɖ’ayǐ ɔ , é lɔ nɔ mɔ hwɛjijɔ nú dakaxixo ."
"é ɖɔ : “ un ɖi ɖɔ akɔ ce wɛ hugǎn ɖě lɛ bǐ , bo byɔ toxóɖɔgbɛta ɖé mɛ ."
"è kplɔ́n mǐ ɖɔ mǐ ni nɔ sɔ́ hwǎn dó hu kɛntɔ́ mǐtɔn lɛ , enyi ye na bo tlɛ nyí akɔ mǐtɔn , bo ka ɖò gudo nú toxóɖɔgbɛta ɖevo ɔ nɛ . ”"
"nɔví nyɔnu ɖé nɔ nɔ tɛntin elɔpu tɔn , bo yí gbè ɖɔ : “ un ɖó linlin agɔ lɛ , bo nɔ gbɛ́ wǎn nú mɛɖebǔ e nyí toɖevomɛnu , alǒ ma ɖò sinsɛn ɖokpo ɔ mɛ xá mì ǎ lɛ é . ”"
"2 linlin e fɔ́n , bo ɖò jijɛji wɛ ɖò gbɛ̀ égbé tɔn ɔ mɛ é tɔ́n ɖò nǔwiwa mɛ atɔn enɛ lɛ tɔn mɛ ."
"dakaxixo bo na jɛ mɛɖée kannu ɖò kàn vun wɛ , kínklán ɖò toxóɖiɖɔ linu fɔ́n bo ɖò ɖɔ dó dò wɛ , ɖò tò gègě mɛ ɔ , wǎn gbɛ́ nú jonɔ lɛ fɔ́n bo ɖò jijɛji wɛ ."
"lee biblu ko ɖɔ ɖ’ayǐ gbɔn é ɔ , gbɛtɔ́ alɔkpa lɛ bǐ ɖó linlin gbenɔkpɔ́ tɔn ɖò azǎn gudogudo tɔn elɔ lɛ mɛ ǎ ."
"( 2 tim . 3 : 1 , 3 , nwt ) dìn e gbɛ̀ ɔ fɔ́n bo ɖò kínklán wɛ hugǎn é ɔ , nɛ̌ klisanwun lɛ ka sixu nya xɛ ɖò bǔninɔ yetɔn jí gbɔn ?"
"lee jezu ɖeɖɛ ninɔmɛ ɖé gbɔn ɖò xwè kanweko nukɔntɔn ɔ mɛ , hwenu e hunnyahunnya toxóɖiɖɔ tɔn zɔ́n bɔ tò ɔ ɖò xixo wɛ é gbígbéjé kpɔ́n sixu kplɔ́n nǔ gègě mǐ ."
"mi nú mǐ ni ɖɔ xó dó nǔ taji atɔn wu : etɛwu jezu ka gbɛ́ , bo ma ɖ’alɔ ɖò tuto e nɔ klán mɛ lɛ é ɖebǔ mɛ ǎ ?"
nɛ̌ é ka ɖexlɛ́ ɖɔ mɛsɛntɔ́ mawu tɔn lɛ ɖó na nyì alɔ nú alɔɖiɖo ɖò toxóɖiɖɔ mɛ gbɔn ?
nɛ̌ jezu ka kplɔ́n mǐ ɖɔ mǐ kún sixu ba hwɛjijɔ nú dakaxixo mɛ ɖevo lɛ wu ó gbɔn ?
linlin e jezu nɔ ðó dó hun xixo dó mɛðée kannu ninɔ takúnmɛ wu é
"3 , 4 . ( a ) nǔ tɛ lɛ ɖó nukún wɛ jwifu lɛ ka ɖè ɖò toxóɖiɖɔ linu ɖò jezu hwenu ? ( b ) nɛ̌ nǔɖónukún enɛ lɛ ka wà nǔ dó ahwanvu jezu tɔn lɛ wu gbɔn ?"
3 jwifu e jezu jla wɛnɖagbe ɔ lɛ é gègě nɔ jló tawun bo na jɛ yeɖée kannu sín hlɔma tò ɔ sí .
jwifu gǔfɔntɔ́ lɛ alǒ hunjɛdótomɛtɔnjitɔ́ lɛ nɔ sísɛ́ mɛ lɛ bonu ye na ɖó linlin enɛ lɛ .
gègě gǔfɔntɔ́ enɛ lɛ tɔn xwedó linlin e judasi galiléenu ɔ ɖó lɛ é .
mɛsiya nyijɛtɔ́ ɖé wɛ nya enɛ nyí ɖò xwè kanweko nukɔntɔn ɔ mɛ bo flú mɛ gègě .
"hwenuxó - wlantɔ́ jwifu e nɔ nyí josephus é ɖɔ ɖɔ judasi enɛ “ sísɛ́ tò tɔn mɛ nu lɛ bonu ye na fɔ́n gǔ , bo gbɛ́ nǔ nú ye ɖɔ ye nyí xɛsinɔ , ɖó ye yí gbè bo nɔ na nǔjɔ hlɔmanu lɛ wutu . ”"
hlɔmanu lɛ hu judasi . ( mɛ .
5 : 37 ) gǔfɔntɔ́ ɖé lɛ tlɛ xò daka bo na dó kpé nǔ e gbé nya wɛ ye ɖè é wu .
"4 gbɔn vo nú gǔfɔntɔ́ enɛ lɛ ɔ , jwifu kpaà lɛ lɔ ɖò te kpɔ́n wìwá mɛsiya e na ɖɔ toxó é ɖé tɔn nukún myamya ."
"enɛ wɛ nyí ɖɔ , ye ɖó nukún ɖɔ hwenu e mɛsiya ɔ na wá é ɔ , é na sɔ́ akɔta yetɔn sù , bo na ɖè ye sín agban e hlɔma ɖó kɔ jí nú ye lɛ é glɔ́ ."
( luk . 2 : 38 ; 3 : 15 ) ye mɛ gègě ɖi nǔ ɖɔ mɛsiya ɔ na ɖó axɔsuɖuto ɖé ayǐ ɖò ayikúngban jí ɖò izlayɛli .
"bɔ hwenu e nǔ na nyí mɔ̌ é ɔ , jwifu e gbakpé gbě ɖevo jí lɛ é na lɛkɔ wá jɔtɛn yetɔn ."
"flín ɖɔ jaan baptɛmublonumɛtɔ́ ɔ kanbyɔ gbè ɖokpo ɖɔ : “ hwi wɛ nyí mɛ e ɖó na wá , bɔ mǐ ɖò te kpɔ́n é à ?"
"( mat . 11 : 2 , 3 ) jaan sixu ko ba na tuùn nǔ elɔ : ‘ mɛ ɖevo wɛ na wá bló nǔ e ɖó nukún wɛ jwifu lɛ ɖè é bǐ à ? ’"
"nú ahwanvu wè e kpé jezu e fɔ́n sín kú é ɖò ali emawusi tɔn jí lɛ é lɔ ɔ , nǔ e ɖó nukún wɛ ye ɖè dó mɛsiya ɔ wu é jɛ ǎ ."
"( xà luki 24 : 21 . ) enɛ gudo zaan ɔ , mɛsɛ́dó jezu tɔn lɛ kanbyɔ ɛ ɖɔ : “ aklunɔ , hwenɛnu wɛ a na lɛ́ vɔ́ axɔsuɖuɖu izlayɛli tɔn ɔ sɔ́ dó alɔ mɛ nú izlayɛli à ? ” — mɛ ."
1 : 6 .
5 . ( a ) etɛwu galiléenu lɛ ka ba ɖɔ jezu ni nyí axɔsu yetɔn ? ( b ) nɛ̌ jezu ka jla linlin yetɔn ɖó gbɔn ?
"5 é ɖò wɛn ɖɔ nǔ enɛ lɛ e ɖó nukún wɛ galiléenu lɛ ɖè dó mɛsiya ɔ wu é zɔ́n , bɔ ye jló na sɔ́ jezu b’ɛ na nyí axɔsu yetɔn ."
mǐ sixu mɔ ɖɔ ye ɖò linlin wɛ ɖɔ jezu na nyí gǎn ɖagbe ɖé .
é nyí xóɖɔtɔ́ nukúnɖeji ɖé ; é sixu gbɔ azɔn nú mɛ ; é tlɛ sixu na nùɖuɖu mɛ e xovɛ sìn lɛ é .
"ee jezu na nùɖuɖu sunnu 5 000 mɔ̌ gudo é ɔ , é mɔ ɖɔ é víví nú gbɛtɔ́ lɛ ."
"“ ee jezu mɔ ɖɔ ye na wá sɔ́ emi kpo hlɔnhlɔn kpo , bo na sɔ́ emi axɔsu ɔ , é gosin finɛ , bo tunta sókan ɔ mɛ éɖokponɔ . ”"
"( jaan 6 : 10 - 15 ) ayihɔngbe tɔn hwenu e ye ɖò galilée xù ɔ sín akpá ɖevo xwé é ɔ , akpàkpà e sɔ́ ye é sixu ko ɖekpo kpɛɖé ."
jezu tinmɛ azɔ̌ alɔkpa e wà wɛ é ɖè tawun é nú ahwan ɔ .
"é wá bo hɛn nyɔna gbigbɔ tɔn lɛ wá nú akɔta ɔ , é nyí agbaza tɔn lɛ ǎ ."
"é ɖɔ nú ye ɖɔ : “ mi ma nɔ jɛ tagba dó nùɖuɖu e nɔ gblé ɔ tamɛ ó ; loɔ , mi ni nɔ jɛ tagba dó nùɖuɖu e nɔ nɔ ayǐ sɔyi gbɛ̀ mavɔmavɔ é tamɛ . ” — jaan 6 : 25 - 27 ."
nɛ̌ jezu ka xlɛ́ nyì wɛn ɖɔ emi kún ba na kp’acɛ ɖò toxóɖiɖɔ linu ɖò ayikúngban jí ó gbɔn ?
"6 táan kpɛɖé jɛ nukɔn nú kú jezu tɔn ɔ , é mɔ ɖɔ ahwanvu emitɔn lɛ ɖé lɛ ɖò nukún ɖó wɛ ɖɔ emi na ɖó axɔsuɖuto ɖé ayǐ ɖò ayikúngban jí ɖò jeluzalɛmu ."
é dó lǒ ɖé dó sikágankwɛ lɛ wu dó jla linlin enɛ ɖó .
"lǒ ɔ xlɛ́ ɖɔ jezu e nyí “ nya nukúnɖeji ɖé ” é ɖó na yì , bo na nɔ tawun ."
"( luk . 19 : 11 - 13 , 15 ) jezu lɛ́ xlɛ́ lee é ɖó wǔ zɔ nú acɛkpikpa hlɔma tɔn gbɔn é ."
pɔnsu pilatu kanbyɔ jezu ɖɔ : “ hwi wɛ nyí jwifu lɛ sín axɔsu ɔ à ? ”
( jaan 18 : 33 ) vlafo tokpɔngán ɔ ɖò xɛsi ɖi wɛ ɖɔ jezu sixu dɔn hunnyahunnya wá ɖò toxóɖiɖɔ linu ; nǔ enɛ wɛ nyí nǔ taji e nɔ ɖó linkpɔ́n nú mɛ lɛ ɖò axɔsuɖuɖu pilatu tɔn hwenu é .
jezu yí gbè n’i ɖɔ : “ axɔsuɖuɖu ce . . . nyí gbɛmɛ fí tɔn ǎ . ”
"( jaan 18 : 36 ) é ɖ’alɔ ɖò toxóɖiɖɔ mɛ ǎ , ɖó axɔsuɖuto tɔn ɔ , jixwé wɛ é na nɔ ."
é ɖɔ nú pilatu ɖɔ azɔ̌ emitɔn ɖò ayikúngban jí wɛ nyí ɖɔ emi na “ ɖekúnnu nú nugbǒ ɔ . ” — xà jaan 18 : 37 .
tagba gbɛ̀ ɔ tɔn lɛ jí wɛ ayi towe ɖè à alǒ axɔsuɖuto mawu tɔn ?
"aniwu é ka sixu vɛwǔ bɔ ɖò ayi mǐtɔn mɛ ɔ , mǐ na nyì alɔ nú gudo ninɔ nú tuto hunxixo bo na jɛ mɛɖée kannu tɔn lɛ ?"
"7 enyi mǐ mɔ nukúnnú jɛ azɔ̌ mǐtɔn wu ganji lee jezu mɔ nǔ jɛ éyɛ tɔn wu gbɔn é ɔ , é na bo tlɛ nyí ɖò ayi mǐtɔn mɛ ɔ , mǐ na nyì alɔ nú gudo ninɔ nú tuto hunxixo ɖò toxóɖiɖɔ linu bo na jɛ mɛɖée kannu tɔn lɛ ."
é sixu nɔ ma bɔwǔ .
nukúnkpénuwutɔ́ tomɛyitɔ́ ɖé ɖó ayi wu ɖɔ : “ mɛ e ɖò xá mǐtɔn mɛ lɛ é fɔ́n bo ɖò gǔfɔntɔ́ nyí d’eji wɛ .
"linlin wanyiyi ɖó nú tò mɛtɔn tɔn gbló ada , bɔ mɛ gègě kudeji ɖɔ mɛɖée kannu ninɔ ɖò toxóɖiɖɔ linu na zɔ́n bɔ gbɛzán emitɔn na kpɔ́n te ."
é sù nukún mǐtɔn mɛ ɖɔ nɔví lɛ cyɔn alɔ bǔninɔ klisanwun tɔn yetɔn jí gbɔn ayi sísɔ́ ɖó wɛnɖagbe axɔsuɖuto ɔ tɔn jijla jí gblamɛ .
ye nɔ ɖó nukún ɖɔ mawu wɛ na ɖeɖɛ nǔagɔwaxámɛ lɛ kpo tagba ɖevo e mǐ nɔ mɔ lɛ é kpo . ”
nɛ̌ jezu ka wà nǔ gbɔn ðò toxóðiðɔ sín xó e nɔ klán mɛ lɛ é kɔn ?
nǎ agban kpinkpɛn e nɔ kɔ jí nú jwifu lɛ ɖò xwè kanweko nukɔntɔn ɔ mɛ é sín kpɔ́ndéwú ɖokpo .
"8 hwɛhwɛ ɔ , nǔagɔwaxámɛ lɛ nɔ flɔ́ zo dó glɔ̌ nú jlǒ toxóɖiɖɔ tɔn lɛ ."
"takwɛyíyí nyí toxóɖiɖɔ sín xó ɖé , bo ɖò zo jí tawun ɖò jezu hwenu ."
"nugbǒ ɔ , gǔfínfɔ́n judasi galiléenu e xó mǐ ɖɔ wá yì é tɔn ɔ , mɛxixa sín tuto e è bló , bo na dó ganjɛwu ɖɔ togun ɔ na nǔjɔ hlɔma tò ɔ é wɛ flɔ́ zo dó glɔ̌ na ."
"è nɔ byɔ takwɛ gègě toví hlɔma tɔn lɛ , kaka jɛ mɛ ɖěɖee ɖò tó ɖó jezu wɛ lɛ é jí ; ɖi kpɔ́ndéwú ɔ , ye nɔ sú takwɛ nǔ e ye ɖó lɛ é tɔn , ayikúngban yetɔn tɔn kpo xwé yetɔn lɛ kpo tɔn ."
"tokwɛyitɔ́ lɛ sixu xɔ tɛn acɛkpikpa tɔn ɖé ɖò nǔsisa e hwenu mɛ e na akwɛ ɖaxó hugǎn é wɛ nɔ yí nǔ ɔ é ɖé hwenu , bɔ enɛ gudo ɔ , ye na wló nǔ e è xokplé lɛ é ɖu ."
zacée e nyí tokwɛyitɔ́gán ɖé ɖò jeliko é huzu dɔkunnɔ gbɔn mɛ lɛ xixo ɖu gblamɛ .
"( luk . 19 : 2 , 8 ) lee é jɛ dɔkun gbɔn é ɖɔhun wɛ ye mɛ gègě na ko jɛ dɔkun gbɔn ."
"9 , 10 . ( a ) nɛ̌ kɛntɔ́ jezu tɔn lɛ ka tɛ́n kpɔ́n bo na dɔn ɛ dó toxóɖiɖɔ sín xó ɖé mɛ gbɔn ? ( b ) etɛ xósin jezu tɔn ka kplɔ́n mǐ ?"
9 kɛntɔ́ jezu tɔn lɛ tɛ́n kpɔ́n bo na ɖó mɔ n’i bonu é na ɖè akpá e xwé é ɖè é xlɛ́ ɖò takwɛ nina sín xó ɖé mɛ .
"takwɛ e xó ɖɔ wɛ è ɖè ɖò fí é ɔ , takwɛ ɖé wɛ bo nɔ byɔ ɖɔ è ni yí gankwɛ ɖokpo ɖò toví hlɔma tɔn ɖokpo ɖokpo sí ."
( xà matie 22 : 16 - 18 . ) jwifu lɛ nɔ húnhún nǔɖɔ dó takwɛ enɛ wu tawun .
takwɛ enɛ súsú nɔ xlɛ́ ɖɔ ye ɖò acɛkpikpa hlɔma tɔn glɔ́ .
"“ toxóɖɔgbɛ́ elodu tɔn ” e sɔ́ xó enɛ wá atɛ jí é ɖó nukún ɖɔ enyi jezu gbɛ́ takwɛxó ɔ ɔ , è sixu dóhwɛ ɛ ɖɔ é nyí todɔnfúnlɛ̌ntɔ́ ."
"enyi jezu ɖɔ ɖɔ takwɛ súsú ɔ nyí nùɖé bo ɖò dandan ɔ , ahwanvu tɔn lɛ sixu lɛkɔ sín gudo tɔn ."
10 jezu nɔ acéjí bo nɔ mɛ ɖě jí ɖò takwɛ súsú xó ɔ mɛ ǎ .
"é ɖɔ : “ mi . . . sɔ́ nǔ e nyí dada hlɔma tɔn tɔn ɔ jó nú dada hlɔma tɔn , bo sɔ́ nǔ e nyí mawu tɔn ɔ jó nú mawu . ”"
( mat . 22 : 21 ) é ɖò wɛn ɖɔ jezu tuùn ɖɔ mɛxoɖu gbakpé ɖò tokwɛyitɔ́ lɛ tɛntin .
"amɔ̌ , jezu ka ba na nɔ mɛɖé jí , bonu ayi na gosin nǔ taji hugǎn ɔ jí ǎ ."
"enɛ wɛ nyí axɔsuɖuto mawu tɔn , ee na wá ɖeɖɛ tagba lɛ nugbǒ nugbǒ é ."
é gbɔn yɛkan enɛ mɛ bo sɔ́ kpɔ́ndéwú ɔ ɖ’ayǐ nú ahwanvu tɔn lɛ bǐ .
"ye ɖó na nyì alɔ nú alɔɖiɖo ɖò toxóɖiɖɔ mɛ , enyi é na bo nyí ɖɔ toxóɖiɖɔ sín xó e wɛ é cí nǔ e sɔgbe é ɖɔhun gbɔn ɖebǔ ɔ nɛ ."
"klisanwun lɛ nɔ ɖó linlin e jí ye kú dó lɛ é dó nǔagɔwaxámɛ wu , alǒ mɔ xó ɖɔ dó nùwalɔ masɔgbe ɖé lɛ wu ǎ , é nyɔ́ wà ɔ , ye nɔ ba axɔsuɖuto mawu tɔn kpo nǔjlɔjlɔwiwa tɔn kpo . — mat . 6 : 33 ."
ali ɖagbe hugǎn tɛ nu è ka sixu tɔ́n ahwan nǔagɔwaxámɛ ɖè ?
"11 kúnnuɖetɔ́ jehovah tɔn gègě ko jó linlin e jí ye nɔ kú dó ɖò toxóɖiɖɔ linu ɖ’ayǐ lɛ é dó , b’ɛ kpa ye ."
"nɔví nyɔnu ɖé ɖò grande - bretagne bo ɖɔ : “ ee un kplɔ́n nǔ dó gbɛtɔ́ lɛ wu ɖò kplɔnyiji - alavɔ gudo é ɔ , un ɖó linlin gǔfínfɔ́n tɔn lɛ ."
"un nyí mɛɖé bo nɔ ɖu ɖò nǔdindɔn lɛ jí tawun có , akpɔɖómɛ jí wɛ nǔ lɛ wá fó ɖó nú mì ."
un tuùn ɖɔ nǔ e nɔ zɔ́n nǔagɔwaxámɛ ɖó sinmɛ agbaza tɔn wu lɛ é ɖó na gosin ayi gbɛtɔ́ lɛ tɔn mɛ ǎ .
"amɔ̌ , hwenu e un jɛ biblu kplɔ́n jí é ɔ , un mɔ ɖɔ un ɖó na jɛ nǔ enɛ lɛ ɖè sín ayi nyiɖesunɔ tɔn mɛ jí ."
nɔví nyɔnu yovó ɖé wɛ ka ɖó suúlu bo d’alɔ mì gbɔn mɔ̌ .
"dìn ɔ , un nyí gbexosin - alijitɔ́ ɖò agun e nɔ dó tokunɔgbe é ɖé mɛ , bɔ un ɖò gǎn dó wɛ bo na d’alɔ gbɛtɔ́ alɔkpa lɛ bǐ . ”"
“ sɔ́ hwǐ towe ðó tɛn tɔn mɛ ”
“ tɔ́n ” alɔkpa tɛ jezu ka ɖɔ nú ahwanvu tɔn lɛ ɖɔ ye ni nyì alɔ na ?
"12 ðò jezu hwenu ɔ , hwɛhwɛ wɛ sinsɛn lɛ nɔ wlú yeɖée ɖó kpɔ́ kpo toxóɖiɖɔ kpo ."
wema daily life in palestine at the time of christ ɖó ayi wu ɖɔ “ sinsɛngbɛ́ e mɛ jwifu lɛ má yeɖée dó lɛ é sɔgbe tawun alǒ kpɛɖé xá nǔ e mǐ nɔ ylɔ ɖɔ toxóɖɔgbɛ́ lɛ é . ”
"enɛ wu ɔ , jezu gb’akpá nú ahwanvu tɔn lɛ ɖɔ : “ mi cɔ́ miɖée dó falizyɛn lɛ kpodo axɔsu elodu kpan sín tɔ́n wu . ”"
( mak . 8 : 15 ) elodu sín xó e è ɖɔ ɖò fí é na ɖibla ɖò gesí dó toxóɖɔgbɛ́ elodu tɔn wɛ .
"ðò toxóɖiɖɔ linu ɔ , falizyɛn lɛ nɔ gudo nú mɛɖée kannu ninɔ jwifu lɛ tɔn ."
tan matie tɔn xlɛ́ ɖɔ jezu lɛ́ ɖɔ xó dó saduseɛn lɛ wu ɖò xóɖɔɖókpɔ́ enɛ mɛ .
hagbɛ̌ yetɔn lɛ gègě ɖó acɛ ɖò toxóɖiɖɔ linu ɖò acɛkpikpa hlɔma tɔn mɛ .
"jezu gb’akpá nú ahwanvu tɔn lɛ , bo dó zǒgbe jí ɖɔ ye ni nɔ zɔ nú nùkplɔnmɛ alǒ tɔ́n ɖěɖee gbɛtɔ́ gbɛ̌nu atɔn enɛ lɛ nɔ nɔ gudo na é ."
"( mat . 16 : 6 , 12 ) nǔ e nyɔ́ ɖò xó ɔ mɛ é wɛ nyí ɖɔ , ee táan e mɛ togun ɔ jló na sɔ́ jezu axɔsu é wá yì gudo é ɔ , é sɔ́ lín cobonu ye ɖɔ xó enɛ ɖó kpɔ́ ǎ ."
"13 , 14 . ( a ) nɛ̌ toxóɖiɖɔ kpo sinsɛn sín xó lɛ kpo ka nɔ dɔn dakaxixo kpo nǔagɔwiwa kpo wá gbɔn ? ( b ) etɛwu è ma ka na sɔ́ nǔagɔwaxámɛ dó ba hwɛjijɔ nú dakaxixo ǎ ?"
"13 enyi sinsɛn kpo toxóɖiɖɔ kpo wlú ɖó kpɔ́ ɔ , é sixu bɔkun bɔ adakaxixo na tɔ́n ."
jezu kplɔ́n ahwanvu tɔn lɛ ɖɔ ye ɖó na ɖó wǔ zɔ ɖò ninɔmɛ enɛ lɛ mɛ .
enɛ cá kàn xá hwɛjijɔ e wu vɔsanúxwlémawutɔ́gán lɛ kpo falizyɛn lɛ kpo blasé bo na hu jezu é .
"ye kpɔ́n ɛ dó mɔ mɛ e nɔ hwlɛn agba xá mɛ ɖò toxóɖiɖɔ kpo sinsɛn kpo linu , bo nyí awovinú nú tɛn e mɛ ye ɖè é é ."
"ye ɖɔ : “ enyi mǐ jó è dó , bɔ é ɖò nǔ wà gbɔn mɔ̌ wɛ ɔ , mɛ bǐ na ɖi nǔ n’i , bɔ hlɔmanu lɛ na wá gbà sinsɛnxɔ mǐtɔn , bo na gbà tò ɔ dó ta nú mǐ . ”"
"( jaan 11 : 48 ) enɛ wu ɔ , vɔsanúxwlémawutɔ́ ðaxó kayifu nɔ nukɔn ɖò sé e è bla bo na hu jezu é mɛ . — jaan 11 : 49 - 53 ; 18 : 14 ."
14 kayifu sɛ́ sɔja lɛ dó ɖɔ ye ni yì wlí jezu ɖò zǎnmɛ .
"jezu tuùn ayixa baɖabaɖa enɛ e ye hɛn é , enɛ wu ɔ , ɖò nùɖuɖu gudo tɔn e é ɖu xá mɛsɛ́dó tɔn lɛ é hwenu ɔ , é byɔ ye ɖɔ ye ni fɔ hwǐ ɖé lɛ hɛn ."
wè ko kpé bo na kplɔ́n nǔ taji ɖé ye .
"( luk . 22 : 36 - 38 ) ðò zǎn gudo tɔn enɛ mɛ ɔ , piyɛ́ɛ zán hwǐ lɛ ɖokpo , bo tlɔ́ kpé nú ahwan ɔ ."
é ɖò wɛn ɖɔ xomɛ wɛ sìn i ɖó nǔ agɔ e è wà xá jezu ɖò zǎn e mɛ è wlí i é wutu .
"( jaan 18 : 10 ) amɔ̌ , jezu ɖɔ nú piyɛ́ɛ ɖɔ : “ sɔ́ hwǐ towe ɖó tɛn tɔn mɛ . ðó mɛ e nɔ sɔ́ hwǐ dó fun ahwan na ɔ , hwǐ kú wɛ é na kú . ”"
"( mat . 26 : 52 , 53 ) nùkplɔnmɛ agbɔ̌nnɔ enɛ sɔgbe xá nǔ e wu jezu xoɖɛ dó ɖò táan kpɛɖé jɛ nukɔn nú zǎn enɛ mɛ é , é wɛ nyí ɖɔ ye ɖó na nyí gbɛ̀ ɔ tɔn ǎ ."
( xà jaan 17 : 16 . ) hunxixo dó nǔagɔwaxámɛ tamɛ nyí nùɖé bɔ è na jó dó nyì alɔ mɛ nú mawu .
"15 , 16 . ( a ) nɛ̌ xó mawu tɔn ka ko d’alɔ klisanwun lɛ bɔ ye nyì alɔ nú gbemanɔkpɔ́ lɛ gbɔn ? ( b ) enyi jehovah kpɔ́n gbɛ̀ égbé tɔn ɔ , vogbingbɔn tɛ é ka nɔ mɔ ?"
15 nɔví nyɔnu e nɔ nɔ tofɔligbé elɔpu tɔn bɔ mǐ ɖɔ xó tɔn ɖò bǐbɛ̌mɛ é lɔ kplɔ́n nǔ enɛ .
é ɖ’ayi wu ɖɔ : “ dakaxixo nɔ dɔn nǔjlɔjlɔwiwa wá ǎ .
"un mɔ ɖɔ mɛ ɖěɖee nɔ jló na sɔ́ dakaxixo dó ɖeɖɛ ninɔmɛ lɛ é ɔ , kú mɛ wɛ é nɔ tɔ́n kɔ dó nú ye hwɛhwɛ ."
bo nɔ dɔn akpɔɖómɛ wá nú mɛ gègě ɖevo lɛ .
xomɛ hun mì tawun ɖɔ un kplɔ́n ɖò biblu mɛ ɖɔ mawu ɖokponɔ jɛn sixu bló bɔ nǔjlɔjlɔwiwa tíìn nugbǒ nugbǒ ɖò ayikúngban ɔ jí .
"ðò xwè 25 gudo tɔn e wá yì lɛ é mɛ ɔ , wɛn e un ko ɖò jijla wɛ é nɛ . ”"
"nɔví sunnu e nɔ nɔ tofɔligbé aflika tɔn é sɔ́ xó mawu tɔn e nyí “ hwǐ e [ gbigbɔ mímɛ́ ] sɔ́ dó alɔ mɛ nú [ mǐ ] é ” ɖó hwǎn tɔn sín domɛ , bo nɔ jla wɛn fífá tɔn ɖé nú nɔzo tɔn lɛ , ye na bo gosin akɔ ɖebǔ mɛ ɔ nɛ . ( efɛ ."
"6 : 17 ) ee nɔví nyɔnu e nɔ nɔ tɛntin elɔpu tɔn é huzu kúnnuɖetɔ́ jehovah tɔn ɖé gudo é ɔ , é wlí alɔ xá nɔví sunnu ee nyí akɔ e mɛ nu é gbɛ́ wǎn na ɖ’ayǐ é ɖé ."
ye mɛ atɔn enɛ lɛ bǐ bló huzuhuzu enɛ lɛ ɖó ye jló na cí klisu ɖɔhun wutu .
16 kpɔ́n lee huzuhuzu enɛ lɛ nyí nǔ taji sɔ́ é !
"biblu jlɛ́ gbɛtɔ́ lɛ dó xù e ɖò xixo yì gudo nukɔn wɛ é , xù e ma ɖó fífá ɖě ǎ é wu ."
"( eza . 17 : 12 ; 57 : 20 , 21 ; nǔɖe . 13 : 1 ) hwenu e toxóɖiɖɔ sín xó lɛ nɔ fɔ́n hun dó jǐ nú gbɛtɔ́ lɛ , nɔ klán ye , lobo nɔ hɛn dakaxixo e ma ɖó ta ɖé ǎ lɛ é wá é ɔ , mǐdɛɛ lɛ ka nɔ hɛn fífá kpo bǔninɔ mǐtɔn kpo wu ."
"enyi jehovah kpɔ́n gbɛ̀ elɔ e klán é ɔ , é ɖó na nɔ víví n’i tawun ɖɔ bǔninɔ tíìn ɖò togun tɔn tɛntin . — xà sofoníi 3 : 17 ."
17 . ( a ) ali atɔn tɛ lɛ nu mǐ ka sixu xò bǔninɔ kàn ɖè ? ( b ) etɛ mǐ ka na gbéjé kpɔ́n ɖò xota e bɔ d’ewu é mɛ ?
"17 mǐ ko mɔ ɖɔ mǐ sixu xò bǔninɔ klisanwun tɔn sín kàn ɖò ali atɔn nu : ( 1 ) mǐ nɔ ɖeji dó axɔsuɖuto mawu tɔn jixwé tɔn ɔ wu ɖɔ é na wá jla nǔagɔwiwa lɛ ɖó , ( 2 ) mǐ nɔ gbɛ́ ɖɔ mǐ kún na nɔ mɛɖé jí ɖò toxóɖiɖɔ linu ó , ( 3 ) mǐ nɔ nyì alɔ nú dakaxixo ."
"é ɖò mɔ̌ có , hweɖelɛnu ɔ , linlin agɔ ɖiɖó sixu nyí awovinú nú bǔninɔ mǐtɔn ."
"ðò xota e bɔ d’ewu é mɛ ɔ , mǐ na kpɔ́n lee mǐ sixu ɖí xwi xá tagba enɛ gbɔn bɔ é na kpa mǐ klisanwun xwè kanweko nukɔntɔn ɔ tɔn lɛ ɖɔhun é ."
mǐ bǐ ni nyí ðokpo lee jehovah kpo jezu kpo nyí ðokpo gbɔn é
"“ ye bǐ ni nyí ɖokpo , lee nyɛ kpodo hwi kpo nyí ɖokpo gbɔn é . ” — jaan 17 : 20 , 21 ."
"han lɛ : 24 , 99"
linlin agɔ alɔkpa tɛ lɛ jí ahwanvu jezu tɔn nukɔntɔn lɛ ka ɖó na ɖu ɖè ?
kpɔ́ndéwú xwè kanweko nukɔntɔn ɔ tɔn tɛ lɛ ka xlɛ́ ɖɔ gbɛtɔ́ lɛ sixu ɖu ɖò kínklán jí ?
etɛ mǐ ka sixu wà bo gɔ́ sò nú bǔninɔ e ɖò togun mawu tɔn tɛntin é égbé ?
"1 , 2 . ( a ) etɛ jezu ka byɔ ɖò ɖɛ gudo tɔn e é xò xá mɛsɛ́dó tɔn lɛ é mɛ ? ( b ) etɛwu bǔninɔ xó ɔ ka sixu ko ɖu ayi mɛ nú jezu ?"
bǔninɔ nyí nùɖé bo ɖu ayi mɛ nú jezu ɖò gbadanu nùɖuɖu gudo tɔn e é ɖu xá mɛsɛ́dó tɔn lɛ é hwenu .
"hwenu e é ɖò ɖɛ xò kpo ye kpo wɛ é ɔ , é ɖɔ jlǒ e é ɖó ɖɔ ahwanvu emitɔn lɛ bǐ ni nyí ɖokpo lee emi kpo tɔ́ emitɔn kpo nyí ɖokpo gbɔn é é ."
"( xà jaan 17 : 20 , 21 . ) bǔninɔ yetɔn na ɖekúnnu hlɔnhlɔnnɔ ɖé , bo na xlɛ́ nyì wɛn ɖɔ jehovah sɛ́ jezu dó ayikúngban jí bonu é na wà jlǒ mawu tɔn ."
"wanyiyi na nyí xlɛ̌ ɖé bɔ è na dó tuùn ahwanvu jezu tɔn nugbǒ lɛ , bɔ é na lɛ́ gɔ́ sò nú bǔninɔ yetɔn . — jaan 13 : 34 , 35 ."
2 é sɔgbe ɖɔ jezu ni tɛɖɛ̌ bǔninɔ jí .
"é ɖó ayi kínklán alǒ nǔmawaɖókpɔ́ ɖé wu ɖò ahwanvu tɔn lɛ tɛntin , é tlɛ ɖó ayi enɛ wu ɖò hwenu e é ɖu nùɖuɖu gudo tɔn ɔ xá ye é ."
"lee é ko nyí gbɔn ɖ’ayǐ é ɔ , ye lɛ́ jɛ nǔ dɔn jí ɖɔ “ mɛ̌ ka ɖó na nyí nǔɖaxó ɖò emi mɛ à jí . ”"
"( luk . 22 : 24 - 27 ; mak . 9 : 33 , 34 ) hweɖevonu ɔ , jaki kpo jaan kpo byɔ jezu ɖɔ é ni na tɛn nukúnɖeji hugǎn lɛ emi ɖò axɔsuɖuto tɔn mɛ . — mak . 10 : 35 - 40 ."
"3 amɔ̌ , jlǒ tɛn ɖaxó biba tɔn kɛɖɛ wɛ nyí nǔ e zɔ́n bɔ kínklán dó tíìn ɖò ahwanvu klisu tɔn lɛ mɛ é ǎ ."
kínklán ɖò tò ɔ mɛ nu lɛ tɛntin ɖó kanlin jijɔ kpo linlin agɔ e ye ɖó lɛ é kpo wutu .
ahwanvu jezu tɔn lɛ ɖó na ɖu ɖò nǔ enɛ lɛ jí .
"ðò xota elɔ mɛ ɔ , mǐ na gbéjé nùkanbyɔ elɔ lɛ kpɔ́n : nɛ̌ jezu ka ɖí xwi xá linlin agɔ e è ɖó dó wutu tɔn lɛ é gbɔn ?"
"nɛ̌ é ka d’alɔ ahwanvu tɔn lɛ bɔ ye kplɔ́n bo na nɔ ɖè mɛɖé ɖó vo ɖò mɛɖé mɛ ɖò nǔwiwa yetɔn xá mɛ ɖevo lɛ mɛ ǎ , bo na lɛ́ nɔ bǔ nugbǒ nugbǒ gbɔn ?"
nɛ̌ nùkplɔnmɛ tɔn ka d’alɔ mǐ bɔ mǐ na nɔ bǔ gbɔn ?
linlin agɔ e è ðó dó jezu kpo ahwanvu tɔn lɛ kpo wu lɛ é
nǎ kpɔ́ndéwú linlin agɔ e è ɖó dó jezu wu lɛ é tɔn ?
4 è ɖó linlin agɔ dó jezu ɖesunɔ wu .
"hwenu e filipu ɖɔ nú natanayɛli ɖɔ emi ko mɔ mɛsiya ɔ é ɔ , natanayɛli yí gbè n’i ɖɔ : “ nǔ ɖagbe ɖě ka sixu tɔ́n sín nazalɛti à ? ”"
"( jaan 1 : 46 ) é cí ɖɔ natanayɛli tuùn nǔɖɔɖ’ayǐ e ɖò micée 5 : 1 mɛ é , bo nɔ kpɔ́n nazalɛti dó mɔ tò e ma hwɛ́n nǔtí ǎ é ɖé , bo kún sixu nyí jɔtɛn mɛsiya ɔ tɔn ó ɖɔhun ."
"mɔ̌ ɖokpo ɔ , judéenu nukúnɖeji lɛ gbɛ́ wǎn nú jezu , ɖó é nyí galiléenu ɖé wutu ."
( jaan 7 : 52 ) judéenu gègě nɔ kpɔ́n galiléenu lɛ dó mɔ mɛ e ma sɔ ga ye ǎ é .
jwifu ɖevo lɛ nɔ ba na zun jezu bo nɔ ylɔ ɛ ɖɔ samalíinu .
( jaan 8 : 48 ) samalíinu lɛ gbɔn vo nú jwifu lɛ ɖó akɔ kpo sinsɛn kpo wutu .
"judéenu lɛ kpo galiléenu lɛ kpo bǐ , nɔ ɖó sísí nú samalíinu lɛ sɔmɔ̌ ǎ , lobo nɔ ɖó wǔ zɔ nú ye . — jaan 4 : 9 ."
linlin agɔ tɛ è ka ɖó dó ahwanvu jezu tɔn lɛ wu ?
"5 mɔ̌ ɖokpo ɔ , jwifugán lɛ gbɛ́ wǎn nú ahwanvu jezu tɔn lɛ ."
falizyɛn lɛ nɔ xwè ye dó ‘ mɛ e è ko dónu lɛ é ’ sín ahwan mɛ .
"( jaan 7 : 47 - 49 ) ye nɔ kpɔ́n mɛɖebǔ e ma kplɔ́n nǔ ɖò wemaxɔmɛ sinsɛn tɔn lɛ ǎ , alǒ ma nɔ xwedó aca yetɔn ǎ é dó mɔ nùvɔnɔ kpo gbɛtɔ́ yayǎ ɖé kpo . ( mɛ ."
"4 : 13 ) linlin agɔ e sín ya jezu kpo ahwanvu tɔn lɛ kpo jì lɛ é sín kínklán sinsɛn tɔn , ninɔmɛ gbɛtɔ́ tɔn tɔn kpo akɔ tɔn kpo wu ."
ahwanvu lɛ lɔ wá ɖó linlin agɔ dó mɛ ɖevo lɛ wu .
"bo na dó nɔ bǔ ɔ , ye ɖó na huzu nǔ e jí ayixa yetɔn ko kú dó lɛ é ."
nǎ kpɔ́ndéwú lɛ dó xlɛ́ lee linlin agɔ ɖiɖó sixu wà nǔ dó mǐ wu gbɔn é .
"6 égbé ɔ , linlin agɔ lɛ nɔ vunbla gègě mǐtɔn ."
"è sixu ɖó linlin agɔ dó mǐ wu , alǒ mǐɖesunɔ sixu ɖó ɖé lɛ dó mɛ ɖevo lɛ wu ."
"nɔví nyɔnu e nyí gbexosin - alijitɔ́ ɖé ɖò australie dìn é tinmɛ ɖɔ : “ ee un sɔ́ ayi ce ɖó nǔ agɔ e è wà xá aborigène hwexónu tɔn lɛ kpo égbé tɔn lɛ kpo jí é ɔ , wǎn e un gbɛ́ nú yovó lɛ é jɛ syɛnsyɛn jí ."
"wangbɛnumɛ enɛ lɛ́vɔ syɛn d’eji tawun , ɖó acɛ e è gbà nyɛɖesunɔ wu é wutu . ”"
nɔví sunnu ɖé ɖò canada bo ɖɔ linlin agɔ e é ɖó dó gbè lɛ wu ɖ’ayǐ é .
é ɖɔ : “ un lin ɖɔ mɛ e nɔ dó flansegbe lɛ é wɛ hugǎn mɛ bǐ .
bɔ un jɛ wǎn gbɛ́ nú mɛ e nɔ dó glɛnsigbe lɛ é jí . ”
nɛ̌ jezu ka ɖí xwi xá linlin agɔ e è ɖó dó wǔ tɔn lɛ é gbɔn ?
"7 linlin agɔ lɛ ɖiɖó ɖò hwe mǐtɔn nu sixu dó ɖɔ dò tawun , lee é nyí gbɔn ɖò jezu hwenu é ɖɔhun ."
nɛ̌ jezu ka ɖí xwi xá ye gbɔn ?
"nukɔntɔn ɔ , é nɔ ɖè mɛ ɖó vo ɖebǔ lálá ǎ , bo gbɔn mɔ̌ mɛ bo gbɛ́ linlin agɔ ɖiɖó dó mɛ wu ."
"é ɖekúnnu nú dɔkunnɔ kpo wamamɔnɔ kpo , falizyɛn lɛ kpo samalíinu lɛ kpo , kaka jɛ tokwɛyitɔ́ lɛ kpo hwɛhutɔ́ lɛ kpo jí ."
"wegɔ ɔ , gbɔn nùkplɔnmɛ jezu tɔn lɛ kpo kpɔ́ndéwú tɔn kpo gblamɛ ɔ , é xlɛ́ ahwanvu tɔn lɛ ɖɔ ye ɖó na ɖu ɖò nùvɛdómɛ , alǒ linlin agɔ ɖiɖó dó mɛ ɖevo lɛ wu jí ."
nugbodòdó taji tɛ ka zɔ́n bɔ klisanwun lɛ nɔ nɔ bǔ ?
"8 jezu kplɔ́n nugbodòdó taji ɖé ahwanvu tɔn lɛ , b’ɛ na zɔ́n bɔ mǐ na nɔ bǔ ."
é ɖɔ : “ nɔví nɔví wɛ mi bǐ nyí . ”
"( xà matie 23 : 8 , 9 . ) é ɖò wɛn ɖɔ ali e nu mǐ nyí “ nɔví nɔví ” ɖè é ɖokpo wɛ nyí ɖɔ mǐ bǐ gosin kúnkan adamu tɔn mɛ ."
( mɛ .
"17 : 26 ) amɔ̌ , é lɛ́ kpò hwɛjijɔ ɖevo ."
"jezu tinmɛ ɖɔ ahwanvu emitɔn lɛ nyí nɔví sunnu kpo nɔví nyɔnu lɛ kpo , ɖó ye tuùn jehovah ɖi tɔ́ yetɔn jixwé tɔn ɔ ."
"( mat . 12 : 50 ) gɔ́ na ɔ , ye huzu hagbɛ̌ xwédo gbigbɔ tɔn e d’agba tawun é ɖé tɔn , bɔ wanyiyi kpo nùɖiɖi kpo zɔ́n bɔ ye ɖò bǔ ."
"enɛ wu ɔ , ɖò wema - sɛ́dó - mɛ mɛsɛ́dó lɛ tɔn mɛ ɔ , hwɛhwɛ wɛ ye nɔ ylɔ ahwanvu gbɛ̌ yetɔn lɛ ɖɔ ‘ nɔví sunnu lɛ kpo nɔví nyɔnu lɛ kpo . ’ — hlɔ . 1 : 13 ; 1 pi . 2 : 17 ; 1 jaan 3 : 13 ."
"9 , 10 . ( a ) etɛwu jwifu lɛ ma ka ɖó na nɔ yigo , ɖó fí e ye jɔ sín é wu ǎ ? ( b ) nɛ̌ jezu ka kplɔ́n nùɖé mɛ dó lee è na ɖu ɖò linlin agɔ e è nɔ ɖó dó jɔtɛn mɛtɔn wu é jí gbɔn é gbɔn ?"
"9 ee jezu tinmɛ nyì wɛn ɖɔ mǐ ɖó na nɔ kpɔ́n mǐɖée ɖi nɔví sunnu lɛ kpo nɔví nyɔnu lɛ kpo gudo é ɔ , é tɛɖɛ̌ hudo mɛɖesɔhwe tɔn jí ."
"( xà matie 23 : 11 , 12 . ) lee mǐ ɖó ayi wu gbɔn é ɔ , goyiyi dɔn kínklán ɖé lɛ wá mɛsɛ́dó lɛ tɛntin ."
bɔ goyiyi ɖó fí e ye jɔ sín é wutu lɔ sixu ko dɔn tagba wá .
jwifu lɛ ka ɖó hwɛjijɔ bo na yigo ɖó ye gosin kúnkan ablaxamu tɔn mɛ wutu wɛ à ?
linlin enɛ dó ɖɔ dò tawun ɖò jwifu gègě sín ayi mɛ .
"amɔ̌ , jaan baptɛmublonumɛtɔ́ ɔ ɖɔ nú ye ɖɔ : “ awinnya e mɔ wɛ mi ɖè nɛ lɛ ɔ , mawu hɛn ɔ , é na sɔ́ ye dó ɖó vǐ nú ablaxamu . ” — luk . 3 : 8 ."
10 jezu gbɛ́ goyiyi ɖó fí e è jɔ sín é wutu .
"é gbɔn yɛkan ɖé mɛ , bo bló mɔ̌ hwenu e sɛnkplɔnmɛtɔ́ ɖé kanbyɔ ɛ ɖɔ : “ mɛ̌ ka nyí nɔzo ce ? ” é ."
"bo na dó na ɛ xósin ɔ ɔ , jezu na nùjlɛdonǔwu ɖé dó samalíinu e sɔ́ xomɛnyínyɔ́ dó kpé nukún dó jwifu tomɛyitɔ́ e ajotɔ́ lɛ xò é ɖé wu é wu ."
"jwifu e ɖò dìndín wɛ lɛ é wɔn ya nú nya enɛ e awě xò é , bɔ nǔ tɔn ka blawu nú samalíinu ɔ ."
jezu sú ta nú tan enɛ bo ɖɔ nú sɛnkplɔnmɛtɔ́ lɛ ɖɔ ye ni cí samalíinu enɛ ɖɔhun .
( luk . 10 : 25 - 37 ) jezu xlɛ́ ɖɔ samalíinu ɖé sixu kplɔ́n nǔ e wǎn yí nú nɔzo nugbǒ nugbǒ nyí é jwifu lɛ .
etɛwu ahwanvu jezu tɔn lɛ ma ka ɖó na nɔ ɖè jonɔ lɛ ɖó vo ǎ ? nɛ̌ jezu ka d’alɔ ye bɔ ye ɖó mɔjɛmɛ enɛ tɔn gbɔn ?
"11 bonu ahwanvu jezu tɔn lɛ na kpéwú bo wà azɔ̌ yetɔn ɔ , ye ɖó na ɖu ɖò goyiyi kpo linlin agɔ e ye nɔ ɖó dó mɛ wu é kpo jí ."
"cobonu jezu na yì jixwé ɔ , é zɔ́n azɔ̌ ye ɖɔ ye ni ɖekúnnu “ ɖò jeluzalɛmu , gbɔn judée gbé ɔ bǐ jí , kpodo samalíi kpan , kaka yì jɛ fí e gbɛ̀ ɔ kponu ɖó é . ” ( mɛ ."
"1 : 8 ) jezu ko sɔnǔ nú ye jɛ nukɔn ɖó azɔ̌ enɛ e gbló ada é wu , gbɔn ayi yetɔn sísɔ́ ɖó jijɔ ɖagbe e jonɔ lɛ ɖó é jí gblamɛ ."
"é kpa ahwangán jonɔ ɖé , ɖó nùɖiɖi nukúnɖeji tɔn wu ."
"( mat . 8 : 5 - 10 ) ðò jezu sín tomɛ ɖò nazalɛti ɔ , é ɖɔ xó dó lee jehovah nɔ nyɔ́ xomɛ dó jonɔ lɛ wu gbɔn é wu , bo kɛnu dó asúkúsi fenisíinu e nɔ nɔ salɛputa é kpo naamani gudunɔ e nyí silíinu é kpo wu ."
"( luk . 4 : 25 - 27 ) é nyí kúnnu kɛɖɛ wɛ jezu ɖè nú nyɔnu samalíinu ɔ ǎ , loɔ , é lɛ́ nɔ toxo samalíi tɔn ɖé mɛ nú azǎn wè , ɖó wɛn e é hɛn é nyɔ́ mɛ lɛ nukúnmɛ wutu . — jaan 4 : 21 - 24 , 40 ."
ahwanfunfun xá linlin agɔ ðiðó dó mɛ wu ðò xwè kanweko nukɔntɔn ɔ mɛ
"12 , 13 . ( a ) nɛ̌ mɛsɛ́dó lɛ ka wà nǔ gbɔn hwenu e jezu kplɔ́n nǔ nyɔnu samalíinu ɖé é ?"
( kpɔ́n ɖiɖe e ɖò bǐbɛ̌mɛ é . ) ( b ) etɛ ka xlɛ́ ɖɔ jaki kpo jaan kpo kún mɔ nǔ jɛ nùkplɔnmɛ jezu tɔn mɛ ó ?
12 é na bɔwǔ nú mɛsɛ́dó lɛ ɖebǔ bonu ye na ɖè linlin agɔ e ye ɖó dó mɛ ɖevo lɛ wu é sín ayi mɛ ǎ .
é kpaca ye hwenu e ye mɔ jezu ɖò gbesisɔmɛ bo na kplɔ́n nǔ nyɔnu samalíinu ɖé é .
"( jaan 4 : 9 , 27 ) sinsɛngán jwifu lɛ nɔ ɖɔ xó nú nyɔnu lɛ ɖò agbawungba ǎ , kaka bɔ é lɛ́ wá nyí nyɔnu samalíinu e ma ɖó jijɔ ɖagbe ǎ é ɖé ."
mɛsɛ́dó lɛ byɔ jezu ɖɔ é ni ɖu nǔ .
"amɔ̌ , sìnkɔn e é na ye é xlɛ́ ɖɔ , é zé éɖée bǐ jó nú xóɖɔɖókpɔ́ gbigbɔ tɔn ɔ kaka bo wɔn ya nú xovɛ e sìn i é ."
"kúnnuɖiɖe , kaka jɛ kúnnuɖiɖe nú nyɔnu samalíinu ɖé jí wɛ nyí jlǒ tɔ́ tɔn tɔn , bɔ enɛ cí nùɖuɖu ɖɔhun n’i . — jaan 4 : 31 - 34 ."
13 jaki kpo jaan kpo ko wlí nùkplɔnmɛ enɛ ǎ .
"hwenu e ahwanvu lɛ xwedó jezu xwè samalíi é ɔ , ye ba fí e ye na dɔ́ ɖò zǎnmɛ é ɖò gletoxo samalíi tɔn ɖé mɛ ."
"samalíinu lɛ ka gbɛ́ ɖɔ emi kún na yí ye ó , enɛ wu ɔ , jaki kpo jaan kpo sìn xomɛ , bo byɔ ɖɔ è ni ylɔ myɔ sín jixwé bonu é ni sú kún dó nú gletoxo ɔ bǐ ."
jezu ka gbɛ́ nǔ nú ye dó nùjɔnǔ mɛ .
"( luk . 9 : 51 - 56 ) enyi gletoxo e na yí ye é ɔ , jɔtɛn jaki kpo jaan kpo tɔn e ɖò galilée gbéjí é wɛ é ɖè ɔ , mǐ sixu kanbyɔ mǐɖée ɖɔ ye ka na wà nǔ gbɔn mɔ̌ à jí ."
é cí ɖɔ linlin agɔ ɖó dó mɛ wu wɛ flɔ́ zo dó glɔ̌ nú wangbɛnumɛ yetɔn ɖɔhun .
"é cí ɖɔ xomɛ gblagbla e mɛsɛ́dó jaan sìn é wá vɛ́ n’i , ɖò hwenu e é jla wɛnɖagbe ɔ gbɔn samalíi ɖò nukɔnmɛ b’ɛ na sínsɛ́n é ɖɔhun . — mɛ ."
"8 : 14 , 25 ."
14 . nɛ̌ è ka ɖeɖɛ tagba e tíìn ɖó gbè wu é gbɔn ?
"enyi è na má nùɖuɖu nú asúkúsi e ɖò hudo mɛ lɛ é ɔ , è nɔ wɔn ya nú asúkúsi e nɔ dó glɛkigbe lɛ é . ( mɛ ."
6 : 1 ) linlin agɔ ɖiɖó dó gbè mɛ ɖevo lɛ tɔn wu lɔ sixu ɖò nǔ e nɔ zɔ́n tagba lɛ é mɛ .
"mɛsɛ́dó lɛ yawu jla ninɔmɛ ɔ ɖó , bo sɔ́ sunnu e jɛxa lɛ é bonu ye na kpé nukún dó nùɖuɖu mímá ɔ wu ."
sunnu gbigbɔ tɔn enɛ lɛ e è sɔ́ é bǐ wɛ ɖó glɛki nyikɔ .
enɛ sixu dɔn asúkúsi e è jɛ dò na lɛ é hugǎn .
nɛ̌ piyɛ́ɛ ka bló huzuhuzu lɛ bo ma sɔ́ nɔ ɖè mɛɖebǔ ɖó vo ǎ gbɔn ?
"15 ðò xwè 33 h.m . tɔn ɔ , nǔ kplɔnkplɔn mɛ lɛ bonu ye ni huzu ahwanvu sín azɔ̌ ɔ gbakpé akɔta lɛ mɛ hugǎn ."
mɛsɛ́dó piyɛ́ɛ ɖó aca bo nɔ dó gbɛ̌ xá jwifu lɛ kɛɖɛ .
"amɔ̌ , hwenu e mawu wá xlɛ́ nyì wɛn ɖɔ klisanwun lɛ kún na nɔ ɖè mɛɖé ɖó vo ɖò mɛɖé mɛ ó gudo é ɔ , piyɛ́ɛ jla wɛn ɔ kɔnɛyi e nyí sɔja hlɔma tɔn ɖé é ."
"( xà mɛsɛ́dó 10 : 28 , 34 , 35 . ) enɛ gudo ɔ , piyɛ́ɛ nɔ ɖu nǔ xá nùɖitɔ́ e ma nyí jwifu ǎ lɛ é bo nɔ lɛ́ dó gbɛ̌ xá ye ."
"ðò xwè ɖé lɛ gudo ɔ , piyɛ́ɛ ɖó nǔ ɖuɖu xá klisanwun e ma nyí jwifu ǎ , bo ɖò toxo antyɔci tɔn mɛ lɛ é te ."
"( ga . 2 : 11 - 14 ) ðò hwenɛnu ɔ , pɔlu gbɛ́ nǔ nú piyɛ́ɛ lee é jɛxa gbɔn é , bɔ é ɖò wɛn ɖɔ é ka sè xó tɔn ."
"hwenu e piyɛ́ɛ wlan wema tɔn nukɔntɔn ɔ sɛ́dó jwifu e nɔ nɔ azíi kpɛví lɛ é kpo klisanwun e ma nyí jwifu ǎ , bo nɔ nɔ finɛ lɛ é kpo é ɔ , é ɖɔ xó kpo akpàkpà sɔ́ mɛ kpo dó kplékplé nɔví lɛ tɔn wu . — 1 pi . 1 : 1 ; 2 : 17 ."
jijɔ ɖagbe tɛ è ka tuùn klisanwun nukɔntɔn lɛ na ?
16 é ɖò wɛn ɖɔ kpɔ́ndéwú e jezu zé ɖ’ayǐ dó wǎn yí nú “ gbɛtɔ́ lɛ bǐ ” wu é kplɔ́n nǔ mɛsɛ́dó lɛ .
"( jaan 12 : 32 ; 1 tim . 4 : 10 ) linlin yetɔn lɛ huzuhuzu byɔ hwenu có , ye ka wà mɔ̌ ."
è tuùn klisanwun nukɔntɔn lɛ ɖɔ ye nyí mɛɖé bo nɔ ɖè wanyiyi xlɛ́ yeɖée .
"tertullien e nyí nùwlantɔ́ ɖé ɖò xwè kanweko wegɔ ɔ mɛ é vɔ́ xó e mɛ e ma nyí klisanwun ǎ lɛ é ɖɔ é ɖɔ , bo ɖɔ : “ ye nɔ yí wǎn nú yeɖée . . ."
ye tlɛ ɖò gbesisɔmɛ bo na kú dó yeɖée tamɛ . ”
"ðó klisanwun nukɔntɔn lɛ sɔ́ “ gbɛtɔ́ yɔyɔ̌ ” ɔ dó wutu ɔ , ye wá kpɔ́n gbɛtɔ́ lɛ bǐ dó mɔ mɛ e ɖò zɛ̌nzɛ̌n ɖò mawu nukɔn é . — kolo . 3 : 10 , 11 ."
nɛ̌ mǐ ka sixu ɖè linlin agɔ e mǐ nɔ ɖó dó mɛ ɖevo lɛ wu é sín ayi mǐtɔn mɛ gbɔn ?
"17 égbé ɔ , é sixu byɔ hwenu ɖò mǐ lɔ sí , cobɔ mǐ na ɖè linlin agɔ e mǐ nɔ ɖó dó mɛ ɖevo lɛ wu é sín ayi mǐtɔn mɛ ."
"nɔví nyɔnu ɖé ɖò france , bo tinmɛ hun e xò wɛ é ɖè é , bo ɖɔ : “ jehovah ko kplɔ́n mǐ nǔ e wanyiyi nyí é , nǔ e wanyiyi ɖiɖexlɛ́ nyí é , kpo nǔ e wanyiyi ɖiɖó nú gbɛtɔ́ alɔkpa lɛ bǐ nyí é kpo ."
"amɔ̌ , un kpò ɖò kpinkplɔn wɛ bo na ɖu ɖò linlin agɔ e un nɔ ɖó dó mɛ ɖevo lɛ wu é jí , é ka nɔ bɔwǔ hwebǐnu ǎ ."
enɛ wu wɛ un kpò ɖò ɖɛ xò dó enɛ takúnmɛ wɛ . ”
"nɔví nyɔnu ɖé ɖò espagne bɔ ninɔmɛ ɖokpo ɔ kpannukɔn ɛ : “ hweɖelɛnu ɔ , un nɔ ɖí xwi xá wǎn e un nɔ gbɛ́ nú akɔ ɖé lɛ é , bɔ un ka nɔ ɖu ɖ’eji hwɛhwɛ ."
"amɔ̌ , un tuùn ɖɔ un ɖó na kpó ɖò ahwan enɛ fun wɛ ."
un dokú nú jehovah ɖɔ un ɖò xwédo e ɖò bǔ é ɖé mɛ . ”
mǐ mɛ ɖokpo ɖokpo sixu gbéjé mǐɖée kpɔ́n dó nùjɔnǔ mɛ .
"mǐ ka ɖó ayi linlin agɔ ɖé lɛ wu vlafo , b’ɛ na byɔ ɖɔ mǐ ni ɖí xwi xá nɔví nyɔnu wè enɛ lɛ ɖɔhun wɛ à ?"
"wanyiyi ðò susu wɛ ɔ , linlin agɔ ðiðó dó mɛ ðevo lɛ wu na ðekpo"
"18 , 19 . ( a ) hwɛjijɔ tɛ lɛ mǐ ka ɖó bo na nɔ yí mɛ lɛ bǐ ? ( b ) nɛ̌ mǐ ka sixu wà mɔ̌ ɖò ali tawun tawun ɖé lɛ nu gbɔn ?"
"18 é nyɔ́ ɖɔ mǐ bǐ ni flín ɖɔ ɖò hweɖenu ɔ , mǐ bǐ wɛ nyí “ jonɔ , ” bo ɖò zɔ nú mawu . ( efɛ ."
"2 : 12 ) amɔ̌ , jehovah dɔn mǐ wá éɖée gɔ́n gbɔn ‘ gɛdɛ wanyiyi tɔn ’ ɖé gblamɛ ."
( oz . 11 : 4 ; jaan 6 : 44 ) bɔ klisu yí mǐ .
"è na ɖɔ ɔ , é hun hɔn nú mǐ , bɔ mɔ̌ mɛ ɔ , mǐ sixu huzu akpáxwé xwédo mawu tɔn tɔn ."
"( xà hlɔmanu lɛ 15 : 7 . ) ðó mǐ nyí hwɛhutɔ́ cobɔ jezu ka nyɔ́ xomɛ dó mǐ wu bo yí mǐ wutu ɔ , é na sɔgbe ɖebǔ ɖɔ mǐ ni gbɛ́ mɛ ɖevo ɖebu ǎ !"
"jehovah sɛntɔ́ lɛ nɔ ba nùnywɛ e gosin aga é , lobo nɔ nɔ bǔ ɖò wanyiyi mɛ ( kpɔ́n akpáxwé 19gɔ́ ɔ )"
"19 é ɖò wɛn ɖɔ kínklán , linlin agɔ ɖiɖó dó mɛ wu kpo xomɛsin kpo na ɖò jijɛji wɛ ɖò gbɛ̀ ɔ mɛ , ɖó mǐ ɖò sisɛkpɔ vivɔnu gbɛ̀ nyanya elɔ tɔn wɛ wutu ."
"( ga . 5 : 19 - 21 ; 2 tim . 3 : 13 ) ðó mǐ nyí jehovah sɛntɔ́ wutu ɔ , mǐ nɔ ba nùnywɛ e gosin aga , bo ma nɔ ɖè mɛɖé ɖó vo ǎ , lobo nɔ xò fífá kàn é ."
"( ja . 3 : 17 , 18 ) enyi mǐ zun xɔ́ntɔn xá toɖevomɛnu lɛ , yí gbè nú aca e gbɔn vo nú mǐtɔn lɛ é , bo tlɛ lɛ́ kplɔ́n gbè mɛ ɖevo lɛ tɔn vlafo ɔ , é nɔ víví nú mǐ ."
"enyi mǐ wà mɔ̌ ɔ , fífá nɔ sà tɔ̀ tɔsisa ɖé ɖɔhun , bɔ hwɛjijɔ nɔ xò xù ɖɔhun . — eza . 48 : 17 , 18 ."
"enyi wanyiyi huzu ayi mǐtɔn kpo linlin mǐtɔn kpo ɔ , etɛ ka nɔ jɛ ?"
20 nɔví nyɔnu australie nu e xó mǐ ɖɔ ɖò bǐbɛ̌mɛ é ɖɔ : “ nukúnnúmɔjɛnǔmɛ nugbǒ ɔ tɔn sín hɔn hun nú mì . ”
"é mɔ lee biblu kplɔnkplɔn wà ɖagbe n’i gbɔn é , bo ɖɔ : “ un huzu bo ɖó ayi yɔyɔ̌ ɖé kpo linlin yɔyɔ̌ ɖé kpo ."
"enɛ wu ɔ , linlin agɔ ɖiɖó lɛ bǐ kpo wangbɛnumɛ lɛ bǐ kpo ee ko dó ɖɔ dò ɖò ayi ce mɛ lɛ é wá yì . ”"
"nɔví sunnu e ɖò canada é ɖɔ ɖɔ emi ɖó ayi wu dìn ɖɔ “ hwɛhwɛ ɔ , nukúnnúmamɔjɛnǔmɛ wɛ nɔ nyí hwɛjijɔ e wu è nɔ ɖè sinmɛ agbaza tɔn ɖě ɖó vo nú ɖě é , jijɔ mɛɖé tɔn nɔ sín fí e è jì i ɖè é wu ǎ . ”"
é wlí alɔ xá nɔví nyɔnu e nɔ dó glɛnsigbe é ɖé !
"huzuhuzu mɔhun lɛ nyí kúnnuɖenú ɖé , bo xlɛ́ ɖɔ wanyiyi klisanwun tɔn sixu ɖu ɖò linlin agɔ ɖiɖó dó mɛ ɖevo lɛ wu jí ; é ka nɔ wà mɔ̌ nugbǒ ."
é nɔ dɔn mǐ ɖó bǔ bɔ nùɖé nɔ sixu klán mǐ ǎ . — kolo . 3 : 14 .
"é hɛn ɔ , é na ko bló bɔ nǔ tɔn na nyɔ́ mawu nukúnmɛ"
"mǐ ðò jehovah sɛ̀n wɛ ɖó mǐ jló ɖɔ nǔ mǐtɔn ni nyɔ́ nukún tɔn mɛ wutu , kabǐ ?"
"amɔ̌ , mɛ̌ mɛ̌ e sín nǔ ka nɔ nyɔ́ mawu nukúnmɛ , b’ɛ nɔ kɔn nyɔna dó ye jí ?"
"ðò biblu sín táan mɛ ɔ , mɛɖé lɛ hu hwɛ syɛnsyɛn ɖ’ayǐ fɛɛ có , nǔ yetɔn ka nyɔ́ mawu nukúnmɛ ."
"mɛ ɖevo lɛ ka tíìn bo ɖó jijɔ ɖagbe lɛ có , nǔ yetɔn ka nyɔ́ nukún tɔn mɛ ǎ ."
"enɛ wu ɔ , mǐ sixu kanbyɔ ɖɔ : “ etɛ jehovah ka nɔ ba jɛ nukɔn ɖò mǐ mɛ ɖokpo ɖokpo mɛ ? ”"
kpɔ́ndéwú hlobowamu ee nyí judáa xɔsu ɖé é tɔn sixu d’alɔ mǐ bɔ mǐ na mɔ xósin ɔ .
bǐbɛ̌mɛ e vɛwǔ é ðé
hlobowamu sín tɔ́ wɛ nyí salomɔ́ɔ ee kp’acɛ ɖò izlayɛli nú xwè 40 é .
"( 1 axɔ . 11 : 42 ) salomɔ́ɔ kú ɖò 997 j.h.m . tɔn . enɛ gudo ɔ , hlobowamu gosin totaligbé jeluzalɛmu tɔn bo yì sikɛmu bonu è na sɔ́ ɛ axɔsu ."
( 2 tan 10 : 1 ) a ka lin vlafo ɖɔ é xò nǔ kpɔ́n dó afɔ sísɔ́ dó afɔdo salomɔ́ɔ ee ɖó nùnywɛ tawun é tɔn mɛ wu à ?
"nɛ̌ hlobowamu ka sixu mɔ sɛ́dó nukɔn ɖɔ zaanɖé dìn ɔ , nǔwukpikpé e emiɖesunɔ ɖó bo na ɖeɖɛ tagba e gɛ́dɛ́ lɛ é na gbɔn tɛnkpɔn nu gbɔn ?"
hlobowamu ɖó na ko mɔ ɖɔ ninɔmɛ izlayɛli tɔn vɛwǔ tawun .
"é wá jɛ hweɖenu bɔ afɔsɔ́ɖótetɔ́ togun ɔ tɔn lɛ wá gɔ̌n tɔn , bo ɖɔ nǔ e ɖò ayi mɛ ɖu nú ye wɛ lɛ é n’i tlɔlɔ , bo ɖɔ : “ agban kpinkpɛn wɛ tɔ́ towe ɖíɖá mǐ ."
hlobowamu sixu ko mɔ ɖɔ è ɖó mɔ nú emi !
"enyi é wà nǔ e togun ɔ byɔ é ɔ , é kpo xwédo tɔn kpo gɔ́ nú mɛ ɖěɖee ɖò hɔn ɔ mɛ lɛ é ɖó na ɖè gbɛɖuɖu sín nǔ ɖé lɛ kpò , lobo byɔ nǔ kpɛɖé togun ɔ ."
"ðò alɔ ɖevo mɛ ɔ , enyi é gbɛ́ ɔ , togun ɔ sixu fɔ́n gǔ ."
etɛ é ka na wà ?
axɔsu yɔyɔ̌ ɔ tó kàn nǔ byɔ mɛxomɔ e ko ɖè wě xá salomɔ́ɔ lɛ é hwɛ̌ .
"amɔ̌ enɛ gudo ɔ , hlobowamu lɛ́vɔ ba wěɖexámɛ ɖò mɛ winnyawinnya e kpo é kpo ɖò gbɛ̌ jí lɛ é gɔ́n ."
"hlobowamu xwedó wěɖexámɛ yetɔn , bo wá gbeta ɔ kɔn ɖɔ emi na wà nǔ xá togun ɔ syɛnsyɛn ."
"é yí gbè nú ye ɖɔ : “ un na dó agban kpinkpɛn nú mi , bo na fɔ́n , bo na lɛ́ ɖò didó d’eji wɛ ."
"tɔ́ ce zé lanbá dó kplɔ́n mi na , lanbá mɔhun wè wɛ nyɛ ka na zé dó kplɔ́n mi na . ” — 2 tan 10 : 6 - 14 ."
etɛ enɛ ka kpɔ́n mǐ ?
"ðó ye ko mɔ nǔ kpɔ́n wutu ɔ , ye sixu mɔ nǔ e mɛ gbeta ɖé sixu wá tɔ́n kɔ dó é sɛ́dó , bo ɖè wě ɖagbe xá mǐ . — jɔb ."
12 : 12 .
“ ye setónú n’i ”
gǔ e ye fɔ́n e zɔ́n bɔ hlobowamu xò ahwankpá tɔn kplé .
"amɔ̌ , jehovah byɔ xó ɔ mɛ gbɔn gbeyiɖɔ cemaya jí , bo ɖɔ : “ mi ni ma yì fun ahwan xá nɔví mitɔn izlayɛlinu lɛ ó , ɖɔ ɖokpo ɖokpo mitɔn ni lɛkɔ yì xwé !"
ðó emi wɛ zɔ́n bɔ nǔ enɛ lɛ bǐ jɛ . ” — 1 axɔ . 12 : 21 - 24 . *
ye tlɛ fun ahwan vɔ́vɔ́ ǎ wɛ à ?
dǒ nukún mɛ bo kpɔ́n lee enɛ sixu ko wlú ayi mɛ nú hlobowamu gbɔn é !
"etɛ togun ɔ ka na lin dó axɔsu enɛ e gblɔ́n adǎn ɖɔ emi na sɔ́ “ lanbá ” e tɔ́ emitɔn zán é “ mɔhun wè ” dó dɔn tó nú togun emitɔn , bɔ zaanɖé kpowun ɔ , é ka wɔn ya nú gǔ ɖaxó enɛ e ye fɔ́n é wu ?"
"( sɔ́ jlɛ́ dó 2 tan 13 : 7 wu . ) é ɖò mɔ̌ có , “ ee ” axɔsu ɔ kpo ahwankpá tɔn lɛ kpo “ sè nǔ e mawu mavɔmavɔ ɖɔ ɔ , ye setónú n’i bo lɛkɔ yì xwé . ”"
etɛ enɛ ka sixu kplɔ́n mǐ ?
"nùnywɛnú wɛ é nyí ɖɔ mǐ ni setónú nú mawu , enyi mɔ̌ wiwa na bo tlɛ zɔ́n bonu è na ko mǐ ɔ nɛ ."
"tónúsíse nú mawu nɔ zɔ́n bɔ nǔ mɛtɔn nɔ nyɔ́ nukún tɔn mɛ , bɔ é nɔ lɛ́ kɔn nyɔna dó mɛ jí . — sɛ́n . 28 : 2 ."
etɛ mɛ é ka wá tɔ́n kɔ dó nú hlobowamu ?
"é setónú bo jó tito e é bló bo na fun ahwan xá akɔta yɔyɔ̌ e è ɖó ayǐ é dó ; enɛ gudo ɔ , é sɔ́ ayi tɔn ɖó toxo judáa kpo bɛnjamɛ́ɛ kpo tɔn e kpó ɖò acɛ tɔn mɛ é gbigbá jí ."
"é vɔ́ hlɔnhlɔn na toxo ɖé lɛ , bo bló bɔ “ ye syɛn sɔmɔ̌ . ” ( 2 tan 11 : 5 - 12 ) taji hugǎn ɔ wɛ nyí ɖɔ nú hwenu ɖé ɔ , é tɛ́ dó sɛ́n jehovah tɔn lɛ wu ."
"ee axɔsuɖuto akɔta wǒ izlayɛli tɔn tɔn e ɖò hlobowamu glɔ́ é zin ta dó vodunsinsɛn mɛ bǐ é ɔ , finɛnu gègě ka “ dó wusyɛn lanmɛ nú hlobowamu , ” bo nɔ yì jeluzalɛmu dó xlɛ́ gudo e ye ɖè nú sinsɛn - biblo nugbǒ ɔ é ."
"( 2 tan 11 : 16 , 17 ) enɛ wu ɔ , tónúsíse hlobowamu tɔn zɔ́n bɔ acɛkpikpa tɔn lidǒ ."
hwɛhuhu kpo hwɛvɛ́númɛ kpo
"hwenu e acɛkpikpa hlobowamu tɔn lidǒ bǐ é ɔ , é wà nǔ e è ma ɖó nukún ǎ é ɖé ."
é jó sɛ́n jehovah tɔn dó bo jɛ vodun sɛ̀n jí !
etɛwu ?
"nɔ tɔn e nyí amumɔ́ɔ ví ɖé é wɛ ka wà nǔ dó wǔ tɔn à ? ( 1 axɔ . 14 : 21 ) hwɛjijɔ ɖebǔ wɛ é na bo nyí ɔ , akɔta ɔ bǐ xwii xwedó è ."
"enɛ wu ɔ , jehovah tin bɔ axɔsu ejipu tɔn cicaki yí judáa toxo gègě . hlobowamu na syɛnsyɛn toxo enɛ lɛ có , nǔ ka nyí mɔ̌ . — 1 axɔ . 14 : 22 - 24 ; 2 tan 12 : 1 - 4 ."
nǔ ɔ wá nyla bǐ hwenu e cicaki wá jeluzalɛmu fí e hlobowamu ɖò acɛ kpa ɖè wɛ é .
"hwenɛnu wɛ gbeyiɖɔ cemaya dó wɛn mawu tɔn hlobowamu kpo axɔví tɔn lɛ kpo : “ mi jó mì dó ! dìn ɔ , nyì lɔ na jó mi dó ; un jó mi nú cicaki . ”"
nɛ̌ hlobowamu ka wà nǔ gbɔn hwenu e é sè wɛn nǔgbɛnúmɛ tɔn enɛ é ?
é wà nǔ ɖó ganji !
"biblu ɖɔ : “ axɔsu ɔ kpo gǎn lɛ kpo yí hwɛ yetɔn lɛ gbè , bo ɖɔ : ‘ jehovah sín hwɛ jɔ . ’ ”"
"enɛ wu ɔ , jehovah hwlɛn hlobowamu kpo jeluzalɛmu kpo bɔ è sú kún dó nú ye ǎ . — 2 tan 12 : 5 - 7 , 12 ."
"enɛ gudo ɔ , hlobowamu kpò ɖò acɛ kpa dó axɔsuɖuto tofɔligbé tɔn ɔ jí wɛ ."
"jɛ nukɔn nú kú tɔn ɔ , é hun alɔ dó na nǔ vǐ sunnu tɔn lɛ gègě , é ɖò wɛn ɖɔ é bló mɔ̌ bonu ye ni ma fɔ́n gǔ dó nɔví yetɔn abiya e na jɛ tɛn tɔn mɛ é jí ó ."
ðagbe alǒ nyanya ?
"hlobowamu wà nǔ ɖagbeɖagbe enɛ lɛ có , nǔ tɔn ka nyɔ́ mawu nukúnmɛ ǎ ."
"biblu sɛ̀ sìn xwè nú axɔsuɖuɖu tɔn , bo ɖɔ : ‘ hlobowamu wà nǔ e nyla jehovah nukúnmɛ é . ’"
ðó ‘ jlǒ jehovah tɔn wiwa mya nukún n’i ǎ . ’ — 2 tan 12 : 14 .
"hlobowamu gbɔn vo nú axɔsu davidi , ɖó é ɖó kancica nùjɔnǔ tɔn ɖé xá jehovah ǎ wutu"
lin tamɛ dó nǔ lɛ jí : hlobowamu setónú nú mawu hweɖelɛnu .
é wà nǔ ɖagbe ɖé lɛ dó akɔta jehovah tɔn takúnmɛ .
"amɔ̌ , é sɔnǔ nú kancica syɛnsyɛn ɖé xá jehovah ǎ , alǒ é ɖó jlǒ nùjɔnǔ tɔn bo na hɛn xomɛ tɔn hun ǎ ."
"enɛ wu ɔ , é j’ayǐ jɛ nǔnyanyawiwa kpo vodunsinsɛn kpo mɛ ."
"a sixu kanbyɔ ɖɔ : ‘ hwenu e hlobowamu yí gbè nú nǔgbɛnúmɛ mawu tɔn é ɔ , mɛ ɖevo lɛ wɛ sísɛ́ ɛ b’ɛ wà mɔ̌ à ? alǒ , hwɛ tɔn lɛ wɛ vɛ́ n’i nugbǒ nugbǒ , bɔ é lɛ́ ɖó jlǒ bo na hɛn xomɛ mawu tɔn hun à ? ’ ( 2 tan 11 : 3 , 4 ; 12 : 6 ) nukɔnmɛ ɖò gbɛzán tɔn mɛ ɔ , é lɛ́ jɛ nǔ nyanya wà jí ."
kpɔ́n lee é gbɔn vo nú axɔsu davidi e nyí gǎn’paa tɔn é sɔ́ é !
"nugbǒ wɛ ɖɔ davidi wà nùɖé lɛ nyì dò , amɔ̌ , ɖò gbɛzán tɔn mɛ ɔ , é yí wǎn nú jehovah , sɔ́ éɖée bǐ jó nú sinsɛn - biblo nugbǒ ɔ , lobɔ hwɛ tɔn lɛ vɛ́ n’i nugbǒ nugbǒ . — 1 axɔ . 14 : 8 ; ðɛh . 51 : 3 , 19 ; 63 : 2 ."
é ɖò wɛn ɖɔ kpɔ́ndéwú hlobowamu tɔn sixu kplɔ́n nǔ taji ɖé mǐ .
"é nyɔ́ ɖɔ è ni nɔ na nǔ e sín hudo xwédo mɛtɔn ɖó é è , lobo tɛ́n kpɔ́n bo wà nǔ e xɔ akwɛ é ɖé ."
"amɔ̌ , nú nǔ mǐtɔn na nyɔ́ mawu nukúnmɛ ɔ , nǔ nukɔntɔn e ɖò taji bɔ mǐ na bló é wɛ nyí ɖɔ mǐ ni nɔ gudo nú sinsɛn - biblo nugbǒ ɔ lobo tɛ́ d’ewu ."
nǔ na nyí mɔ̌ enyi mǐ tɛ́n kpɔ́n bo ɖó wanyiyi e gɔ́ngɔ́n é nú jehovah ɔ nɛ .
"lee è nɔ sɛ̀ nakí dó myɔ mɛ bɔ é nɔ jì gbɔn é ɔ , mǐ ɖó na bló bɔ wanyiyi e mǐ ɖó nú mawu é na fɔ́n bo na ɖò syɛnsyɛn wɛ , gbɔn xó tɔn kpinkplɔn hwɛhwɛ , tamɛ linlin dó nǔ e mǐ xà é jí kpo kanɖiɖó dó ɖɛxixo wu kpo gblamɛ . ( ðɛh . 1 : 2 ; hlɔ ."
"12 : 12 ) mɔ̌ mɛ ɔ , wanyiyi e mǐ ɖó nú jehovah é na flɔ́ zo dó glɔ̌ nú jlǒ e mǐ ɖó , bo na hɛn xomɛ tɔn hun ɖò nǔ e mǐ nɔ wà lɛ é bǐ mɛ é ."
"é na sísɛ́ mǐ bɔ enyi mǐ wá wà nùɖé nyì dò ɔ , hwɛ mǐtɔn na vɛ́ nú mǐ nugbǒ nugbǒ ."
"mǐ na cí hlobowamu ɖɔhun ǎ , loɔ mǐ na tɛ́ dó sinsɛn - biblo nugbǒ ɔ wu . — ju . 20 , 21 ."
gbejimanɔ salomɔ́ɔ tɔn zɔ́n bɔ jehovah ko ɖɔ ɖ’ayǐ ɖɔ è na má axɔsuɖuto ɔ . — 1 axɔ . 11 : 31 .
hlɔnhlɔn gbedómɛ tɔn
nɛ̌ a fɔ́n gbɔn ? ”
é ɖò wɛn ɖɔ a nɔ yawu dó gbè mɛ gbɔn mɔ̌ .
a tlɛ sixu ko nɔ lɛ́ na alɔ mɛ dó dó gbè nú mɛ .
"aca kpo xógbe gbedómɛ tɔn lɛ kpo sixu gbɔn vo sín ayǐ ɖé jí jɛ ɖevo jí , amɔ̌ , linlin ɖokpo ɔ jí wɛ gbedómɛ ɖé nɔ junjɔn ."
"nugbǒ ɔ , gbemadómɛ alǒ gbè ma yí nú gbè e mɛ ɖevo dó mɛ é sixu cí wanyiyi ma ɖó nú mɛ ɖɔhun , alǒ nyí xlɛ̌ zinzan nyanya ɖé tɔn ."
"amɔ̌ , mɛ bǐ ɖó aca bo nɔ dó gbè nú mɛ ɖevo lɛ ǎ ."
"mɛɖé lɛ sixu xò nǔ kpɔ́n dó gbedómɛ wu , ɖó winnya wu , alǒ ye nɔ mɔ ɖɔ emi kún hwɛ́n nùɖé ó ."
"mɛɖé lɛ nɔ mɔ ɖɔ é vɛwǔ bɔ è na dó gbè nú mɛ ɖevo ɖěɖee sinmɛ agbaza tɔn , aca , alǒ ninɔmɛ yetɔn gbɔn vo nú mɛtɔn é ."
"é ɖò mɔ̌ có , gbedómɛ e tlɛ ɖò klewun é ɖé sixu wà ɖagbe tawun ."
kanbyɔ hwiɖée ɖɔ : ‘ etɛ gbedómɛ ka sixu wà ?
etɛ xó mawu tɔn ka sixu kplɔ́n mì dó gbedómɛ wu ? ’
dǒ gbè “ gbɛtɔ́ alɔkpa lɛ bǐ ”
"hwenu e mɛsɛ́dó piyɛ́ɛ yí kɔnɛyi dó agun klisanwun tɔn mɛ , b’ɛ nyí kosi nukɔntɔn e byɔ agun ɔ mɛ é ɔ , piyɛ́ɛ ɖɔ : “ mawu . . . nɔ ɖè mɛɖé ɖó vo ɖò mɛɖé mɛ [ ǎ ] . ”"
"( mɛ . 10 : 34 ) nukɔnmɛ ɔ , piyɛ́ɛ wlan ɖɔ mawu “ jló ɖɔ mɛ bǐ ni mɔ ali , bo lɛkɔ sín nǔnyanyawiwa gudo . ” ( 2 pi . 3 : 9 ) tlolo hwɛ̌ ɔ , mǐ sixu lin ɖɔ mɛ e ɖò nugbǒ ɔ kplɔ́n wɛ é ɖé tɔn wɛ wemafɔ enɛ lɛ nyí ."
"amɔ̌ , piyɛ́ɛ lɛ́ dó wusyɛn lanmɛ nú klisanwun lɛ ɖɔ : “ mi sí gbɛtɔ́ lɛ bǐ ; mi yí wǎn nú nɔví mitɔn ɖò nùɖiɖi mɛ lɛ . ” ( 1 pi . 2 : 17 ) enɛ wu ɔ , enyi mɛ ɖevo lɛ na bo ɖó sinmɛ agbaza tɔn ɖebǔ , gosin aca alǒ ninɔmɛ ɖebǔ mɛ ɔ , é na nyɔ́ ɖɔ mǐ ni nɔ dó gbè nú ye à cé ?"
enɛ lɔ na xlɛ́ ɖɔ mǐ nɔ sí ye bo lɛ́ yí wǎn nú ye .
mɛsɛ́dó pɔlu dó wusyɛn lanmɛ nú mɛ ɖěɖee ɖò agun ɔ mɛ lɛ é ɖɔ : “ mi . . . nɔ yí miɖée ganji lee klisu yí mi gbɔn é . ”
( hlɔ . 15 : 7 ) pɔlu ylɔ nɔví ɖěɖee “ dó wusyɛn lanmɛ ” n’i lɛ é sín nyikɔ .
"ðó satáan ɖò togun mawu tɔn gbé nya wɛ ɖò égbé nukún myamya wutu ɔ , nɔví lɛ ɖó hudo wusyɛn dó lanmɛ nú mɛ tɔn tawun . — kolo . 4 : 11 ; nǔɖe . 12 : 12 , 17 ."
kpɔ́ndéwú ɖěɖee ɖò biblu mɛ lɛ é xlɛ́ ɖɔ gbedómɛ sixu wà nǔ hugǎn blòbló bonu mɛ ɖevo lɛ na mɔ ɖɔ è yí emi .
"jiðe vɔ́ na mɛ , wusyɛn dó lanmɛ nú mɛ , wanyiyi"
"hwenu e hwe ɔ nu sù bɔ jehovah na sɔ́ vǐ sunnu tɔn dó mali xomɛ é ɔ , é sɛ́ wɛnsagun ɖé dó bonu é na yì ɖɔ xó n’i ."
"wɛnsagun ɔ tó dó gbè è hwɛ̌ , enɛ gudo ɔ , é ɖɔ : “ mawu jɔwu we ; aklunɔ ɖò kpɔ́ xá we . ”"
"mali sè mɔ̌ é ɔ , “ ayi tɔn gbado , ” b’ɛ tuùn nǔ e wu wɛnsagun ɖé ɖò xó ɖɔ n’i wɛ é ǎ ."
"ee wɛnsagun ɔ mɔ mɔ̌ é ɔ , é ɖɔ “ mali , ma ɖi xɛsi ó ; ɖó mawu jɔwu we . ”"
é tinmɛ ɖɔ mawu ɖò linlin wɛ ɖɔ é na jì mɛsiya ɔ .
"mali sín ayi sɔ́ gbado ǎ , é nyɔ́ wà ɔ , é setónú bo ɖɔ : “ aklunɔ sín mɛsɛntɔ́ wɛ un nyí ; lee a ɖɔ gbɔn ɔ , ni bo nyí mɔ̌ nú mì . ” — luk . 1 : 26 - 38 ."
"wǔjɔmɛ ɖé wɛ é nyí nú wɛnsagun ɔ ɖɔ é ni nyí ɖɛ̌mɛnu jehovah tɔn ; é ɖò mɔ̌ có , é mɔ ɖɔ emi kún sixu kpéwú bo na ɖɔ xó nú gbɛtɔ́ hwɛhutɔ́ ɖé ó ǎ ."
é bɛ́ xó tɔn kpo gbedómɛ ɖé kpo .
etɛ kpɔ́ndéwú tɔn enɛ ka sixu kplɔ́n mǐ ?
"mǐ ɖó na nɔ ɖò gbesisɔmɛ bo na nɔ dó gbè nú mɛ ɖevo lɛ , lobo na nɔ dó wusyɛn lanmɛ nú ye ."
"xó klewun klewun lɛ ɖiɖɔ sixu d’alɔ mɛ ɖevo lɛ , bo na ye jiɖiɖe ɖɔ ye nyí akpáxwé togun jehovah tɔn tɔn ɖé nugbǒ ."
pɔlu tuùn mɛ gègě ɖò agun ɖěɖee ɖò azíi kpɛví ɔ kpo elɔpu kpo sín kàn mɛ lɛ é .
gbedómɛ tawun tawun gègě ɖò wema - sɛ́dó - mɛ tɔn lɛ mɛ .
mǐ mɔ enɛ ɖò hlɔmanu lɛ wemata 16gɔ́ ɔ mɛ .
pɔlu dó gbè sɛ́dó klisanwun hàtɔ́ gègě .
"é kɛnu dó fwebée wu bo ɖɔ ɖɔ é nyí “ nɔví mǐtɔn nyɔnu , ” bo dó wusyɛn lanmɛ nú nɔví lɛ ɖɔ ye ni “ yí i ganji ɖò aklunɔ sín nyikɔ mɛ , lee mɛ e ɖò mɛɖeɖóvo mawu tɔn mɛ lɛ na bló gbɔn ɖò yeɖée tɛntin é , ” bo lɛ́ ɖɔ ɖɔ ye ni “ d’alɔ ɛ ɖò nǔ e kɔn nǔ [ ye ] tɔn na hudo è ɖè lɛ é bǐ mɛ . ”"
"pɔlu dó gbè sɛ́dó plisilu kpo akilasi kpo , éyɛ ‘ ɖokponɔ wɛ dokú nú ye ǎ ; agun klisanwun e ma nyí jwifu ǎ lɛ tɔn lɛ lɔmɔ̌ ɔ bǐ dokú nú ye . ’"
é dó gbè sɛ́dó ɖé lɛ ɖò mɛ e è ma tuùn sɔmɔ̌ ɖò égbé ǎ lɛ é mɛ ; ye wɛ nyí “ wanyinamɔ [ tɔn ] epenɛti ” gɔ́ nú “ tlifɛnu kpo tlifɔsu kpo e ɖò azɔ̌ wà nú aklunɔ wɛ lɛ ” é .
"nugbǒ ɔ , pɔlu nɔ sɔ́ jlǒ dó dó gbè nɔví lɛ . — hlɔ . 16 : 1 - 16 ."
"dǒ nukún mɛ bo kpɔ́n awǎjijɛ e ye na ko ɖó , hwenu e ye mɔ ɖɔ è flín emi kpo wanyiyi kpo é ."
wǎn e ye yí nú pɔlu kpo yeɖée kpo é na ko syɛn d’eji tawun .
"é ɖò wɛn ɖɔ gbè enɛ lɛ e è dó sɛ́dó klisanwun lɛ kpodo wanyiyi kpo bɔ ye sè é na ko dó wusyɛn lanmɛ nú ye , bo na ko hɛn nùɖiɖi yetɔn lidǒ ."
"nugbǒ ɔ , gbedómɛ e nɔ xlɛ́ ɖɔ nǔ mɛ ɖevo lɛ tɔn ɖu ayi mɛ nú mǐ é kpo mɛ kpikpa lɛ kpo nɔ zɔ́n , bɔ xɔ́ntɔn zunzun nɔ vɛ́ ganji , lobo nɔ lɛ́ bló bɔ mɛsɛntɔ́ gbejinɔtɔ́ mawu tɔn lɛ nɔ nɔ bǔ ."
"hwenu e pɔlu jɛ tɔjihunglintɛn puzɔlu tɔn , bo tunta hlɔma é ɔ , klisanwun e ɖò finɛ lɛ é wá tofɔligbé bo kpé è ."
"ee pɔlu mɔ ye sɛ́dó é ɔ , é “ dokú nú mawu , bɔ wǔ yá ɛ . ” ( mɛ ."
"28 : 13 - 15 ) hweɖelɛnu ɔ , mǐ sixu ko nǔ kpowun , alǒ zé alɔ dó dó gbè nú mɛ ."
"mɔ̌ wiwa yayǎnɔ tlɛ sixu na hlɔnhlɔn mɛ e awakanmɛ kú é , alǒ mɛ e ɖò wubla mɛ é ."
ali hunhun nú xóðɔðókpɔ́ ðé
é byɔ ɖɔ ahwanvu jaki ni ɖè wě syɛnsyɛn ɖé lɛ xá mɛ .
"klisanwun ɖé lɛ huzu gbejimanɔtɔ́ ɖò gbigbɔ lixo , gbɔn xɔ́ntɔn zunzun xá gbɛ̀ ɔ gblamɛ ."
"( ja . 4 : 4 ) amɔ̌ , ɖǒ ayi lee jaki bɛ́ wema - sɛ́dó - mɛ tɔn gbɔn é wu :"
"“ jaki , mɛsɛntɔ́ mawu kpo aklunɔ jezu klisu kpo tɔn ɖé , sɛ́dó hɛnnu 12 e gbakpé lɛ é : un dó gbè sɛ́dó mi ! ”"
"( ja . 1 : 1 , nwt ) é ɖò wɛn ɖɔ é na bɔwǔ nú mɛ e na xà wema tɔn lɛ é bɔ ye na yí gbè nú wěɖexámɛ tɔn , hwenu e ye na mɔ ɖò gbedómɛ enɛ mɛ ɖɔ , ye kpo é kpo bǐ wɛ nyí nǔ ɖokpo ɔ ɖò mawu nukɔn é ."
"nugbǒ ɔ , gbedómɛ kpo mɛɖesɔhwe kpo sixu hun ali , bɔ è tlɛ na ɖɔ xó ɖó kpɔ́ dó nǔ taji lɛ wu ."
"gbedómɛ e na wà ɖagbe tawun é ɖé na bo ma ɖiga ǎ ɔ , é ɖó na gosin ayi mɛ , bo na xlɛ́ ɖɔ è ɖó wanyiyi nùjɔnǔ tɔn nú mɛ ."
"nú é tlɛ cí ɖɔ mɛɖé ma ɖó ayi wu ǎ ɖɔhun ɔ , é nɔ wà ɖagbe ."
"( mat . 22 : 39 ) nɔví nyɔnu ɖé ɖò irlande , bo wá kpléxɔ axɔsuɖuto ɔ tɔn mɛ hwenu e kplé jló na bɛ́ é ."
"ee é ɖò wezun jí bo byɔ xɔ ɔ mɛ é ɔ , nɔví sunnu ɖé lilɛ , ko nǔ dó è yɛ́ɛ , bo ɖɔ : “ kuabɔ ."
é víví nú mì tawun ɖɔ un mɔ we . ”
"nɔví nyɔnu ɔ kɛnu ǎ , bo yì junjɔn ayǐ kpowun ."
"aklunɔzán gblamɛ yɔywɛ ɖé gudo ɔ , é sɛkpɔ nɔví sunnu ɔ bo ɖɔ n’i ɖɔ , sín hweɖenu ɔ , emi ɖò xwi ɖí xá ninɔmɛ syɛnsyɛn ɖé wɛ ɖò xwégbe ."
"é ɖɔ : “ xomɛ sìn mì tawun gbadanu enɛ , un ko ɖibla gɔn kpléxɔ axɔsuɖuto ɔ tɔn mɛ ."
un sɔ́ flín nǔ kaka ɖé dó kplé ɔ wu zɛ gbedómɛ towe wu ǎ .
é zɔ́n bɔ un mɔ ɖɔ è yí mì tawun .
nɔví sunnu enɛ tuùn ɖagbe e gbedómɛ klewun enɛ na ko wà é ǎ .
"é ɖɔ : “ hwenu e é ɖɔ nǔ e xó klewun enɛ lɛ wà n’i é nú mì é ɔ , gǎn e un dó é víví nú mì tawun ."
enɛ dó wǔ yá lanmɛ nú nyì lɔ . ”
"salomɔ́ɔ wlan ɖɔ : “ è ma sɔ́ nǔ nyì gbě ǎ ɔ , è nɔ mɔ nǔ sɔ́ ǎ . ” ( nùt ."
"11 : 1 ) enyi mǐ tuùn lee gbedómɛ mǐtɔn lɛ , tlala ɔ , gbè e mǐ nɔ dó klisanwun hàtɔ́ mǐtɔn lɛ é xɔ akwɛ sɔ́ é ɔ , mǐ na wà ɖagbe nú ye kpo mǐɖesunɔ kpo ."
"enɛ wu ɔ , mi ma nú mǐ ni sɔ́ nukún kpɛví dó kpɔ́n hlɔnhlɔn gbedómɛ tɔn gbeɖé ó ."
juin 2018
xota nùkplɔnkplɔn tɔn lɛ nú : 6 août – 2 septembre 2018
uruguay
"ali hun nú nɔví nyɔnu wè bɔ ye ɖò wɛn ɔ xwlé cɔ́funɔ ɖé wɛ , ɖò montevideo , ee nyí hɔnkàn uruguay tɔn é"
11 711
9 001
23 426
nǔ sɛ́n mawu tɔn lɛ kpo nugbodòdó tɔn lɛ kpo ni kplɔ́n ayixa towe
“ sɛ́n towe lɛ wu wɛ un nɔ lin tamɛ dó . ” — ðɛh .
119 : 99 .
"han lɛ : 127 , 88"
nɛ̌ ayixa towe ka sixu wà nǔ alixlɛ́mɛnú walɔ ɖagbe tɔn ɖé ɖɔhun gbɔn ?
etɛwu é ka ɖò taji ɖɔ mǐ ni sù bo yí wǎn nú sɛ́n mawu tɔn lɛ ?
nɛ̌ nukɔnyiyi bo zin ka cá kàn xá ayixa mǐtɔn gbɔn ?
ðɔ nǔ e zɔ́n bɔ gbɛtɔ́ lɛ hugǎn kanlin lɛ é ɖokpo .
nǔ e zɔ́n bɔ gbɛtɔ́ lɛ hugǎn kanlin lɛ é ɖokpo wɛ nyí ɖɔ è na ayixa gbɛtɔ́ lɛ .
nǔ nyí mɔ̌ sín hwenu e gbɛtɔ́ ko ɖò ayikúngban jí é .
"ee adamu kpo ɛvu kpo gbà sɛ́n jehovah tɔn gudo é ɔ , ye sɔ́ yeɖée hwla ."
enɛ xlɛ́ ɖɔ ayixa yetɔn ɖò ya dó nú ye wɛ .
nɛ̌ ayixa mǐtɔn ka cí alixlɛ́mɛnú ɖé ɖɔhun gbɔn ?
"2 mɛ ɖěɖee ma kplɔ́n ayixa yetɔn ganji ǎ lɛ é sixu cí batóo e ɖò yiyi wɛ ɖò tɔ̀ jí , bɔ alixlɛ́mɛnú ( boussole ) tɔn ma ka ɖò ganji ǎ é ɖɔhun ."
"enyi è xwè tomɛ bonu alixlɛ́mɛnú mɛtɔn ma ka ɖò ganji ǎ ɔ , é sixu cí mɛɖée blɛ́blɛ́ ɖɔhun ."
é bɔwǔ tawun bɔ jɔhɔn kpo aslɔkɛ́ lɛ kpo na bló bɔ batóo ɖé na wlí ali nyanya .
"amɔ̌ , alixlɛ́mɛnú e ɖò ganji é ɖé sixu d’alɔ batóokuntɔ́ ɔ , b’ɛ na bló bɔ batóo ɔ na nɔ ali ɖagbe jí ."
ayixa mǐtɔn sixu cí alixlɛ́mɛnú walɔ ɖagbe tɔn ɖé ɖɔhun .
"nùɖé wɛ é nyí bo ɖò xò mǐtɔn mɛ , bo nɔ ɖɔ nǔ e sɔgbe alǒ nyla é nú mǐ , bo sixu xlɛ́ ali e sɔgbe é mǐ ."
"amɔ̌ , cobonu ayixa mǐtɔn na xlɛ́ ali mǐ ganji ɔ , mǐ ɖó na jlɔ́ ali n’i ."
"enyi è ma kplɔ́n ayixa ɖé ganji ǎ ɔ , etɛ mɛ é ka sixu tɔ́n kɔ dó ?"
"3 enyi mɛɖé ma kplɔ́n ayixa tɔn ganji ǎ ɔ , é nɔ gbɛ́ n’i ɖɔ é ni nyì alɔ nú nǔnyanyawiwa ǎ ."
"( 1 tim . 4 : 1 , 2 ) ayixa mɔhun tlɛ sixu “ ylɔ nǔ nyanya ɖɔ nǔ ɖagbe . ”"
"( eza . 5 : 20 ) jezu gb’akpá nú ahwanvu tɔn lɛ ɖɔ : “ gan ɔ ko ɖò na xò wɛ lɔ , bɔ mɛɖebǔ hu mi ɔ , mɛ ɔ na vɛdo ɖɔ mawu sín azɔ̌ wà wɛ emi ɖè nɛ sín . ”"
"( jaan 16 : 2 ) mɔ̌ wɛ mɛ ɖěɖee hu ahwanvu etyɛni lɛ é lin , mɔ̌ wɛ mɛ ɖevo ɖěɖee wà nǔ ye ɖɔhun lɛ é lɔ lin ."
"( mɛ . 6 : 8 , 12 ; 7 : 54 - 60 ) sinsɛnnɔ makpotó enɛ lɛ nɔ gbà sɛ́n mɛ e ye ɖɔ ɖɔ emi ɖò sinsɛn wɛ é tɔn lɛ , bo nɔ dó nǔ baɖabaɖa mɔhun sìn , enɛ wɛ nyí mɛhuhu ; kpɔ́n lee nǔ enɛ hwɛ́n sɔ́ é ! ( tín ."
20 : 13 ) é ɖò wɛn ɖɔ ayixa yetɔn nyí alixlɛ́mɛnú mɛblɛ́blɛ́ tɔn .
nɛ̌ mǐ ka sixu bló gbɔn bɔ ayixa mǐtɔn ma na gɔn azɔ̌ wà ǎ ?
4 nɛ̌ mǐ ka sixu bló gbɔn bɔ ayixa mǐtɔn ma na gɔn azɔ̌ wà ǎ ?
"sɛ́n kpo nugbodòdó kpo e ɖò mawuxówema ɔ mɛ lɛ é “ nyɔ́ nú è na sɔ́ dó kplɔ́n nǔ mɛ , bo na dó ɖè mɛ dó ali jí , bo na dó ɖè nùwanyido lɛ xlɛ́ , lobo na dó kplɔ́n lee è na zán gbɛ̀ ɖagbe gbɔn ɔ mɛ . ” ( 2 tim . 3 : 16 ) enɛ wu ɔ , gbɔn biblu kplɔnkplɔn kpo sɔxwixwe kpo , tamɛ linlin dó nǔ e é ɖɔ lɛ é jí kpo ye zinzan ɖò gbɛzán mǐtɔn mɛ kpo gblamɛ ɔ , mǐ sixu kplɔ́n ayixa mǐtɔn , bɔ é na nɔ yawu tuùn linlin mawu tɔn lɛ , bɔ mɔ̌ mɛ ɔ , é sixu nyí alixlɛ́mɛnú ɖejid’ewu ɖé ."
"mi nú mǐ ni gbéjé lee sɛ́n kpo nugbodòdó jehovah tɔn lɛ kpo sixu d’alɔ mǐ , bɔ mǐ na kplɔ́n ayixa mǐtɔn gbɔn é kpɔ́n ."
nǔ sɛ́n mawu tɔn lɛ ni kplɔ́n we
nɛ̌ mǐ ka nɔ ɖu lè sɛ́n mawu tɔn lɛ xwixwedó tɔn gbɔn ?
"5 bo na dó ɖu lè sɛ́n mawu tɔn lɛ tɔn ɔ , mǐ ɖó na wà nǔ hú sɛ́n lɛ xixa , alǒ ye tuùntuùn kpowun ."
wanyiyi kpo sísí kpo e mǐ ɖó nú ye é ɖó na syɛn .
"xó mawu tɔn ɖɔ : “ mi gbɛ́ wǎn nú nǔnyanyawiwa , mi yí wǎn nú nǔɖagbewiwa . ” ( amɔ ."
"5 : 15 ) amɔ̌ , nɛ̌ mǐ ka nɔ wà mɔ̌ gbɔn tawun ?"
nǔ taji ɖokpo wɛ nyí ɖɔ mǐ ni kplɔ́n bo nɔ kpɔ́n nǔ lɛ jehovah ɖɔhun .
nùjlɛdonǔwu ɖé ɖíe : mǐ ni ɖɔ ɖɔ é nɔ vɛwǔ nú we bɔ a na d’amlɔ ganji .
"dotóo towe bló tuto ɖé nú we , bɔ é byɔ ɖɔ a ni nɔ ɖu nǔ ɖé lɛ , ba lanmɛ kpɔ́n , bo huzu lee a nɔ zán gbɛ̀ gbɔn é ."
"ee a wà nǔ sɔgbe xá tito enɛ gudo é ɔ , a mɔ ɖɔ é w’azɔ̌ !"
é ɖò wɛn ɖɔ alɔ e dotóo towe dó we bɔ gbɛzán towe kpɔ́n te é na sù nukún towe mɛ tawun .
"6 mɔ̌ ɖokpo ɔ , gbɛɖotɔ́ mǐtɔn na sɛ́n lɛ mǐ bɔ ye nɔ cyɔn alɔ mǐ jí sín nǔ e hwɛhuhu sixu hɛn gblé dó mǐ wu lɛ é sí , bɔ mɔ̌ mɛ ɔ , gbɛ̀ mǐtɔn nɔ kpɔ́n te ."
"enyi mǐ xwedó sɛ́n biblu tɔn lɛ dó adingban ɖiɖó , ayi winniwinni zinzan , ajojija , nùblibliwiwa , dakaxixo kpo awovinúwiwa kpo wu ɔ , lin tamɛ dó lè e mǐ nɔ mɔ lɛ é jí ."
"( xà nùnywɛxó 6 : 16 - 19 ; nǔɖe . 21 : 8 ) enyi mǐ wà nǔ lee jehovah jló gbɔn é ɔ , mǐ nɔ mɔ nyɔna ɖagbeɖagbe lɛ . nǔ cí mɔ̌ ɔ , é ɖò wɛn ɖɔ wanyiyi e mǐ ɖó nú jehovah kpo sɛ́n tɔn lɛ kpo é , gɔ́ nú lee ye sù nukún mǐtɔn mɛ gbɔn é nɔ lɛ́ jɛji ."
"tan nùjɔnǔ tɔn ee ɖò biblu mɛ lɛ é xixa kpo tamɛ linlin dó ye jí kpo sixu d’alɔ mǐ , bɔ mǐ na wà etɛ ?"
7 é byɔ ɖɔ mǐ ni jiya nǔ e mɛ sɛ́n mawu tɔn lɛ gbigbá nɔ tɔ́n kɔ dó é tɔn cobo na kplɔ́n nǔ xɔ akwɛ lɛ ǎ .
"nùwanyido mɛ ɖěɖee gbà sɛ́n mawu tɔn lɛ tɔn , bɔ è wlan dó mawuxówema ɔ mɛ é sixu kplɔ́n nǔ mǐ ."
"nùnywɛxó 1 : 5 ɖɔ : “ mɛ e ɖó nùnywɛ é ni ɖótó , bo na yí nùnywɛ dó nùnywɛ jí . ”"
"nugbǒ ɔ , enyi mǐ xà tan nùjɔnǔ tɔn e è kpi dó biblu mɛ lɛ é , bo lin tamɛ dó ye jí ɔ , mǐ nɔ mɔ alixlɛ́mɛ e nyɔ́ hugǎn bo gosin mawu gɔ́n é ."
"ði kpɔ́ndéwú ɔ , lin tamɛ dó wuvɛ̌ e axɔsu davidi mɔ hwenu e é ma setónú nú sɛ́n jehovah tɔn ǎ , bo ɖóxó xá bɛtisabe gudo lɛ é jí ."
"( 2 sam . 12 : 7 - 14 ) enyi mǐ ɖò tan enɛ xà wɛ bo ɖò tamɛ lin d’eji wɛ ɔ , mǐ sixu kanbyɔ mǐɖée ɖɔ : ‘ nɛ̌ axɔsu davidi ka sixu ko nyì alɔ nú wuvɛ̌ e é mɔ , ɖó xó ɖiɖó xá bɛtisabe wu é gbɔn ?"
"enyi tɛnkpɔn mɔhun kpannukɔn mì ɔ , un ka na mɔ hlɔnhlɔn bo na hɔn à ?"
"un ka na jó gbè davidi ɖɔhun wɛ à , alǒ un na hɔn jozɛfu ɖɔhun ? ’"
"( bǐb . 39 : 11 - 15 ) enyi mǐ lin tamɛ dó nǔ nyanya e hwɛhuhu na jì lɛ é jí ɔ , mǐ sixu na hlɔnhlɔn ayi mǐtɔn bo “ gbɛ́ wǎn nú nǔnyanyawiwa . ”"
"8 , 9 . ( a ) etɛ ayixa mǐtɔn ka nɔ d’alɔ mǐ bɔ mǐ nɔ wà ? ( b ) nɛ̌ nugbodòdó jehovah tɔn lɛ kpo ayixa mǐtɔn kpo ka nɔ w’azɔ̌ ɖó kpɔ́ gbɔn ?"
8 mǐ sixu ɖó wǔ zɔ nú nǔ e mawu gbɛ́ wǎn na lɛ é bǐ mlɛ́mlɛ́ .
"é ɖò mɔ̌ có , azɔ̌ ɖevo lɛ , alǒ akpáxwé gbɛzinzan tɔn ɖevo lɛ tíìn bɔ biblu na sɛ́n tawun ɖé d’ewu ǎ ."
"ðò ali enɛ lɛ nu ɔ , nɛ̌ mǐ ka sixu tuùn nǔ e mawu yí gbè na é kpo nǔ e é gbɛ́ wǎn na é kpo gbɔn ?"
fí e ayixa mǐtɔn e mǐ sɔ́ biblu dó kplɔ́n é nɔ d’alɔ ɖè é nɛ .
"9 kpo wanyiyi kpo ɔ , jehovah na mǐ nugbodòdó lɛ , bɔ ye nɔ w’azɔ̌ ɖó kpɔ́ xá ayixa mǐtɔn e mǐ sɔ́ biblu dó kplɔ́n é ."
"éɖesunɔ ɖɔ : ‘ nyɛ jehovah ɔ , nyɛ wɛ nyí mawu towe ; nyì wɛ na ɖɔ nǔ e na nyɔ́ nú we ɔ nú we . nyì wɛ ɖò ali xlɛ́ we wɛ ɖò ali e a mlɛ́ ɔ jí . ’"
"( ezayíi 48 : 17 , 18 ) enyi mǐ nɔ zán linlin mǐtɔn kpo ayi mǐtɔn kpo dó lin tamɛ dó nugbodòdó biblu tɔn lɛ jí ɔ , mǐ jlɔ́ ayixa mǐtɔn , xlɛ́ ali i , lobo nɔ w’azɔ̌ ɖò wǔ tɔn nɛ ."
"gudo mɛ ɔ , é nɔ d’alɔ mǐ bɔ mǐ nɔ wá gbeta e nùnywɛ kpé lɛ é kɔn ."
nǔ nugbodòdó mawu tɔn lɛ ni xlɛ́ ali we
nɛ̌ jezu ka zán ye gbɔn bɔ ye w’azɔ̌ tawun ?
10 nugbodòdó ɖé nyí nugbǒ taji e è nɔ zán bɔ é nɔ nyí dodonú nú linlin ɖé alǒ nǔwiwa ɖé é .
"bo na dó mɔ nukúnnú jɛ nugbodòdó ɖé mɛ ɔ , é byɔ ɖɔ è ni tuùn linlin mɛ e na sɛ́n ɔ é tɔn kpo hwɛjijɔ ɖěɖee wu é na sɛ́n ɖé lɛ é kpo ."
"ðò sinsɛnzɔ́ jezu tɔn mɛ ɔ , é kplɔ́n nugbǒ taji ɖé lɛ mɛ , bɔ nugbǒ enɛ lɛ na d’alɔ ahwanvu tɔn lɛ , bɔ ye na tuùn nǔ e mɛ nùwalɔ yetɔn ɖé lɛ na tɔ́n kɔ dó é ."
"ði kpɔ́ndéwú ɔ , é kplɔ́n mɛ ɖɔ xomɛsin sixu dɔn dakaxixo wá , bɔ jlǒ nyanya sixu dɔn agalilɛ wá ."
"( mat . 5 : 21 , 22 , 27 , 28 ) bo na dó d’alɔ mǐ , bɔ mǐ na ɖó ayixa e è kplɔ́n ganji é ɖé ɔ , mǐ ɖó na jó nugbodòdó mawu tɔn lɛ dó bɔ ye na xlɛ́ ali mǐ , bɔ mɔ̌ mɛ ɔ , mǐ na sɔ́ mawu sù . — 1 kɔ . 10 : 31 ."
klisanwun e zin é ɖé nɔ lin ayixa mɛ ɖevo lɛ tɔn kpɔ́n ( akpáxwé 11gɔ́ ɔ kpo 12gɔ́ ɔ kpo )
nɛ̌ ayixa mǐtɔn lɛ ka sixu gbɔn vovo gbɔn ?
"11 ðò ninɔmɛ ɖé lɛ mɛ ɔ , klisanwun e ɖó ayixa e è sɔ́ biblu dó kplɔ́n é vovo wè sixu wá gbeta vovo kɔn ."
mi nú mǐ ni ɖɔ xó dó ahan syɛnsyɛn nunu jí .
biblu gbɛ́ ɖɔ è ni ma nu ahan syɛnsyɛn ɖó jlɛ̌ jí ó ǎ .
"é ɖò mɔ̌ có , é gb’akpá nú mǐ dó ahan nunu zɛ jlɛ̌ wu kpo ahannumu kpo wu ."
"( nùx . 20 : 1 ; 1 tim . 3 : 8 ) enɛ xlɛ́ ɖɔ enyi klisanwun ɖé vɛ́ ko nɔ zán han syɛnsyɛn ɖó jlɛ̌ jí ɔ , é kún sɔ́ byɔ ɖɔ é ni lin tamɛ dó nǔ ɖevo lɛ jí ó wɛ à ?"
"nugbǒ wɛ ɖɔ ayixa klisanwun ɔ tɔn sixu nɔ ma dóhwɛ ɛ , amɔ̌ , é ɖó na lɛ́ kpɔ́n ayixa mɛ ɖevo lɛ tɔn ."
nɛ̌ xó e ɖò hlɔmanu lɛ 14 : 21 mɛ é ka sixu sísɛ́ mǐ bɔ mǐ na ɖó sísí nú ayixa mɛ ɖevo lɛ tɔn gbɔn ?
"12 ðó é byɔ ɖɔ klisanwun ɖé ni lin ayixa mɛ ɖevo lɛ tɔn kpɔ́n wutu ɔ , pɔlu wlan ɖɔ : “ nǔ e nyɔ́ ɔ wɛ nyí ɖɔ , è ni jó nǔ e na zɔ́n bɔ nɔví mɛtɔn na jɛ hwɛ mɛ ɔ bǐ dó ; é nyí lan wɛ hǔn , ma ɖu ó ; é nyí vɛ̌ɛn wɛ hǔn , ma nu ó ; enyi nǔ ɖebǔ wɛ hǔn , ma bló ó . ” ( hlɔ ."
"14 : 21 ) enyi nǔ e a ɖó acɛ bo na wà é ɖé wiwa sixu zɔ́n , bɔ a na nyí afɔklɛ́nnú nú nɔví e ayixa tɔn gbɔn vo nú towɛ é ɖé ɔ , a ka na ɖò gbesisɔmɛ bo na jó nǔ enɛ dó à ?"
é ɖò wɛn ɖɔ a na wà mɔ̌ .
"cobonu nɔví ɖé lɛ na mɔ nukúnnú jɛ nugbǒ ɔ mɛ ɔ , ye ko nɔ nu ahan zɛ jlɛ̌ wu , amɔ̌ dìn ɔ , ye kanɖeji bo na ɖó wǔ zɔ na ."
"é ɖò wɛn ɖɔ mǐ mɛ ɖě kún na ba na ɖ’alɔ ɖ’emɛ bonu nɔví ɖé na lɛkɔ yì gbɛzán e na hɛn nǔ gblé dó wǔ tɔn tawun é kɔn ó ! ( 1 kɔ . 6 : 9 , 10 ) enɛ wu ɔ , enyi nɔví ɖé gbɛ́ ɖɔ emi kún na nu ahan ó , bonu mɛ e ylɔ ɛ é ka gbidi kɔ n’i ɔ , é na nyí wanyiyi sín nǔ ǎ ."
"nɛ̌ timɔtée ka sɔ́ kpɔ́ndéwú ɖagbe ɖé ɖ’ayǐ , ɖò nǔ axɔsuɖuto ɔ tɔn lɛ sín nukɔnyiyi linu gbɔn ?"
"13 hwenu e timɔtée sín xwè sixu ko ɖò 16 jɛ 19 vlamɛ é , alǒ , hwenu e é sixu ko ɖó xwè 20 vɛlɛɛ é ɔ , è gbò ada n’i , bonu é ni ma nyí afɔklɛ́nnú nú jwifu e é xwè wɛnɖagbe ɔ jla na gbé lɛ é ó ."
nùwalɔ tɔn enɛ cí mɛsɛ́dó pɔlu tɔn ɖɔhun . ( mɛ .
“ [ dǒ ] gǎn bo zin ”
"14 , 15 . ( a ) etɛ nukɔnyiyi bo zin ka byɔ ? ( b ) ali tɛ nu wanyiyi ɖiɖexlɛ́ mɛ ɖevo lɛ ka cá kàn xá lee mǐ zin gbɔn é ɖè ?"
14 klisanwun lɛ bǐ ɖó na jló bo na “ yì nukɔn zɛ nùkplɔnmɛ nukɔn nukɔntɔn e kúnkplá klisu lɛ é wu ” lobo na “ dó gǎn bo zin . ”
"( ebl . 6 : 1 , nwt ) è nɔ nɔ yayǎnɔ kpowun bo nɔ zin ǎ ."
"mǐ ɖó na “ dó gǎn , ” alǒ ɖó na ɖò azɔ̌ wà wɛ bo na kpéwú ."
nukɔnyiyi bo zin nɔ byɔ ɖɔ è ni tɛ́n kpɔ́n bonu nùtuùntuùn mɛtɔn kpo nukúnnúmɔjɛnǔmɛ mɛtɔn kpo ni jɛji tawun .
nǔ e wu è nɔ dó wusyɛn lanmɛ nú mǐ hwɛhwɛ ɖɔ mǐ ni nɔ xà akpáxwé biblu tɔn ɖé ayihɔngbe ayihɔngbe é nɛ . ( ðɛh .
1 : 1 - 3 ) a ka ko sɔ́ enɛ dó ɖó nǔ e gbé a na nya é à ?
"mɔ̌ wiwa sixu zɔ́n bɔ a na ɖó nukúnnúmɔjɛnǔmɛ ɖaxó dó sɛ́n jehovah tɔn lɛ kpo nugbodòdó tɔn lɛ kpo jí , bo na ɖó nukúnnúmɔjɛnǔmɛ e gɔ́ngɔ́n é dó xó mawu tɔn jí ."
15 sɛ́n e hugǎn sɛ́n lɛ bǐ nú klisanwun lɛ é wɛ nyí wanyiyi .
"jezu ɖɔ nú ahwanvu tɔn lɛ ɖɔ : “ wanyiyi e mi na ɖó nú miɖée ɔ , wɛ na ɖexlɛ́ mɛ lɛ bǐ ɖɔ mi nyí ahwanvu ce nugbǒ . ”"
( jaan 13 : 35 ) jezu sín nɔví jaki ylɔ wanyiyi ɖɔ “ sɛ́n axɔsu ɔ . ”
"( ja . 2 : 8 , nwt ) pɔlu ɖɔ : “ nú è yí wǎn nú mɛ hǔn , sɛ́n ɔ bǐ sésé setónú na wɛ è ɖè . ”"
"( hlɔmanu lɛ 13 : 10 ) lee è tɛɖɛ̌ wanyiyi jí gbɔn mɔ̌ é nyí nǔkpacamɛ ɖé ǎ , ɖó biblu ɖɔ nú mǐ ɖɔ “ mawu ɔ , wanyiyi wɛ é nyí . ” ( 1 jaan 4 : 8 ) é nyí lee nǔ cí nú mawu é kɛɖɛ mɛ wɛ é ɖè wanyiyi xlɛ́ ɖè ǎ ."
"jaan wlan ɖɔ : “ lee mawu ɖè wanyiyi e é ɖó nú mǐ ɔ xlɛ́ mǐ gbɔn ɔ ɖíe : é sɛ́ vǐɖokponɔ tɔn dó gbɛ̀ ɔ mɛ , bonu mǐ na nɔ gbɛ̀ gbɔn jǐ tɔn . ” ( 1 jaan 4 : 9 ) ɛɛn , wanyiyi mawu tɔn sísɛ́ ɛ bɔ é wà nùɖé ."
"bǎ e mɛ mǐ nɔ ɖè wanyiyi xlɛ́ jehovah , vǐ tɔn , nɔví mǐtɔn klisanwun lɛ kpo mɛ ɖevo lɛ kpo ɖó é ɔ , bǎ enɛ mɛ wɛ mǐ nɔ ɖexlɛ́ ɖɔ mǐ nyí klisanwun ɖé bo zin ɖó . — mat . 22 : 37 - 39 ."
"enyi mǐ nɔ lin tamɛ dó nugbodòdó mawu tɔn lɛ jí ɔ , ayixa mǐtɔn na huzu alixlɛ́mɛnú ɖejid’ewu ɖé hugǎn ( kpɔ́n akpáxwé 16gɔ́ ɔ )"
"ee mǐ ɖò gǎn dó wɛ ɖò gbigbɔ lixo bo na zin é ɔ , etɛwu nugbodòdó lɛ ka ɖó na ɖò taji hugǎn nú mǐ ?"
"nǔ nyí mɔ̌ , ɖó sɛ́n lɛ nɔ ɖɔ nǔ dó ninɔmɛ tawun tawun lɛ nu , bɔ nugbodòdó lɛ zinzan ka gbló ada tawun ."
"ði kpɔ́ndéwú ɔ , vǐ kpɛví ɖé nɔ mɔ nukúnnú jɛ awovinú e ɖò gbɛ̌ nyanya didó mɛ lɛ é wu ǎ , enɛ wu ɔ , mɛjitɔ́ e ɖó nukúnnúmɔjɛnǔmɛ é ɖé na dó sɛ́n lɛ bo na dó cyɔn alɔ jǐ tɔn . ( 1 kɔ ."
"15 : 33 ) amɔ̌ , enyi vǐ ɔ zin ɔ , nǔwukpikpé tamɛ linlin tɔn tɔn na gbló ada , bɔ é na kpéwú bo lin tamɛ dó nugbodòdó e jinjɔn biblu jí lɛ é jí ."
"mɔ̌ mɛ ɔ , éɖesu na wá gbeta e nùnywɛ kpé lɛ é kɔn hugǎn bo cyan mɛ e é na dó gbɛ̌ xá lɛ é ."
"( xà 1 kɔlɛntinu lɛ 13 : 11 ; 14 : 20 . ) enyi mǐ nɔ lin tamɛ dó nugbodòdó mawu tɔn lɛ jí ɔ , ayixa mǐtɔn na huzu alixlɛ́mɛnú ɖejid’ewu ɖé hugǎn , bo na sɔgbe xá linlin mawu tɔn ."
"etɛwu mǐ ka sixu ɖɔ ɖɔ mǐ ɖó nǔ e sín hudo mǐ ɖó , bo na wá gbeta e nùnywɛ kpé lɛ é kɔn é ?"
17 mǐ ka ɖó nǔ e sín hudo mǐ ɖó bo na wá gbeta ɖagbe e na hɛn xomɛ jehovah tɔn hun lɛ é kɔn bǐ à ? ganji .
"enyi mǐ nɔ zán sɛ́n kpo nugbodòdó kpo ɖěɖee ɖò xó mawu tɔn mɛ lɛ é kpo azɔ̌tuùntuùn kpo ɔ , mǐ “ na ɖò gbesisɔmɛ titewungbe , bɔ nǔ e [ mǐ ] na dó wà nǔ ɖagbe bǐ na ɔ bǐ na ɖò así [ mǐtɔn ] . ” ( 2 tim . 3 : 16 , 17 ) enɛ wu ɔ , ba nugbodòdó biblu tɔn lɛ bá dó “ tuùn nǔ e aklunɔ jló ɖɔ [ a ] ni wà é . ”"
"( efɛ . 5 : 17 ) nɔ zán nǔ ɖěɖee na d’alɔ mɛ bɔ è na kplɔ́n nǔ , bɔ agun klisanwun tɔn sɔnǔ na lɛ é , ɖi index des publications des témoins de jéhovah , anademẹwe dodinnanu tọn na kunnudetọ jehovah tọn lẹ , wemasɛxwetɛn watchtower tɔn , wemasɛxwetɛn ɛntɛnɛti jí tɔn watchtower tɔn kpo jw library kpo ganji ."
ayixa e è sɔ́ biblu dó kplɔ́n é ðé nɔ hɛn nyɔna gègě wá
"nú mǐ wà nǔ sɔgbe xá sɛ́n kpo nugbodòdó jehovah tɔn lɛ kpo ɔ , nyɔna tɛ lɛ ka nɔ tɔ́n sín mɛ ?"
"18 sɛ́n mawu tɔn lɛ kpo nugbodòdó tɔn lɛ kpo xwixwedó nɔ hɛn nyɔna gègě wá , lee ðɛhan 119 : 97 - 100 ɖɔ gbɔn é : “ un yí wǎn nú sɛ́n towe lóóo ."
é wu wɛ un nɔ lin tamɛ dó hwebǐnu .
"un tuùn nǔ hú mɛ̌si ce lɛ bǐ , ɖó sɛ́n towe lɛ wu wɛ un nɔ lin tamɛ dó ."
"un ɖó nukúnnúmɔjɛnǔmɛ hú degenɔ kpikpoe lɛ , ɖó sɛ́n towe lɛ nyínyí nɔ mya nukún nú mì . ”"
"mǐ sixu ɖó nùnywɛ , nùtuùntuùn kpo nukúnnúmɔjɛnǔmɛ kpo , enyi mǐ nɔ zán hwenu bo nɔ “ lin tamɛ dó ” sɛ́n mawu tɔn lɛ kpo nugbodòdó tɔn lɛ kpo jí ɔ nɛ ."
"nú mǐ dó gǎn dó nùjɔnǔ mɛ ɔ , mǐ sixu “ sɔ ga klisu , bɔ nǔ bǐ na vɔ ɖ’ewu , ” ee mǐ na jó sɛ́n mawu tɔn lɛ kpo nugbodòdó tɔn lɛ kpo dó , bɔ ye na kplɔ́n ayixa mǐtɔn é . — efɛ . 4 : 13 ."
“ weziza mitɔn ni bo hɔ́n ” bo kpa susu nú jehovah
"“ weziza mitɔn ni bo hɔ́n ɖò gbɛtɔ́ lɛ nukɔn , bonu ye ni . . . kpa susu nú tɔ́ mitɔn . ” — mat ."
"han lɛ : 77 , 59"
"gɔ́ nú alɔɖiɖo ɖò sinsɛnzɔ́ ɔ mɛ ɔ , ali ɖevo tɛ lɛ nu mǐ ka sixu bló bɔ weziza mǐtɔn na hɔ́n ɖè ?"
nɛ̌ bǔninɔ klisanwun tɔn ka nɔ dɔn mɛ lɛ wá nugbǒ ɔ mɛ gbɔn ?
etɛwu acéjíninɔ ka ɖò taji tawun ɖò égbé ?
hwɛjijɔ taji tɛ mǐ ka ɖó bo na j’awǎ ?
"enyi mǐ sè lee togun jehovah tɔn fɔ́n bo ɖò kpɔ́ sù d’eji wɛ gbɔn é ɔ , é nɔ sɔ́ akpàkpà mǐ tawun ."
"xwè e wá yì é mɛ ɔ , mǐ kplɔ́n biblu xá gbɛtɔ́ 10 000 000 jɛji ɖò gbesisɔmɛ ."
enɛ xlɛ́ nyì wɛn ɖɔ mɛsɛntɔ́ mawu tɔn lɛ ɖò biblo wɛ bɔ weziza yetɔn ɖò hìnhɔ́n wɛ !
lin tamɛ dó jlǒɖotɔ́ livi mɔkpan e wá flǐn lɛ é jí .
ye sixu gbɔn mɔ̌ mɛ bo kplɔ́n wanyiyi e mawu ɖexlɛ́ hwenu e é sɔnǔ nú gbɛxixɔ ɔ é é . — 1 jaan 4 : 9 .
"2 , 3 . ( a ) afɔklɛ́nnú tɛ ma ka glɔ́n ali nú mǐ bonu mǐ gɔn “ [ kín ] kɔ́n ɖò tɛntin yetɔn sunví ɖɔhun ” ǎ ? ( b ) sɔgbe kpo xógbe jezu tɔn e ɖò matie 5 : 14 - 16 mɛ é kpo ɔ , etɛ mǐ ka na gbéjé kpɔ́n ?"
"2 gbɔn gbɛ̀ ɔ bǐ mɛ ɔ , togun jehovah tɔn nɔ dó gbè vovo gègě ."
"é ɖò mɔ̌ có , enɛ nɔ sú ali dó mǐ bonu mǐ nɔ gɔn bǔ nɔ dó kpa susu nú tɔ́ mǐtɔn jehovah ǎ ."
"( nǔɖe . 7 : 9 ) mǐ na bo nɔ dó anɔnugbe ɖebǔ alǒ nɔ nɔ fí ɖebǔ ɔ , mǐ sixu “ kɔ́n ɖò tɛntin yetɔn sunví ɖɔhun . ” — fili . 2 : 15 ."
"3 kpɔ́ e sù wɛ mǐ ɖè é , bǔninɔ e sín vivǐ mǐ nɔ ɖu é kpo acéjí e mǐ nɔ tɛ́n kpɔ́n bo nɔ nɔ é kpo bǐ nɔ gɔ́ sò nú susu e kpa nú jehovah wɛ mǐ ɖè é ."
"ðò xota elɔ mɛ ɔ , mǐ na ɖɔ xó dó lee nǔ mɔhunkɔtɔn nyɔ́ bló gbɔn é jí . — xà matie 5 : 14 - 16 ."
gblǒ ada nú mɛylɔylɔ ɔ
"4 , 5 . ( a ) gɔ́ nú wɛnɖagbejijla ɔ , nɛ̌ mǐ ka sixu bló gbɔn bɔ weziza mǐtɔn na hɔ́n ? ( b ) nú mǐ wà nǔ kpo xomɛnyínyɔ́ kpo ɔ , lè tɛ lɛ mǐ ka sixu mɔ ?"
"4 ðò atɔxwɛ ( glɛnsigbe ) 1er juin 1925 tɔn mɛ ɔ , xota e nyí “ weziza ðò ablu mɛ ” é tinmɛ ɖɔ : “ mɛɖebǔ sixu nɔ gbeji nú aklunɔ ɖò azǎn e kpò lɛ é mɛ . . . ǎ , afi nú é zán ali e hun n’i lɛ é , bo bló bɔ weziza tɔn hɔ́n ɔ nɛ . ”"
"xota ɔ lɛ́ tinmɛ ɖɔ : “ é ɖó na bló mɔ̌ gbɔn wɛnɖagbe ɔ jijla nú mɛ e ɖò ayikúngban ɔ jí lɛ é gblamɛ , lobo na bló bɔ gbɛzán tɔn na sɔgbe xá weziza sín ali lɛ . ”"
"é ɖò wɛn ɖɔ ali e nu mǐ sixu bló bɔ weziza mǐtɔn na hɔ́n ɖè é ɖokpo wɛ nyí ɖɔ mǐ na jla wɛnɖagbe ɔ mɛ lɛ , lobo kplɔ́n nǔ ye bonu ye ni huzu ahwanvu ."
"( mat . 28 : 19 , 20 ) gɔ́ na ɔ , mǐ sixu kpa susu nú jehovah gbɔn klisanwun gbɛzinzan mǐtɔn gblamɛ ."
xwétɔ́ lɛ kpo aligbɔntɔ́ lɛ kpo nɔ ɖó ayi nùwalɔ mǐtɔn lɛ wu .
"nǔ e mǐ nɔ ko dó dó xɔ́ntɔn ye é , kpo gbè e mǐ nɔ dó ye kpo akpàkpà sɔ́ mɛ kpo é kpo nɔ ɖɔ nǔ gègě dó mɛ e mǐ nyí é , kpo mawu alɔkpa e sɛ̀n wɛ mǐ ɖè é kpo wu ."
"5 jezu ɖɔ nú ahwanvu tɔn lɛ ɖɔ : “ enyi mi byɔ xwé ɖé gbè hǔn , mi [ ‘ dó gbè xwétɔ́ ɔ , ’ nwt ] . ”"
"( mat . 10 : 12 ) ðò xá e mɛ jezu kpo mɛsɛ́dó tɔn lɛ kpo nɔ ɖekúnnu ɖè hwɛhwɛ é ɔ , mɛ lɛ ɖó aca bo nɔ yí jonɔ lɛ dó xwé yetɔn lɛ gbè ."
"égbé ɔ , aca enɛ ɖò fí gègě ǎ ."
"amɔ̌ , nǔwiwa kpo jiɖiɖe kpo gɔ́ nú xɔ́ntɔn e a nɔ dó xwétɔ́ ɖé hwenu e a ɖò hwɛjijɔ e wu a wá gɔ̌n tɔn é tinmɛ n’i wɛ é sixu ɖè adohuhu alǒ xomɛsin tɔn kpò ."
"hwɛhwɛ ɔ , nǔkiko e dɔn mɛ é wɛ nɔ zɔ́n bɔ xóɖɔɖókpɔ́ ɖagbe ɖé nɔ bɛ́ ."
"nú a ɖò alɔ ɖó ɖò sinsɛnzɔ́ mɔhun mɛ wɛ ɔ , a sixu mɔ ɖɔ hwɛhwɛ ɔ , mɛ lɛ nɔ yí wɛn ɔ ganji hwenu e è ko nǔ dó ye yɛ́ɛ bo dó gbè ye é ."
é sixu sísɛ́ ye bɔ ye sɛkpɔ mǐ bo yí wema mǐtɔn lɛ ɖokpo .
nǔwiwa kpo xomɛnyínyɔ́ kpo lɔ sixu d’alɔ bɔ a na bɛ́ xóɖɔɖókpɔ́ ɖé .
nɛ̌ asú kpo asì kpo mɛxomɔ ɖé ka gbló ada nú sinsɛnzɔ́ yetɔn gbɔn ?
6 asú kpo asì kpo mɛxomɔ ɖé ɖò angleterre bɔ azɔn ɖó dogbó nú sinsɛnzɔ́ xwé ɖé gbè jɛ xwé ɖé gbè tɔn yetɔn tawun .
"ye wá gbeta ɔ kɔn ɖɔ emi na bló bɔ weziza emitɔn na hɔ́n , ɖò xwé yetɔn kpá ."
"ye nɔ tɛ́ wema junjɔn biblu jí lɛ dó tavo ɖé tá , hwenu e mɛjitɔ́ lɛ nɔ wá kplá vǐ yetɔn lɛ ɖò azɔ̌mɛxwé e ɖò akpá yetɔn é é ."
"nǔdobiba ko sísɛ́ mɛ gègě bɔ ye yí wema les jeunes s’interrogent . réponses pratiques akpáxwé 1tɔn kpo 2gɔ́ ɔ kpo , gɔ́ nú alɔnuwema lɛ ."
"nɔví nyɔnu gbexosin - alijitɔ́ ɖé ɖò agun yetɔn mɛ , bo xò kpóɖó nú ye ɖò tito kúnnuɖiɖe tɔn yetɔn enɛ mɛ ."
"xɔ́ntɔn dó mɛ sín walɔ e nɔví nyɔnu ɔ ɖó é , gɔ́ nú gǎn nùjɔnǔ tɔn e asú kpo asì kpo ɔ dó é sísɛ́ mɛjitɔ́ lɛ ɖokpo bɔ é yí gbè bá kplɔ́n biblu ."
alɔ tɛ a ka sixu dó mɛ yɔyɔ̌ e wá xá towe mɛ lɛ é ?
"7 ðò xwè gudogudo tɔn elɔ lɛ mɛ ɔ , mɛ e ahwan nya sín tò yetɔn mɛ lɛ é gègě sɛ̀ tɛn yì tò ɖevo lɛ mɛ ."
nɛ̌ a ka sixu d’alɔ mɛ enɛ lɛ bɔ ye na kplɔ́n bo tuùn jehovah kpo linlin tɔn kpo gbɔn ?
"nú a na bɛ́ hǔn , kplɔ́n lee è nɔ dó gbè mɛ gbɔn kpaà dó mɛ yɔyɔ̌ enɛ lɛ e wá xá towe mɛ é sín gbè mɛ gbɔn é ."
jw language nyí azɔ̌wanú e sixu d’alɔ we bɔ a na wà mɔ̌ é ɖé .
"gɔ́ na ɔ , a sixu kplɔ́n nukɛgbe klewun klewun e na fɔ́n jlǒ yetɔn nyite é ."
"enɛ ɔ , a sixu kpéwú bo xlɛ́ ali ye yì jw.org jí lobo xlɛ́ video kpo wema kpo vovo e ɖò gbè yetɔn mɛ lɛ é ye . — sɛ́n . 10 : 19 ."
"8 , 9 . ( a ) alixlɛ́mɛ e nyɔ́ zán é tɛ mǐ ka nɔ mɔ ɖò kplé aklunɔzán gblamɛ tɛntin tɔn mǐtɔn hwenu ? ( b ) nɛ̌ mɛjitɔ́ lɛ ka sixu d’alɔ vǐ yetɔn lɛ bɔ ye na ɖ’alɔ ɖò kplé lɛ mɛ gbɔn ?"
"8 jehovah gbɔn wanyiyi gblamɛ bo sɔnǔ nú kplé gbɛzán kpo sinsɛnzɔ́ kpo tɔn , bonu sinsɛnzɔ́ mǐtɔn ni dó bí alɔ nú mǐ d’eji ."
"alixlɛ́mɛ e nyɔ́ zán , bɔ mǐ nɔ mɔ ɖò kplé enɛ jí é nɔ d’alɔ mǐ mɛ gègě , bɔ mǐ nɔ ɖeji hugǎn hwenu e mǐ nɔ ɖò mɛ lɛ ba kpɔ́n wɛ , lobo nɔ lɛ́ ɖò biblu kplɔ́n ye wɛ é ."
9 mɛ e wá yɔyɔ̌ lɛ é gègě nɔ ɖ’ayǐ wu ɖɔ vǐ mǐtɔn lɛ nɔ ɖ’alɔ ɖò kplé lɛ mɛ .
"mɛjitɔ́ lɛ mi , mi d’alɔ vǐ mitɔn lɛ bonu weziza yetɔn ni hɔ́n gbɔn kpinkplɔn ye , bonu ye ni nɔ na xósin dó xógbe yeɖesunɔ tɔn lɛ mɛ gblamɛ ."
"xógbe e bɔkun bo ka gosin ayi yetɔn mɛ lɛ é nɔ sísɛ́ mɛ yɔyɔ̌ e ɖó jlǒ lɛ é hweɖelɛnu , bɔ ye nɔ mɔ nǔ jɛ nugbǒ ɔ wu . — 1 kɔ . 14 : 25 ."
nɔ xò bǔninɔ kàn
azɔ̌ tɛ sinsɛn - biblo xwédo tɔn ka nɔ wà ɖò bǔninɔ kàn xixo mɛ ?
10 ali ɖevo e nu a sixu bló bɔ weziza towe hɔ́n ɖè é wɛ nyí ɖɔ a ni nɔ xò bǔninɔ kàn ɖò xwédo towe kpo agun towe kpo mɛ .
mɛ gègě nɔ sɔ́ televiziɔn jw tɔn kpinkpɔn dó tuto enɛ mɛ ɖò hweɖenu ɖò sun ɔ mɛ .
"nú mi kpɔ́n tuto ɔ kpé ɔ , etɛwu mi ma ka na ɖè hwenu ɖó vo bo ɖɔ xó dó lee mi sixu zán nǔ e mi kpɔ́n lɛ é gbɔn é jí ǎ ?"
"nú mɛjitɔ́ lɛ ɖò nukún kpé dó sinsɛn - biblo xwédo tɔn wu wɛ ɔ , ye ɖó na flín ɖɔ alixlɛ́mɛ e sín hudo vǐ kpɛví ɖé ɖó é sixu gbɔn vo tawun nú ee sín hudo mɛ winnyawinnya ɖé ɖó é ."
"blǒ gbɔn alɔkpa ɖé bonu nùkplɔnmɛ ɔ ni sɔgbe xá hagbɛ̌ xwédo ɔ tɔn ɖokpo ɖokpo . — ðɛh . 148 : 12 , 13 ."
"enyi a nɔ dó xɔ́ntɔn mɛxomɔ lɛ ɔ , é na hɛn we lidǒ tawun ( kpɔ́n akpáxwé 11gɔ́ ɔ )"
11 - 13 .
"nɛ̌ mǐ bǐ ka sixu xò bǔninɔ kàn ɖò agun ɔ mɛ , lobo d’alɔ mɛ ɖevo lɛ bonu weziza yetɔn na hɔ́n gbɔn ?"
"11 nɛ̌ mɛ winnyawinnya lɛ ka sixu xò bǔninɔ kàn ɖò agun ɔ mɛ , bo gbɔn mɔ̌ mɛ dó wusyɛn lanmɛ nú mɛ ɖevo lɛ bonu weziza yetɔn ni hɔ́n gbɔn ?"
"nú klisanwun winnyawinnya ɖé wɛ nú we ɔ , etɛwu a ma ka na sɔ́ xɔ́ntɔn didó mɛxomɔ lɛ dó ɖó nǔ e gbé a na nya é ǎ ?"
a sixu byɔ ye kpo sísí kpo ɖɔ ye ni kpi nǔ e ye ko mɔ kpɔ́n ɖò sinsɛnzɔ́ ɔ mɛ lɛ é ɖé sín tan nú we .
"a na mɔ ɖɔ é na hɛn we lidǒ tawun , bɔ akpàkpà tlɛ na sɔ́ hwi kpo ye kpo bǐ hugǎn , bɔ mi na bló bɔ weziza nugbǒ ɔ tɔn na hɔ́n ."
mǐ bǐ sixu sɔ́ doo didó nú mɛ ɖěɖee nɔ wá kplé ɖò kpléxɔ axɔsuɖuto ɔ tɔn mɛ lɛ é dó ɖó nǔ e gbé mǐ na nya é .
"mɔ̌ wiwa na gɔ́ sò nú bǔninɔ , bo sixu sísɛ́ mɛ yɔyɔ̌ lɛ bɔ ye na jló na d’alɔ bɔ weziza yetɔn na hɔ́n ."
"gǎndido towe lɛ sixu byɔ ɖɔ a ni dó gbè nú jonɔ lɛ kpo nǔkiko e dɔn mɛ é ɖé kpo , vlafo a tlɛ sixu byɔ ye ɖɔ ye ni jinjɔn akpá towe ."
"tɛ́n kpɔ́n bo ɖè jonɔ lɛ xlɛ́ mɛ ɖevo lɛ , enɛ ɔ , ye na vo cí ɖɔ xwégbe wɛ ye ɖè ɖɔhun ."
"12 enyi è sɔ́ azɔ̌ d’así nú we bɔ a na kpé nukún dó kplé kúnnuɖegbe tɔn ɖé wu ɔ , a sixu dó gǎn , bo d’alɔ mɛxomɔ lɛ bonu ye na ɖ’alɔ ɖò sinsɛnzɔ́ ɔ mɛ ."
ye ka ɖó fí e ye na ɖekúnnu ɖè b’ɛ sɔgbe xá ye é à ?
"ðò ali ɖé lɛ nu ɔ , a sixu ɖè ye kpo mɛ winnyawinnya e sixu d’alɔ ye é ɖé kpo ."
"a sixu lɛ́ xlɛ́ mɛ ɖěɖee lanmɛ yetɔn , alǒ ninɔmɛ ɖé lɛ ɖó dogbó nú nǔ e ye sixu wà lɛ é é ɖɔ emi mɔ nukúnnú jɛ ninɔmɛ yetɔn mɛ ."
"lee nǔ mɛ ɖevo lɛ tɔn nɔ ɖu ayi mɛ nú we gbɔn é kpo nukúnnúmɔjɛnǔmɛ towe kpo sixu d’alɔ mɛ winnyawinnya kpo mɛxomɔ kpo , mɛ e ko mɔ nǔ kpɔ́n é kpo mɛ e ma ko mɔ nǔ kpɔ́n sɔmɔ̌ ǎ é kpo , bɔ ye na jla wɛnɖagbe ɔ kpo kanɖodonǔwu kpo . — lev . 19 : 32 ."
"13 akpàkpà sɔ́ ɖɛhanwlantɔ́ ɔ b’ɛ ɖɔ : “ nɔví nɔví lɛ ɖó gbè kpɔ́ ɔ , é nɔ nyɔ́ , é nɔ víví mɛ nya ! ”"
"( xà ðɛhan 133 : 1 , 2 . ) ee izlayɛli - ví lɛ ɖó gbè kpɔ́ é ɔ , nǔwiwa mɛ ɖevo e nɔ sɛ̀n jehovah lɛ é tɔn wà ɖagbe nú ye tawun , bɔ ye ɖu lè yetɔn ."
"é cí lee ami e è nɔ kɔn dó ta nú mɛ é nɔ ɖó wǎn ɖagbe , lobo nɔ lɛ́ wà ɖagbe nú agbaza gbɔn é ɖɔhun ."
"etɛwu a ma ka na kanɖeji bonu nùwalɔ towe na wà ɖagbe nú nɔví sunnu lɛ kpo nɔví nyɔnu lɛ kpo , bo na zɔ́n bɔ bǔninɔ na tíìn ɖò tɛntin yetɔn ǎ ?"
"enyi a ko ɖò mɔ̌ wà wɛ ɔ , é jɛxa ɖɔ è ni kpa we ."
"a ka sixu ɖó “ wanyiyi ɖaxó , ” enɛ wɛ nyí ɖɔ a na lɛ́ bló hú mɔ̌ , bo na nɔ lɛ́ wà mɔ̌ ɖò gbesisɔmɛ à ? — 2 kɔ . 6 : 11 - 13 ."
etɛ a ka sixu bló bɔ weziza towe na hɔ́n ɖò xá é mɛ a ɖè é ?
xomɛnyínyɔ́xó kpo nùwalɔ xomɛnyínyɔ́ tɔn towe lɛ kpo sixu dɔn nɔzo ɖé wá nugbǒ ɔ mɛ .
kanbyɔ hwiɖée ɖɔ : ‘ nukún tɛ nɔzo ce lɛ ka nɔ sɔ́ dó kpɔ́n mì na ?
"xwé ce gbè kpo nǔ e un ɖó lɛ é kpo ka nɔ nɔ mimɛ̌ jí , bo nɔ zɔ́n bɔ è nɔ ɖɔ xó ɖagbe dó xá e mɛ un ɖè é wu à ?"
un ka nɔ ɖè afɔ ɔ jɛ nukɔn bo na nɔ d’alɔ mɛ ɖevo lɛ à ? ’
"enyi a ɖò xó ɖɔ ɖó kpɔ́ xá kúnnuɖetɔ́ ɖevo lɛ wɛ hǔn , nɔ kanbyɔ ye ɖɔ ye ni ɖɔ lee xomɛnyínyɔ́ yetɔn kpo walɔ ɖagbe yetɔn kpo ko wà ɖagbe nú nɔzo yetɔn lɛ , azɔ̌gbɛ́ yetɔn lɛ kpo azɔ̌mɛvigbɛ́ yetɔn lɛ kpo gbɔn é ."
a na ɖibla sè nǔ ɖagbeɖagbe e ye ko mɔ kpɔ́n lɛ é . — efɛ . 5 : 9 .
mi nɔ wunzɛn
etɛwu wunzɛn ninɔ ka ɖò taji ?
"15 enyi mǐ jló ɖɔ weziza mǐtɔn ni hɔ́n ganji ɔ , mǐ ɖó na nɔ acéjí dó táan e mɛ mǐ ɖò gbɛ̀ nɔ ɖè wɛ é wu ."
azɔn mɔkpan wɛ jezu ɖɔ nú ahwanvu tɔn lɛ ɖɔ : “ mi nɔ wunzɛn . ”
"( mat . 24 : 42 ; 25 : 13 ; 26 : 41 ) é ɖò wɛn ɖɔ enyi mǐ lin ɖɔ ya ɖaxó ɔ na lín cobo wá , ɖɔ é na wá hweɖenu , amɔ̌ , é kún ka na nyí hwe mǐtɔn nu ó ɔ , wɛnɖagbejijlazɔ́ ɔ sɔ́ na mya nukún nú mǐ sɔmɔ̌ ǎ ."
"( mat . 24 : 21 ) enɛ na zɔ́n bɔ weziza mǐtɔn sɔ́ na hɔ́n ɖò xá mǐtɔn mɛ ǎ , bo sixu ɖekpo alǒ tlɛ cí ."
etɛ a ka sixu wà bo na kpó ɖò acéjí nɔ wɛ ?
"16 ðó hwenu vɛwǔ elɔ lɛ fɔ́n bo ɖò syɛnsyɛn wɛ wutu ɔ , mǐ bǐ ɖó na nɔ wunzɛn ."
jehovah na wà nǔ dó gan tɔn mɛ .
enɛ ɖó xò kpɔ́n ǎ .
"( mat . 24 : 42 - 44 ) amɔ̌ dìn hwɛ ɔ , mǐ ɖó na sɔnǔ nú suúluɖiɖo , bo na nɔ wunzɛn hú ɖ’ayǐ tɔn ."
"nɔ xà xó mawu tɔn ayihɔngbe ayihɔngbe , lobo nɔ nɔ wunzɛn bo nɔ xoɖɛ ."
( 1 pi . 4 : 7 ) xwedó kpɔ́ndéwú ɖagbe nɔví sunnu kpo nɔví nyɔnu kpo ɖěɖee wunzɛn e ye nɔ é kpo weziza yetɔn e ye jó dó b’ɛ hɔn é kpo hɛn awǎjijɛ wá na lɛ é tɔn .
"kpɔ́ndéwú ɖagbe ɖokpo ɖò xota “ n’tẹdo avọ̀tonu ju de tọn go sọn owhe kandegbàn die ” mɛ , bo tɔ́n ɖò atɔxwɛ ( gungbe ) 15 avril 2012 tɔn mɛ , wexwɛ 18 - 21 ."
17 nǔwiwa kpo gbɛ̌dido kpo e nɔ hɛn mɛ lidǒ lɛ é ni gɔ́ gbɛzán towe mɛ .
"enɛ na hɛn awǎjijɛ ɖaxó wá nú we , bɔ é na cí nú we ɖɔ hwenu ɖò wìwá yì wɛ bléblé ɖɔhun . ( efɛ ."
"5 : 16 ) ðò xwè kanweko e wá yì é mɛ ɔ , nɔví mǐtɔn lɛ hɛn alɔnu yetɔn ján bo wà nǔ gègě ."
"amɔ̌ , kpo alɔdo jehovah tɔn kpo ɔ , mǐ lɛ́ ɖò nǔ e hugǎn mɔ̌ lɛ é wà wɛ ɖò égbé ."
"mǐ ɖò biblo wɛ bɔ weziza mǐtɔn ɖò hìnhɔ́n wɛ ɖò ali ɖé nu , bɔ è ko lin ɖɔ nǔ na nyí mɔ̌ kpɔ́n ǎ ."
mɛbakpɔ́n lɛngbɔnyitɔ́ tɔn lɛ nɔ hun ali nú mǐ bɔ mǐ nɔ ba nùnywɛ e ɖò xó mawu tɔn mɛ é ( kpɔ́n akpáxwé 18gɔ́ ɔ kpo 19gɔ́ ɔ kpo )
"nɛ̌ mɛxo agun tɔn lɛ ka sixu d’alɔ mǐ , bɔ mǐ na nɔ wunzɛn lobo lɛ́ nyí kanɖodonǔwutɔ́ gbɔn ?"
"18 tuùn e mǐ tuùn ɖɔ hwɛhutɔ́ e mǐ nyí é kún nɔ sú ali dó mǐ , bɔ mǐ nɔ gɔn jehovah sɛ̀n lee é jló gbɔn é ó é nɔ hɛn nùɖiɖi mǐtɔn lidǒ tawun ."
"enɛ wu ɔ , nùnina e jehovah na mǐ , b’ɛ nyí mɛxo agun tɔn lɛ é ni nɔ sù nukún towe mɛ ."
"( xà efɛzinu lɛ 4 : 8 , 11 , 12 . ) hweɖevonu e mɛxo agun tɔn ɖé na wá ba we kpɔ́n é ɔ , zǎn ali enɛ e hun nú we é bo yí nùnywɛ ɖò gɔ̌n tɔn , lobo ɖu wě e é na ɖè xá we é sín lè ."
"19 asú kpo asì kpo ɖé ɖò angleterre bo ɖò xwi ɖí xá tagba ɖé lɛ wɛ , lobo ylɔ mɛxo agun tɔn wè , bɔ ye sɔ ylɔ̌ ɔ ."
asì ɔ mɔ ɖɔ asú emitɔn kún sɔgbe xá emi ɖò gbigbɔ lixo ó .
"asú ɔ yí gbè ɖɔ emi kún nyí nùkplɔnmɛtɔ́ ɖagbe ó , lé emi kún bló tuto sinsɛn - biblo xwédo tɔn gbesisɔ tɔn ɖé tɔn ó ."
mɛxo lɛ dɔn ayi asú kpo asì kpo ɔ tɔn wá kpɔ́ndéwú jezu tɔn jí .
"é nɔ kpé nukún dó ahwanvu tɔn lɛ wu , bo nɔ sú nǔ e hudo ye lɛ é sín dò ."
mɛxo lɛ dó wusyɛn lanmɛ nú asú ɔ ɖɔ é ni xwedó kpɔ́ndéwú jezu tɔn .
ye dó wusyɛn lanmɛ nú asì ɔ ɖɔ é ni ɖó suúlu .
"mɛxo agun tɔn lɛ lɛ́ na alixlɛ́mɛ e nyɔ́ zán lɛ é ɖé lɛ asú kpo asì kpo ɔ dó lee ye sixu w’azɔ̌ ɖó kpɔ́ , bo bló sinsɛn - biblo xwédo tɔn xá vǐ yetɔn wè lɛ gbɔn é jí . ( efɛ ."
"ye dó wusyɛn lanmɛ n’i ɖɔ é ni dó gǎn d’eji bo ganjɛ gbigbɔ mímɛ́ wu , bonu é na d’alɔ ɛ nú é na huzu tatɔ́ ɖagbe ɖé ɖò gbigbɔ lixo ."
xwédo ɔ sín nǔ e ɖu ayi mɛ nú ye é kpo gudo e ye nɔ n’i é kpo zɔ́n bɔ weziza tɔn hɔ́n .
"enyi a bló bonu weziza towe hɔ́n ɔ , etɛ a ka sixu ɖó nukún ?"
"20 ðɛhanwlantɔ́ ɔ jihan ɖɔ : ‘ nǔ nyɔ́ nú mɛ e nɔ ɖó sísí nú jehovah lɛ , mɛ e nɔ mlɛ́ ali e jehovah ɖè lɛ . ’"
"( ðɛh . 128 : 1 ) nú a nɔ bló bɔ weziza towe nɔ hɔ́n , gbɔn mɛ ɖevo lɛ yiylɔ bonu ye wá sɛ̀n mawu , nǔwiwa ɖò ali ɖé nu bo na dó xò fífá kàn kpo acéjíninɔ kpo gblamɛ ɔ , a na mɔ ɖɔ awǎjijɛ towe na jɛji ."
"mɛ ɖevo lɛ na mɔ azɔ̌ towe ɖagbe lɛ , bɔ é na sísɛ́ mɛ gègě bɔ ye na kpa susu nú tɔ́ mǐtɔn . — mat . 5 : 16 ."
un mɔ gbɔdónúmɛ ðò wuvɛ̌ ce lɛ bǐ mɛ
mɛ e tɔn wɛ é edward bazely
"ðò tɔsisa indus tɔn sín agě gbadahweji tɔn ɔ jí , ɖò fí e è nɔ ylɔ ɖɔ pakistan ɖò égbé dìn é wɛ toxo sukkur tɔn hwexónu tɔn ɔ ɖè ."
finɛ wɛ è jì mì ɖè ɖò 9 novembre 1929 .
"ðò hwe enɛ nu ɔ , mɛsɛ́dó glɛnsinu ɖé na wema gègě ɖò bǔ ee ɖó sinmɛ e nɔ kɔ́n é ɖé mɛjitɔ́ ce lɛ ."
wema junjɔn biblu jí enɛ lɛ d’alɔ mì bɔ un huzu ɖokpo ɖò kúnnuɖetɔ́ jehovah tɔn lɛ mɛ .
è nɔ ylɔ wema enɛ lɛ ɖɔ nyǐ sín kplékplé .
"ee un ɖó nǔwukpikpé bo sixu ba dò nú nǔ e ye ɖɔ é ɔ , un mɔ ɖiɖe e ɖò gbɛ̀ , bo flɔ́ zo dó glɔ̌ nú tamɛ linlin ce é ɖò ye mɛ ."
"é sín enɛ wu bɔ sín vǔ ɔ , xovɛ nukúnnúmɔjɛnǔmɛ biblu tɔn tɔn e wema nukúnɖeji enɛ lɛ xwlé mɛ é nɔ sìn mì ."
"hwenu e wɛkɛ hwan wegɔ ɔ jló na sú kún dó nú inde é ɔ , gbɛzán ce jɛ huzuhuzu dó nyanya jí jí ."
"mɛjitɔ́ ce lɛ klán , bɔ enɛ gudo ɔ , ye gbɛ́ yeɖée ."
un sixu tuùn nǔ e zɔ́n bɔ mɛ wè e un yí wǎn na lɛ é na jó yeɖée dó gbɔn mɔ̌ é ǎ .
"ðò wanyiyi linu ɔ , é cí nú mì ɖɔ è ɖè anɔ̌ nú mì , bo gbɛ́ mì ɖɔhun ."
"un nyí vǐɖokponɔ , bɔ é cí nú mì ɖɔ un kún sixu mɔ gbɔdónúmɛ kpo alɔdo kpo ee sín hudo un ɖó tawun é ó ɖɔhun ."
nɔ ce kpo nyì kpo wá cí karachi ee nyí azinkan nú tokpɔn ɔ é .
"gbè ɖokpo ɔ , fred hardaker ee nyí dotóogán mɛxomɔ ɖé , bo nyí ɖokpo ɖò kúnnuɖetɔ́ jehovah tɔn lɛ mɛ é xúxú hɔn mǐtɔn ."
nùɖiɖi ɖokpo ɔ wɛ é ɖó mɛsɛ́dó ee na wema lɛ xwédo ce é ɖɔhun .
é xwlé biblu kpinkplɔn ɖé nɔ ce .
"nɔ ce gbɛ́ , bo ka ɖɔ nú mì ɖɔ un sixu yí gbè na ."
nɔví hardaker jɛ nǔ kplɔ́n xá mì jí ɖò aklunɔzán gbla e bɔ d’ewu é mɛ .
"aklunɔzán gblamɛ yɔywɛ ɖé gudo ɔ , un jɛ kplé lɛ yì jí ɖò nɔví hardaker sín dotóoxwé mɛɖesunɔ tɔn ."
kúnnuɖetɔ́ mɛxomɔ 12 mɔ̌ nɔ kplé ɖò finɛ bo nɔ sɛ̀n mawu .
"kpodo wanyiyi kpo wɛ un nɔ flín lee ye nɔ junjɔn ayǐ ɖó kpɔ́ xá mì , bo nɔ dɔn yeɖée wá ɖó hǎ ce jí , lobo nɔ ɖɔ xó xá mì xɔ́ntɔn jɔ xɔ́ntɔn lɛ ɖɔhun gbɔn é ; nǔ e sín hudo un ka ɖó tawun hwenɛnu é nɛ ."
é sɔ́ lín ǎ bɔ nɔví hardaker ɖɔ nú mì ɖɔ nyì na nɔ xwedó emi yì kúnnuɖegbe .
"é kplɔ́n mì glamafónu zinzan , bonu mǐ na dó sixu xò xóyidókanji e mɛ xóɖiɖɔ junjɔn biblu jí klewun klewun lɛ ɖè é ."
"xóɖiɖɔ lɛ ɖé lɛ ɖò tlɔlɔ , b’ɛ sín enɛ wu bɔ xwétɔ́ lɛ yí wǎn nú wɛn ɔ ǎ ."
"amɔ̌ , kúnnuɖiɖe nú mɛ ɖevo lɛ nɔ sɔ́ akpàkpà mì ."
"akpàkpà nɔ sɔ́ mì tawun dó nugbǒ biblu tɔn wu , bɔ un yí wǎn nú nugbǒ enɛ mímá xá mɛ ɖevo lɛ ."
"ee ahwankpá japon tɔn byɔ inde é ɔ , gǎn grande - bretagne tɔn lɛ ɔ , kɔ e gbidi nú kúnnuɖetɔ́ jehovah tɔn lɛ wɛ ye ɖè é lɛ́ jɛji ."
"gudo mɛ ɖò juillet 1943 ɔ , kɔgbidinúmɛ enɛ wà nǔ dó nyiɖesunɔ wu ."
"gǎn wemaxɔmɛ ɔ tɔn ee nyí sinsɛngán anglicane tɔn ɖé é nya mì , ɖó é ɖɔ ɖɔ un nyí “ mɛɖé bɔ nùɖé kún nɔ jɛmɛ nú mì ó . ”"
"é ɖɔ nú nɔ ce ɖɔ gbɛ̌ e dó xá kúnnuɖetɔ́ jehovah tɔn lɛ wɛ un ɖè é , nyí kpɔ́ndéwú nyanya nú wemaxɔmɛvi ɖevo lɛ ."
"é vɛ́ nú nɔ ce , bɔ é sɛ́n kàn nú gbɛ̌ e dó xá kúnnuɖetɔ́ lɛ wɛ un ɖè é ."
"nukɔnmɛ ɔ , é sɛ́ mì dó tɔ́ ce gɔ́n ɖò peshawar ; toxo ɖé wɛ , bo ɖó kilomɛtlu 1 370 dó tofɔligbé ."
"ðó un ba nùɖuɖu gbigbɔ tɔn kpo mɛ e un na dó gbɛ̌ xá lɛ é kpo kpò wutu ɔ , kanmɛ gbɔjɔ mì ɖò gbigbɔ lixo ."
un lɛ́ jɛ ganji ðò gbigbɔ lixo
"ðò 1947 ɔ , un lɛkɔ yì karachi bo ɖò azɔ̌ ba wɛ ."
"ee un ɖò dɔ̌n é ɔ , un yì dotóogán hardaker sín dotóoxwé mɛɖesunɔ tɔn ."
é yí mì kpo akpàkpà sɔ́ mɛ kpo .
"ðó é lin ɖɔ un wá bo na gbéjé lanmɛ ce kpɔ́n wutu ɔ , é kanbyɔ mì ɖɔ : “ etɛ ka ɖò ya dó nú we wɛ ? ”"
"un yí gbè n’i ɖɔ : “ dotóogán , lanmɛzɔn jɛ wɛ un ɖè ǎ , gbigbɔ lixo jɛ azɔn ɖè wɛ un ɖè ."
un ba ɖɔ è ni kplɔ́n biblu xá mì . ”
é ɖɔ : “ hwetɛnu a ka ba na bɛ́ ? ”
"un ɖɔ : “ dìn tlolo , enyi é nyɔ́ bló ɔ nɛ . ”"
mǐ kplɔ́n biblu ɖò gbadanu bɔ é jiwǔ tawun .
é cí nú mì ɖɔ un lɛ́ jɛ lee un ɖè ɖò gbigbɔ lixo é ɖɔhun .
"nɔ ce wà nǔ bǐ bo na sú ali dó mì , bonu un ma dó gbɛ̌ xá kúnnuɖetɔ́ lɛ ó , amɔ̌ dìn tɔn ɔ , un kanɖeji bo na sɔ́ nugbǒ ɔ dó ɖó ce ."
"ðò 31 août 1947 ɔ , un bló baptɛm , bo dó xlɛ́ zě e un zé nyiɖée jó nú jehovah é ."
"é na nɔ zaan é ɔ , un bɛ́ gbexosin - alijitɔ́ hwebǐnu tɔn sín azɔ̌ hwenu e un ɖó xwè 17 é ."
gbexosin - alijitɔ́zɔ́ na mì awǎjijɛ
"fí nukɔntɔn e un wà gbexosin - alijitɔ́zɔ́ ɖè é wɛ nyí quetta , finɛ wɛ nyí ahwansla grande - bretagne tɔn ɖ’ayǐ ."
"ðò 1947 ɔ , tò ɔ má bo huzu inde kpo pakistan kpo . * nǔ enɛ e jɛ é zɔ́n bɔ adakaxixo mɛ wu ɖò sinsɛn linu gbakpé , b’ɛ sín enɛ wu bɔ mɛ gègě hɔn sín tò yetɔn mɛ , bɔ nú è ɖó lee mɛ e hɔn sín tò yetɔn mɛ lɛ é sukpɔ́ gbɔn ɖò hwenuxó mɛ é xó ɖɔ wɛ ɔ , é lɔ nyí ɖokpo ɖ’emɛ ."
gbɛtɔ́ livi 14 mɔ̌ wɛ yì ba bibɛtɛn ɖò fí ɖevo lɛ .
"malɛnu ee ɖò inde lɛ é yì pakistan , bɔ hindu kpo sikh kpo e ɖò pakistan lɛ é yì cí inde ."
"hwenu e nǔ hannyahannya enɛ ɖò jijɛ wɛ é ɔ , un zunfan pípan e gbɛtɔ́ gɔ́ é ɖé , bo nɔ gblɛlɛ mɛ mɔ̌ kaka yì quetta ."
un yì kpléɖókpɔ́ lɛdo tɔn ɖé ɖò inde ɖò 1948
"ðò quetta ɔ , un mɔ george singh ee nyí gbexosin - alijitɔ́ titewungbe bo ɖó xwè 25 mɔ̌ é ."
"george na mì kɛkɛ afɔdókwín xóxó ɖokpo , bɔ un nɔ kun gbɔn sókanmɛto ɔ mɛ ."
"ðibla nyí hwe lɛ bǐ nu ɔ , mɛɖé nɔ zɔn xá mì yì kúnnuɖegbe ǎ ."
"ðò sun ayizɛ́n vlamɛ ɔ , un ko jɛ biblu kplɔ́n xá mɛ 17 jí , bɔ biblu kplɔntɔ́ enɛ lɛ ɖé lɛ wá nugbǒ ɔ mɛ ."
"ðokpo ɖò ye mɛ bo nyí ahwangán ɖé bɔ nyikɔ tɔn nɔ nyí sadiq masih ; é d’alɔ george kpo nyì kpo bɔ mǐ lilɛ wema junjɔn biblu jí ɖé lɛ dó gbè e nɔ nyí ourdou , bo nyí pakistan sín gbè é mɛ ."
sadiq wá huzu wɛnjlatɔ́ kanɖodonǔwutɔ́ ɖé .
"un xwè wemaxɔmɛ galadi tɔn , bo ɖò batóo queen elizabeth mɛ"
"nukɔnmɛ ɔ , un lɛkɔ yì karachi , bo w’azɔ̌ xá henry finch kpo harry forrest kpo , mɛsɛ́dó wɛ ye nyí bo gosin wemaxɔmɛ galadi tɔn tlolo ."
ye kplɔ́n yɛhwexɔsuɖuto ɔ sín nǔ xɔ akwɛ lɛ mì .
"gbè ɖokpo ɔ , un kplá nɔví finch yì tomɛ wɛnɖagbejijla tɔn ɖò gbadahweji pakistan tɔn ."
"ðò só ɖaxó lɛ sín akpá ɔ , mǐ mɔ gletoxo ɔ mɛ nu mɛɖesɔhwetɔ́ e nɔ dó ourdou , bɔ nugbǒ biblu tɔn sín kɔ xú lɛ é gègě ."
"xwè wè gudo ɔ , nyì lɔ jɛxa bo yì wemaxɔmɛ galadi tɔn ; un lɛkɔ yì pakistan bo nyí nukúnkpénuwutɔ́ lɛdo tɔn alɔgɔtɔ́ ."
"un nɔ mɛsɛ́dó lɛ sín xwé ɖé gbè ɖò lahore , bɔ nɔví sunnu mɛsɛ́dó atɔn ɖevo lɛ gɔ́ nú mì ."
un mɔ nyiðée mɛ ðò nǔ e nyí linkpɔ́n nú mì é ðé mɛ
"é blawu ɖɔ ɖò 1954 ɔ , mɛsɛ́dó e ɖò lahore lɛ é ɔ , é vɛwǔ bɔ ye na nɔ kpɔ́ , bo mɔ nǔ jɛ yeɖée gbè mɛ , b’ɛ sín enɛ wu bɔ alaxɔ ɖè mǐ sɛ́dó fí vovo ."
"é cí ɖě nú mì , bɔ un mɔ ɖɔ un j’ayǐ ɖò gbigbɔ lixo ."
"un lɛkɔ yì karachi , bɔ enɛ gudo ɔ , un yì londres ɖò angleterre , kpo linlin ɔ kpo ɖɔ un na lɛ́ vɔ́ azɔ̌ bɛ́ ɖò gbigbɔ lixo ."
"ðò londres ɔ , xwédo betɛli londres tɔn tɔn sín hagbɛ̌ lɛ gègě nɔ agun ce mɛ ."
"gbè ɖokpo ɔ , é ɖɔ nú mì ɖɔ é wá jɛ hweɖenu bɔ joseph f . rutherford ee ɖò nukún kpé dó azɔ̌ ɔ wu wɛ gbɔn gbɛ̀ ɔ bǐ mɛ é ɖè wě ɖé xá emi dó nùjɔnǔ mɛ ."
é kpaca mì ɖɔ un mɔ bɔ nɔví hughes ko nǔ yɛ́ɛ hwenu e é ɖò nǔ e jɛ é flín wɛ é .
"é ɖɔ ɖɔ tlolo hwɛ̌ ɔ , é vɛ́ nú emi ."
"amɔ̌ ɖò nukɔnmɛ ɔ , é mɔ ɖɔ emi ɖó hudo wěɖexámɛ syɛnsyɛn enɛ tɔn , lé xlɛ̌ wanyiyi jehovah tɔn tɔn ɖé wɛ ."
"( ebl . 12 : 6 ) xó tɔn lɛ byɔ ayi mɛ nú mì , bo zɔ́n bɔ un lɛ́ jɛ ganji ɖò gbigbɔ lixo ."
"ðò táan enɛ lɛ mɛ mɔ̌ ɔ , nɔ ce sɛ̀ tɛn wá londres , bo yí gbè nú biblu kpinkplɔn e john e . barr ee wá nɔ hagbɛ̌ alixlɛ́mɛtɔ́ ɔ mɛ é xwlé è é ."
"é xwè tɛ́ bo yì nukɔn ɖò gbigbɔ lixo , bo bló baptɛm ɖò 1957 ."
"un wá sè ɖò nukɔnmɛ ɖɔ cobonu tɔ́ ce na kú ɔ , é lɔ kplɔ́n nǔ xá kúnnuɖetɔ́ jehovah tɔn lɛ ."
"ðò 1958 ɔ , un wlí alɔ xá lene , nɔví nyɔnu danemark tɔn ɖé wɛ , bo sɛ̀ tɛn wá jɛ londres ."
"ðò xwè e bɔ d’ewu é mɛ ɔ , mawu dó nú mǐ , bɔ mǐ jì vǐ nyɔnu ɖé , bo ylɔ ɛ ɖɔ jane , é wɛ nyí nukɔnví vǐ atɔ́ɔ́n e mǐ ɖó lɛ é tɔn ."
un lɛ́ mɔ wǔjɔmɛ sinsɛnzɔ́ tɔn ɖevo lɛ ɖò agun fulham tɔn mɛ .
"amɔ̌ ɖò nukɔnmɛ ɔ , lanmɛ ma ɖò ganji lene tɔn byɔ ɖɔ mǐ ni sɛ̀ tɛn jɛ fí e ninɔmɛ ayǐ mɛ tɔn hun myɔ ɖè é ɖé ."
"enɛ wu ɔ , ɖò 1967 ɔ , mǐ sɛ̀ tɛn yì adélaïde ɖò australie ."
awěxomɛ e gbà ayi dó nú mɛ é ðé
klisanwun mɛxomɔ yí ami dó ɖè 12 wɛ ɖò agun mǐtɔn adélaïde tɔn ɔ mɛ .
blewun jɛn mǐ lɛ́ bɛ́ aca gbigbɔ tɔn mǐtɔn lɛ .
"ðò 1979 ɔ , lene kpo nyì kpo jì vǐ mǐtɔn atɔ́ɔ́ngɔ ɔ , bo sun nyǐ i ɖɔ daniel ."
"azɔn e nɔ nyí trisomie 21 * é ɖò ya dó n’i wɛ baɖabaɖa tɔn , bɔ mǐ ɖó nukún ɖɔ é kún na nɔ gbɛ̀ kaka ɖé ó ."
"kaka jɛ dìn ɔ , é nɔ vɛwǔ nú mì , bɔ un na tinmɛ wuvɛ̌ e mǐ mɔ é ."
"mǐ wà nǔ e wu mǐ kpé é bǐ , bo kpé nukún dó hudo tɔn lɛ wu , bɔ táan ɖokpo ɔ mɛ ɔ , mǐ ka lɛ́ dovɛ̌ nú vǐ mǐtɔn ɛnɛ ɖě lɛ ǎ ."
"hweɖelɛnu ɔ , dò wè ɖò hǔn tɔn mɛ , bo nɔ zɔ́n bɔ jɔhɔn nɔ hwe d’è , b’ɛ nɔ jɛ sinmɛ fɛsínnɔ́ dó jí , bɔ mǐ nɔ ɖò dandan mɛ , bo nɔ bɛ́ wezun yì dotóoxwé ."
"amɔ̌ , lanmɛ tɔn ɖò ganji ǎ có , é ka bí tawun , bɔ ninɔmɛ tɔn nɔ lɛ́ dɔn mɛ ."
é lɛ́ yí wǎn nú jehovah tawun .
"enyi xwédo mǐtɔn ja ɖɛ xò gbé cobo na ɖu nǔ ɔ , é nɔ xò alɔ tɔn wè lɛ kplé , nɔ zé ta dó yí gbè bo nɔ ɖɔ kpo akpàkpà sɔ́ mɛ kpo ɖɔ “ nicɛ ! ”"
enɛ gudo jɛn é nɔ ɖu nǔ .
"hwenu e daniel ɖó xwè ɛnɛ é ɔ , é bɛ́ kansɛ́ɛ hun tɔn ."
nǔ cikɔ nú lene kpo nyì kpo ɖò agbaza kpo lee nǔ nɔ cí nú mɛ é kpo linu tawun .
un mɔ ɖɔ un ko ɖibla bɛ́ linkpɔ́nzɔn syɛnsyɛn ɖé .
"amɔ̌ , hwenu e awakanmɛ wá kú mǐ bǐ mlɛ́mlɛ́ é ɔ , nukúnkpénuwutɔ́ lɛdo tɔn mǐtɔn neville bromwich wá hɔn mǐtɔn ta ."
"zǎn enɛ ɔ mɛ ɔ , ɖasin ɖò nukún tɔn lɛ jí bɔ é kpl’así kɔ nú mǐ ."
mǐ bǐ y’avǐ .
"wanyiyi kpo wuvɛ̌sexámɛ kpo sín xógbe tɔn lɛ dó gbɔ nú mǐ , bɔ un sixu jlɛ́ ǎ ."
é gosin mǐ gɔ́n ɖò gan ɖokpo mɛ ayitéhɔnnu .
"enɛ gudo zaan ɔ , daniel kú ."
kú tɔn wɛ nyí nǔ e ɖó wuvɛ̌ nú mǐ hugǎn ɖò gbɛzán mǐtɔn mɛ é .
"amɔ̌ , mǐ dɛ ɖò wuvɛ̌ mǐtɔn nu , bo ɖeji ɖɔ nǔ ɖebǔ , kaka jɛ kú jí , kún sixu klán daniel sín wanyiyi jehovah tɔn wu ó ."
un mɔ awǎjijɛ ðò alɔ didó mɛ ðevo lɛ mɛ
un gbɔn wuvɛ̌ ɖaxó wè enɛ lɛ mɛ cobo ka kpó ɖò mɛxo agun tɔn nyí wɛ kaka jɛ égbé .
"nǔ e mɛ un gbɔn dín lɛ é d’alɔ mì , bɔ un nɔ mɔ nukúnnú jɛ ninɔmɛ mɛ ɖevo lɛ tɔn mɛ , bo nɔ lɛ́ sè wuvɛ̌ xá ye , ɖò taji ɔ , mɛ ɖěɖee ɖò xwi ɖí xá wuvɛ̌ lɛ wɛ é ."
un nɔ tɛ́n kpɔ́n bo nɔ dá hwɛ nú ye ǎ .
"é nyɔ́ wà ɔ , un nɔ kanbyɔ nyiɖée ɖɔ : ‘ nɛ̌ ninɔmɛ ee mɛ ye gbɔn dín lɛ é ka wà nǔ dó lee nǔ nɔ cí nú ye é kpo linlin yetɔn kpo wu gbɔn ?"
nɛ̌ un ka sixu xlɛ́ ɖɔ nǔ yetɔn ɖu ayi mɛ nú mì gbɔn ?
"nɛ̌ un ka sixu dó wusyɛn lanmɛ nú ye , bɔ ye na wà jlǒ jehovah tɔn gbɔn ? ’"
un yí wǎn nú azɔ̌ lɛngbɔnyitɔ́ tɔn wiwa tawun ɖò agun ɔ mɛ !
"nugbǒ ɔ , enyi un dó gbɔ nú mɛ ɖevo lɛ ɖò gbigbɔ lixo , bo lɛ́ fá kɔ nú ye ɔ , un nɔ mɔ ɖɔ un dó gbɔ nú nyiɖée , bo lɛ́ fá kɔ nú nyiɖée ."
un kpò ɖò awǎjijɛ mɔ wɛ ɖò mɛbakpɔ́n lɛngbɔnyitɔ́ tɔn biblo mɛ
"lee nǔ cí nú ɖɛhanwlantɔ́ e ɖɔ xó elɔ é ɖɔhun wɛ é cí nú nyì lɔ : “ enyi nǔ gègě ɖò hǔn mɛ nú mì ɔ , gbɔ e [ jehovah ] nɔ dó nú mì é wɛ nɔ dó xomɛhunhun nú mì . ” ( ðɛh ."
"94 : 19 ) é nɔ gudo nú mì ɖò wuvɛ̌ xwédo tɔn lɛ , gbeklanxamɛ sinsɛn tɔn , awakanmɛ kú mɛ mɛɖesunɔ tɔn lɛ , kpo linkpɔ́nzɔn kpo mɛ ."
"nugbǒ ɔ , jehovah nyí tɔ́ nùjɔnǔ tɔn ɖé nú mì !"
"ð’ayǐ ɔ , gbadahweji pakistan tɔn ee nyí pakistan ɖò égbé é kpo zǎnzǎnhweji pakistan tɔn ee nyí bangladesh ɖò égbé é kpo wɛ kplé bo nyí pakistan ."
"kpɔ́n xota “ l’éducation d’un enfant trisomique : les difficultés , les joies ” ɖò réveillez - vous ! juin 2011 tɔn mɛ ."
nǔ ɛnɛ tɛ lɛ mǐ ka sixu bló bɔ hanjiji mǐtɔn na kpɔ́n te ?
"mǐ sixu nɔte ganji ɖò afɔ mǐtɔn lɛ jí , bo zé hanwema mǐtɔn d’aga ."
mǐ ɖó na yí agbɔ̌n ganji .
"enyi mǐ hun nu mǐtɔn ganji ɔ , mǐ na kpéwú bá jihan d’aga hugǎn . — w17.11 , wex . 5 ."
"toxo bibɛtɛn tɔn ayizɛ́n wɛ è má ɖó tò ɔ mɛ , bɔ è wlíbò nú ali e yì ye mɛ lɛ é ganji ."
"enɛ zɔ́n bɔ mɛɖé sixu yawu mɔ fí e nyɔ́ n’i é bo hɔn yì bɛ̀ ɖó . — w17.11 , wex ."
14 .
"é sú dò jlǒ e mǐ ɖó bá ɖò gbɛ̀ nɔ wɛ é tɔn , lobo sú hudo e mǐ ɖó bá jɛ mǐɖée kannu sín hwɛhuhu kpo kú kpo sí é sín dò ."
"ðó kúnkan adamu tɔn sín nǔ nɔ ɖu ayi mɛ nú mawu wutu ɔ , é na mǐ jezu hwenu e mǐ kpó ɖò hwɛhutɔ́ nyí wɛ é . — wp17.6 , wex . 6 - 7 ."
nɛ̌ ðɛhan 118 : 22 ka dó gesí fínfɔ́n sín kú jezu tɔn gbɔn ?
ye gbɛ́ jezu e nyí mɛsiya ɔ é bo hu i .
"bonu é na dó nyí “ awinnya taji e ɖò zwe jí é ” ɔ , è ɖó na fɔ́n ɛ sín kú . — w17.12 , wex . 9 - 10 ."
mɛ ɖěɖee ɖó vǐ sunnu ɖaxó sín acɛ lɛ é kɛɖɛ sín kúnkan mɛ jɛn mɛsiya ɔ gosin à ?
"hweɖelɛnu ɔ , kúnkan ɔ nɔ gbɔn vǐ sunnu ɖaxó ɔ jí , amɔ̌ , é nɔ nyí hwebǐnu ǎ ."
"davidi nyí vǐ sunnu ɖaxó jɛsée tɔn ǎ , é ɖò mɔ̌ có , mɛsiya ɔ ka gosin kúnkan tɔn mɛ . — w17.12 , wex . 14 - 15 ."
nugbodòdó e kúnkplá lanmɛ na nɔ ganji é tɛ lɛ ka ɖò biblu mɛ ?
"ðò mɔyizi sɛ́n ɔ glɔ́ ɔ , è nɔ sɔ́ mɛ ɖěɖee ɖò azɔn alɔkpa ɖé lɛ jɛ wɛ lɛ é ɖó zɔ nú mɛ e kpò lɛ é ."
"enyi mɛ lɛ ɖ’alɔ cyɔ wu gudo ɔ , ye ɖó na klɔ́ alɔ ."
sɛ́n ɔ ɖɔ ɖɔ è na kpé nukún dó sɔnuɖa lɛ wu lee é jɛxa gbɔn é .
"nú è jì vǐ ɖé , b’ɛ ɖó azǎn tantɔn gudo ɔ wɛ è nɔ gbò ada n’i , enɛ wɛ nyɔ́ hugǎn , ɖó nǔwukpikpé e hun ɖó bo nɔ yawu xú ɖò akpà nukúnmɛ é nɔ ko sɔgbe hwenɛnu . — wp18.1 , wex . 7 ."
etɛwu é ka sɔgbe ɖɔ klisanwun ɖé ni yí wǎn nú éɖée ɖó bǎ ɖé mɛ ?
mǐ ɖó na yí wǎn nú nɔzo mǐtɔn lɛ mǐɖesunɔ ɖɔhun .
"( mak . 12 : 31 ) asú lɛ ɖó na “ yí wǎn nú asì yetɔn lɛ , lee ye yí wǎn nú agbaza yeɖesunɔ tɔn gbɔn é . ” ( efɛ ."
"5 : 28 ) é ɖò wɛn ɖɔ wǎn yí nú mɛɖée sixu wá zɛkpá . — w18.01 , wex . 23 ."
afɔ tɛ lɛ mɔ̌ mǐ ka sixu ɖè bo yì nukɔn ɖò gbigbɔ lixo ?
"mǐ ɖó na kplɔ́n xó mawu tɔn bo lin tamɛ d’eji , bɔ enɛ gudo ɔ , mǐ na zán nǔ e mǐ kplɔ́n é ."
"mǐ ɖó na lɛ́ hun linlin mǐtɔn kpo ayi mǐtɔn kpo , bɔ gbigbɔ mímɛ́ na w’azɔ̌ d’eji , lobo na nɔ yí gbè nú alɔdo mɛ ɖevo lɛ tɔn kpo nùsumɛnukúnmɛ kpo . — w18.02 , wex . 26 ."
etɛwu dò biba nú sun sín wuntun kpo nùkínkán kpo ma ka nyí nǔ taji e na zɔ́n bɔ è na tuùn sɔgudo lɛ é ǎ ?
"hwɛjijɔ gègě wɛ zɔ́n , amɔ̌ hwɛjijɔ taji ɔ wɛ nyí ɖɔ jehovah gbɛ́ nùwalɔ wè enɛ lɛ bǐ . — wp18.2 , wex . 4 - 5 ."
nukún tɛ mǐ ka ɖó na sɔ́ dó kpɔ́n ylɔ̌ e è ylɔ mǐ wá nùɖuɖu ɖé tɛnmɛ é ?
"enyi mǐ yí gbè nú ylɔ̌ e è ylɔ mǐ é ɖé ɔ , mǐ ɖó na tɛ́n kpɔ́n bo na yì . ( ðɛh ."
15 : 4 ) mǐ ɖó na wá gbɛ́ ɖó nǔ ma sín nùɖé wu ǎ .
"mɛ e ylɔ mǐ é sixu ko w’azɔ̌ syɛnsyɛn , bo ɖa nùɖuɖu . — w18.03 , wex . 18 ."
nǔ tɛ lɛ kpɔ́ndéwú timɔtée tɔn ka sixu kplɔ́n sunnu agbanɖotananɔ lɛ ?
"nǔ mɛ lɛ tɔn nɔ ɖu ayi mɛ nú timɔtée tawun , bɔ é nɔ lɛ́ sɔ́ nǔ gbigbɔ tɔn lɛ ɖó tɛn nukɔntɔn ɔ mɛ ."
"é nɔ w’azɔ̌ syɛnsyɛn ɖò sinsɛnzɔ́ mímɛ́ ɔ mɛ , bo nɔ lɛ́ zán nǔ e é kplɔ́n lɛ é ."
"é nɔ ɖò nǔ kplɔ́n wɛ éɖesu , bo nɔ ganjɛ gbigbɔ jehovah tɔn wu ."
"mɛxo agun tɔn lɛ kpo mɛ ɖevo lɛ kpo sixu xwedó kpɔ́ndéwú tɔn . — w18.04 , wex . 13 - 14 ."
3 - 9 septembre 2018
7 mɛ̌ a ka ba ðɔ é ni tuùn we ?
"xota elɔ na ɖɔ xó dó nǔ e wu mǐ ɖó na sɔ́ ayi mǐtɔn ɖó mɛ tuùntuùn taji hugǎn ɔ jí é jí , enɛ wɛ nyí tuùn e jehovah nɔ tuùn mɛsɛntɔ́ tɔn gbejinɔtɔ́ lɛ é ."
"mǐ na lɛ́ ɖɔ xó dó lee jehovah nɔ ɖexlɛ́ ɖɔ emi tuùn mɛ , bɔ ɖò hweɖelɛnu ɔ , é nɔ nyí ɖò ali maɖónukún tawun lɛ nu gbɔn é jí ."
10 - 16 septembre 2018
12 fitɛ kpɔ́n wɛ nukún towe lɛ ka ðè ?
"ðò xota elɔ mɛ ɔ , mǐ na gbéjé nǔ e wu nya gbejinɔtɔ́ mɔyizi ba wǔjɔmɛ e é ɖó , bo na yì akpádídó yikúngban ɔ jí é kpò é kpɔ́n ."
"xota ɔ na lɛ́ d’alɔ mǐ , bɔ mǐ na mɔ lee mǐ na nyì alɔ nú mɔ e mɛ mɔyizi jɛ é mɛ jijɛ gbɔn é ."
17 - 23 septembre 2018
17 mɛ̌ mɛ̌ e ka ðò jehovah sín ahwan mɛ ?
24 - 30 septembre 2018
22 jehovah tɔn wɛ mǐ nyí
jehovah ɖ’acɛ bo sixu ɖɔ ɖɔ emitɔn wɛ gbɛtɔ́ lɛ bǐ nyí .
"enɛ wu ɔ , é nɔ byɔ mǐ ɖɔ mǐ ni zé mǐɖée bǐ jó nú emi ."
"amɔ̌ , mɛɖé lɛ ɖɔ ɖɔ emi ɖò gbeji nú mawu , bo ka nɔ zán tónúmase sín gbɛzán ."
"ðò xota nukɔntɔn ɔ mɛ ɔ , mǐ na kplɔ́n nǔ taji ɖé lɛ ɖò tan biblu tɔn e kúnkplá kanyɛ́ɛ , salomɔ́ɔ , mɔyizi kpo aalɔ́ɔn kpo é mɛ ."
"ðò xota wegɔ ɔ mɛ ɔ , mǐ na ɖɔ xó dó ali vovo e nu mǐ sixu xlɛ́ ɖè ɖɔ wǔ e jehovah jɔ mǐ , bɔ mǐ nyí étɔn bo nyí togun tɔn é sù nukún mǐtɔn mɛ é jí ."
27 tɛ́n kpɔ́n bo nɔ sè wuvɛ̌ xá “ gbɛtɔ́ lɛ bǐ ”
"30 lee a sixu bló gbɔn bɔ biblu kplɔnkplɔn towe na ðò gbɛ̀ , bo na lɛ́ víví hugǎn é"
ye zé yeɖée jó kpo jlǒ kpo — ðò birmanie
"“ nǔkún ɖò kpɔ́ gégé ɖò gle mɛ , nǔkún - yatɔ́ lɛ ka nyí kpɛɖé ; mi bo savo nú jinukúnnɔ ɔ , nú é sɛ́ azɔ̌watɔ́ dó jinukúngbo tɔn mɛ . ”"
( luk . 10 : 2 ) xógbe enɛ lɛ e jezu dó ɖò xwè 2 000 mɔ̌ ɖíe é sɔgbe tawun xá ninɔmɛ e mɛ birmanie ɖè ɖò égbé é .
"ðò birmanie ɔ , wɛnjlatɔ́ 4 200 mɔ̌ géé wɛ nɔ jla wɛnɖagbe ɔ gbɛtɔ́ livi 55 ."
"amɔ̌ , jehovah “ jinukúnnɔ ɔ ” sísɛ́ nɔví sunnu kpo nɔví nyɔnu kpo afatɔ́n mɔkpan , bɔ ye gosin tò vovo mɛ , bo wá tò elɔ e ɖò tofɔligbé - zǎnzǎnhweji asie tɔn é mɛ , bo na d’alɔ ɖò nǔkún - yiyazɔ́ gbigbɔ tɔn ɔ kɔn ɖò fí ."
etɛ ka zɔ́n bɔ ye gosin jɔtɛn yetɔn lɛ ?
nɛ̌ è ka d’alɔ ye bɔ ye sɛ̀ tɛn gbɔn ?
nyɔna tɛ lɛ sín vivǐ ɖu wɛ ye ka ɖè ?
mi nú mǐ ni kpɔ́n .
"“ wǎ , mǐ ðó hudo gbexosin - alijitɔ́ gègě tɔn ”"
"dotóo ɔ ɖɔ n’i ɖɔ , é kún sɔ́ na kun mɔ̌to ó nú xwè wè ."
é vɛ́ nú kazuhiro .
é kanbyɔ éɖée ɖɔ : ‘ nɛ̌ un ka sixu kpó ɖò gbexosin - alijitɔ́zɔ́ e un yí wǎn na é wà wɛ gbɔn ? ’
"é xoɖɛ vívɛ́ sɛ́dó jehovah , bo byɔ ɛ ɖɔ é ni hun ali ɖé nú emi , bonu emi ni kpó ɖò gbexosin - alijitɔ́zɔ́ emitɔn wà wɛ ."
kazuhiro kpo mari kpo
"kazuhiro ɖɔ : “ sun ɖokpo gudo ɔ , xɔ́ntɔn ce ɖé ɖò sinsɛnzɔ́ wà wɛ ɖò birmanie , bo sè nǔ e gbò mì é ."
"é ylɔ mì bo ɖɔ : ‘ ðò birmanie ɔ , hǔn e è nɔ dó tawun é wɛ nyí mɛkplékpɔ́mɛ sín hǔn lɛ ."
"enyi a wá fí ɔ , a na ɖó hudo mɔ̌to tɔn , cobo kpó ɖò sinsɛnzɔ́ towe wà wɛ ǎ ! ’"
un kanbyɔ dotóo ce ɖɔ ninɔmɛ ce ka na lɔn nú mì bɔ un na yì birmanie à jí .
"é kpaca mì ɖɔ dotóo ɔ ɖɔ : ‘ dotóogán ɖé nɔ kpé nukún dó taglomɛzɔn wu , bo na gosin birmanie bo wá japon dìn ."
un na sɔ́ we xlɛ́ ɛ .
"enyi azɔn ɔ sɔ́ lɛ́vɔ fɔ́n nú we ɖě ɔ , é sixu kpé nukún dó wǔ we . ’"
"tlolo ɔ , kazuhiro wlan nǔ sɛ́dó alaxɔ birmanie tɔn gbɔn ɛntɛnɛti jí , bo byɔ ɖɔ emi kpo asì emitɔn kpo jló na wà gbexosin - alijitɔ́zɔ́ ɖò tò enɛ mɛ ."
"azǎn atɔ́ɔ́n gudo kpowun ɔ , alaxɔ ɔ yí gbè ɖɔ : “ wǎ , mǐ ɖó hudo gbexosin - alijitɔ́ gègě tɔn ! ”"
"kazuhiro kpo asì tɔn mari kpo sà mɔ̌to yetɔn , bo yí kúnnuɖewema togudoyiyi tɔn yetɔn lɛ , lobo sú jɔmɛhun didó kwɛ lɛ ."
ye ɖò sinsɛnzɔ́ wà wɛ ɖò kánɖó e nɔ dó tokunɔgbe é ɖé mɛ ɖò mandalay dìn .
"kazuhiro ɖɔ : “ ðò ninɔmɛ enɛ mɛ ɔ , mǐ mɔ ɖɔ nùɖiɖi e mǐ ɖó nú akpá e mawu dó ɖò ðɛhan 37 : 5 mɛ é lidǒ : ‘ sɔ́ gbɛ̀ towe jó nú jehovah , ganjɛ wǔ tɔn , é na wà azɔ̌ tɔn . ’ ”"
jehovah hun ali ɔ
"ðò 2014 ɔ , è jɔwu kúnnuɖetɔ́ jehovah tɔn e ɖò birmanie lɛ é ɖɔ è na bló kpléɖókpɔ́ ɖaxó bunɔ ɖé ɖò tò yetɔn mɛ ."
mɛ gègě gosin tò ɖevo lɛ mɛ bo wá .
"nɔví nyɔnu ɖokpo nɔ nyí monique , bo ɖó xwè 34 , lobo gosin états - unis bo ɖò ye mɛ e wá lɛ é mɛ , bo ɖɔ : “ ee un lɛkɔ sín kpléɖókpɔ́ ɔ gudo é ɔ , un xoɖɛ sɛ́dó jehovah dó afɔ e un ɖó na ɖè bɔ d’ewu ɖò gbɛzán ce mɛ é jí ."
un lɛ́ ɖɔ xó xá mɛjitɔ́ ce lɛ dó nǔ e gbé un na nya ɖò gbigbɔ lixo lɛ é jí .
"mǐ bǐ mɔ ɖɔ un ɖó na lɛkɔ yì birmanie , amɔ̌ , é byɔ táan kpɛɖé kpo ɖɛ gègě xixo kpo hwɛ̌ cobɔ un wá gbeta gudo tɔn ɔ kɔn . ”"
monique tinmɛ nǔ e wu wɛ é .
monique kpo li kpo
“ jezu dó wusyɛn lanmɛ nú ahwanvu tɔn lɛ ɖɔ ye ni ‘ lɛ́n akwɛ nabi e ye na zán ɔ kpɔ́n hwɛ̌ . ’
"enɛ wu ɔ , un kanbyɔ nyiɖée ɖɔ : ‘ un ka ɖó akwɛ e kpé é bo na sɛ̀ tɛn à ?"
"enyi un ma tlɛ zán hwenu gègě ɖò agbazazɔ́ ɖé mɛ ǎ ɔ , un ka na kpéwú , bo kpé nukún dó nyiɖée wu ɖò tò enɛ mɛ à ? ’ ”"
é ɖɔ : “ un mɔ tlolo ɖɔ un kún ɖó akwɛ e na kpé bɔ un na sɛ̀ tɛn yì gbɛ̀ ɔ sín awa ɖevo xwé é ó . ”
"enɛ wu ɔ , nɛ̌ é ka kpéwú bo wá sɛ̀ tɛn ɔ gbɔn ? — luk . 14 : 28 ."
"monique ɖɔ : “ gbè ɖokpo ɔ , gǎn ce ɖɔ ɖɔ emi jló na mɔ mì ."
"ado hu mì , ɖó un lin ɖɔ é na ɖɔ nú mì ɖɔ má jó azɔ̌ dó ."
"amɔ̌ , gǎn ce wà mɔ̌ ǎ , é nyɔ́ wà ɔ , é dokú nú mì ɖó azɔ̌ ɖagbe ce wu ."
"enɛ gudo ɔ , é ɖɔ nú mì ɖɔ emi ko bló tuto bo na d’ajɔ ɖé mì ; ajɔ enɛ e é dó mì é nyí akwɛ e sín hudo un ɖó , bo na kpé nukún dó hudo ce lɛ wu é pɛ́ɛ́ ! ”"
monique ko ɖò sinsɛnzɔ́ wà wɛ ɖò birmanie sín décembre 2014 .
nɛ̌ nǔ ka cí n’i dó sinsɛnzɔ́wiwa ɖò fí e hudo sukpɔ́ ɖè é wu ?
é ɖɔ : “ é víví nú mì tawun ɖɔ un ɖò fí .
un nɔ kplɔ́n biblu xá mɛ atɔn .
biblu kplɔntɔ́ ce lɛ ɖokpo ɖó xwè 67 .
"hwebǐnu wɛ é nɔ dó gbè mì kpo nǔkiko yɛ́ɛ ɖé kpo , lobo nɔ lɛ́ zunfan mì ."
"hwenu e é kplɔ́n ɖɔ nyikɔ mawu tɔn nɔ nyí jehovah é ɔ , enɛ sísɛ́ ɛ bɔ ɖasin wá yì d’è ."
"é ɖɔ : ‘ azɔn nukɔntɔn ɔ nɛ ɖò gbɛzán ce mɛ , bɔ un sè ɖɔ mawu nɔ nyí jehovah ."
"un nyí mɛxo nú we tawun , amɔ̌ , a kplɔ́n mì nǔ taji hugǎn e un kplɔ́n ɖò gbɛ̀ ce mɛ é . ’"
ðasin wá yì dó nyì lɔ .
nǔ mɔhun lɛ nɔ zɔ́n bɔ sinsɛnzɔ́wiwa ɖò fí e hudo sukpɔ́ ɖè é nɔ hɛn awǎjijɛ ɖaxó wá . ”
"ðò agaɖanu dìn ɔ , è jɔwu monique bɔ é yì wemaxɔmɛ nú wɛnɖagbejlatɔ́ axɔsuɖuto ɔ tɔn lɛ ."
"nɔví nyɔnu ɖé nɔ nyí li , bo ɖó xwè 30 jɛji , bo nɔ nɔ tofɔligbé - zǎnzǎnhweji asie tɔn ."
"é ɖó agbazazɔ́ hwebǐnu tɔn ɖé bo nɔ wà , amɔ̌ , tan e ɖò annuaire ɔ mɛ é sísɛ́ ɛ bɔ é lin tamɛ dó sinsɛnzɔ́wiwa ɖò birmanie jí ."
"“ ðò 2014 ɖò hwenu e un yì kpléɖókpɔ́ ɖaxó bunɔ ɔ ɖò yangon é ɔ , un mɔ asú kpo asì kpo ɖé , bɔ ye ɖò sinsɛnzɔ́ wà wɛ ɖò fí e hudo sukpɔ́ ɖè ɖò xá e mɛ è nɔ dó chine - gbè ɖè ɖò birmanie é é ."
"ðó un nɔ dó chine - gbè wutu ɔ , un wá gbeta ɔ kɔn bo na d’alɔ kánɖó e nɔ dó chine - gbè ɖò finɛ é ."
"un xò kpóɖó nú monique , bɔ mǐ sɛ̀ tɛn yì mandalay ."
"jehovah dó nú mǐ , bɔ mǐ mɔ azɔ̌ hwenu klewun tɔn ɖé , bo na nɔ kplɔ́n nǔ mɛ ɖò wemaxɔ ɖokpo ɔ mɛ , bɔ fí e mǐ lɛ́ mɔ xɔ dó é lɛ́ sɛkpɔ finɛ ."
"gbɛmɛ nɔ hun zo , bɔ mǐ nɔ lɛ́ mɔ tagba ɖé lɛ có , un ka ɖu vivǐ sinsɛnzɔ́ ɔ tɔn ɖò finɛ ."
"mɛ e ɖò birmanie lɛ é nɔ zán gbɛ̀ e bɔkun é ɖé , amɔ̌ , ye nɔ sí mɛ , bo nɔ jló na ɖè hwenu ɖó vo bá ɖótó wɛnɖagbe ɔ ."
"nú è mɔ lee jehovah ɖò biblo wɛ bɔ azɔ̌ ɔ ɖò nukɔn yì wɛ gbɔn é ɔ , é nɔ sɔ́ akpàkpà mɛ tawun ."
un kudeji tawun ɖɔ jehovah wɛ jló ɖɔ má ɖò mandalay fí . ”
jehovah sè ðɛ lɛ
mɛ e zé yeɖée jó ɖò fí e hudo sukpɔ́ ɖè lɛ é gègě mɔ ɖɔ ɖɛ ɖó hlɔnhlɔn .
jumpei ɖó xwè 37 bɔ asì tɔn nao ɖó xwè 35 .
ye ko nɔ agun e nɔ dó tokunɔgbe é ɖé mɛ ɖò japon .
etɛ ka sísɛ́ ye bɔ ye wá birmanie ?
jumpei ɖɔ : “ nǔ e gbé asì ce kpo nyì kpo ko nɔ nya hwebǐnu é wɛ nyí ɖɔ mǐ na wà sinsɛnzɔ́ ɖò fí e hudo sukpɔ́ ɖè é ɖò tò ɖevo mɛ .
"nɔví sunnu ɖé ɖò agun mǐtɔn e nɔ dó tokunɔgbe ɖò japon é mɛ , bo ko sɛ̀ tɛn yì birmanie ."
"akwɛ kpɛví ɖé jɛn ɖò sɛxwetɛn nú mǐ có , mǐ lɔ ka sɛ̀ tɛn ɖò mai 2010 ."
nɔví sunnu kpo nɔví nyɔnu kpo e ɖò birmanie lɛ é dó kuabɔ nú mǐ kpo akpàkpà sɔ́ mɛ kpo ! ”
nɛ̌ nǔ ka cí n’i dó fí e è nɔ dó tokunɔgbe ɖè ɖò birmanie é wu ?
“ mɛ lɛ ɖó jlǒ tawun .
"nú mǐ xlɛ́ video mɛ lɛ dó tokunɔgbe mɛ ɔ , é nɔ jiwǔ nú ye ."
é víví nú mǐ tawun ɖɔ mǐ wá gbeta ɔ kɔn bo na wà sinsɛnzɔ́ nú jehovah ɖò fí ! ”
nao kpo jumpei kpo
"ee akwɛ wá hán jumpei kpo nao kpo é ɔ , nɛ̌ jehovah ka d’alɔ ye gbɔn ?"
asì ce kpo nyì kpo xoɖɛ kpo ayi bǐ kpo azɔn gègě .
"ajijimɛ kpowun ɔ , mǐ mɔ wema - sɛ́dó - mɛ ɖé sín alaxɔ mɛ , bɔ è byɔ mǐ ɖɔ mǐ ni wà gbexosin - alijitɔ́ titewungbe táan klewun ɖé tɔn sín azɔ̌ !"
"mǐ ɖeji dó jehovah wu , bo mɔ ɖɔ é kún jó mǐ dó ó ."
é kpé nukún dó mǐ wu ɖò ali lɛ bǐ nu . ”
"agaɖanu dìn ɔ , jumpei kpo nao kpo lɔ yì wemaxɔmɛ nú wɛnɖagbejlatɔ́ axɔsuɖuto ɔ tɔn lɛ ."
anna ɖɔ : “ tan birmanie tɔn e è kpi dó annuaire 2013 tɔn mɛ é wu wɛ é sín ! ”
simone ɖɔ : “ wǔjɔmɛ ɖaxó ɖé wɛ é nyí ɖɔ mǐ ɖò birmanie .
"gbɛ̀ ninɔ ɖò fí bɔkun tawun , bɔ un sixu zán hwenu gègě dó w’azɔ̌ nú jehovah ."
"mǐ ɖò sinsɛnzɔ́ wà wɛ ɖò fí e hudo sukpɔ́ ɖè é ɔ , akpàkpà nɔ sɔ́ mǐ bɔ mǐ nɔ ɖó ayi wu ɖɔ jehovah nɔ kpé nukún dó mǐ wu . ” ( ðɛh ."
121 : 5 ) anna ɖɔ : “ un ɖó awǎjijɛ dìn tawun hú ɖ’ayǐ tɔn .
mǐ ɖò gbɛ̀ e bɔkun é ɖé zán wɛ .
"un nɔ zán hwenu gègě xá asú ce , bɔ mǐ lɛ́ vɛ́ d’eji ."
mǐ lɛ́vɔ mɔ xɔ́ntɔn xɔ akwɛ yɔyɔ̌ ɖevo lɛ .
"mɛ lɛ nɔ ɖó linlin agɔ dó kúnnuɖetɔ́ lɛ wu ǎ , bɔ lee ye nɔ ɖè jlǒ xlɛ́ gbɔn é jiwǔ ! ”"
simone kpo anna kpo
"anna ɖɔ : “ gbè ɖokpo ɔ , un ɖekúnnu nú kplɔnyiji - alavɔví ɖé ɖò axi mɛ , bo bló tuto bo na lɛ́ yì mɔ ɛ hweɖevonu ."
"ee un yì é ɔ , é kplá xɔ́ntɔn tɔn ɖokpo wá ."
"hweɖevonu ɔ , é kplá mɛ klewun ɖevo lɛ wá gɔ́ na ."
"nukɔnmɛ ɔ , é lɛ́ kplá mɛ wá gɔ́ na hú mɔ̌ ."
"dìn ɔ , un nɔ kplɔ́n biblu xá ye mɛ atɔ́ɔ́n . ”"
"simone ɖɔ : “ mɛ e ɖò xá ɔ mɛ lɛ é nɔ dó xɔ́ntɔn mɛ , lobo nɔ lɛ́ ba nǔ dò ."
mɛ gègě nɔ ɖó jlǒ .
"è na ɖɔ kpowun ɔ , mǐ nɔ mɔ hwenu gègě dó kpé nukún dó jlǒɖotɔ́ enɛ lɛ wu . ”"
sachio kpo mizuho kpo
"amɔ̌ , afɔ tawun tawun tɛ lɛ é ka byɔ ɖɔ è ni ɖè hwɛ̌ cobo wá gbeta ɔ kɔn bá sɛ̀ tɛn yì birmanie ?"
"mizuho ee gosin japon é ɖɔ : “ asú ce sachio kpo nyì kpo nɔ ba hwebǐnu , bo na yì wà sinsɛnzɔ́ ɖò fí e hudo sukpɔ́ ɖè é , amɔ̌ , fitɛ mǐ ka na yì ?"
"sachio ɖɔ gɔ́ na ɖɔ : “ mǐ wá gbeta ɔ kɔn bo na yì bló aklunɔzán gblamɛ ɖokpo ɖò yangon , ee nyí toxo nukúnɖeji birmanie tɔn é mɛ , bo na kpɔ́n ayǐ ɔ jí ."
tomɛyiyi nǔdobiba tɔn klewun enɛ zɔ́n bɔ mǐ kudeji ɖɔ mǐ ɖó na sɛ̀ tɛn yì finɛ . ”
"jane , danica , rodney kpo jordan kpo"
"rodney kpo asì tɔn jane kpo ee nɔ nɔ australie , bɔ ye bǐ ɖó xwè 50 vɛlɛɛ é , gɔ́ nú vǐ sunnu yetɔn jordan kpo vǐ nyɔnu yetɔn danica kpo ko ɖò sinsɛnzɔ́ wà wɛ ɖò birmanie fí e hudo sukpɔ́ ɖè é sín 2010 ."
rodney ɖɔ : “ xovɛ gbigbɔ tɔn e nɔ sìn mɛ lɛ é wɛ sísɛ́ mǐ tawun .
un dó wusyɛn lanmɛ nú xwédo ɖevo lɛ ɖɔ ye ni tɛ́n kpɔ́n bo wà sinsɛnzɔ́ ɖò fí birmanie ɖɔhun ɖé . ”
“ ðagbe e enɛ wà nú xwédo mǐtɔn ɖò gbigbɔ lixo é gbélǔ !
"alokan , mɔ̌to , azɔ̌ kpo nǔ ɖevo lɛ kpo wɛ nɔ ján alɔ nú mɛ winnyawinnya gègě ."
"ye nɔ tɛ́n kpɔ́n bo nɔ kplɔ́n lee ye sixu ɖɔ xó xá mɛ ɖěɖee biblu ma má dó sɔmɔ̌ ǎ lɛ é gbɔn é , lee ye sixu na xósin ɖò kplé lɛ jí gbɔn é ; gɔ́ na ɔ , nǔwiwa gbigbɔ tɔn gègě ɖevo lɛ nɔ lɛ́ sɔ́ akpàkpà ye . ”"
oliver kpo anna kpo
"oliver , ee nyí nɔví sunnu ɖé bo ɖó xwè 37 bo gosin états - unis é tinmɛ nǔ e wu é nɔ dó wusyɛn lanmɛ nú mɛ dó sinsɛnzɔ́ mɔhun wu é , bo ɖɔ : “ sinsɛnzɔ́wiwa nú jehovah ɖò ayǐ ɖevo jí , gbɔn vo nu fí e ko má mɛ é nɔ hɛn nyɔna gègě wá ."
"xwégbe gigosin d’alɔ mì bɔ un sɔnǔ nú jiɖiɖe , lobo nɔ ganjɛ jehovah wu , ɖò ninɔmɛ ɖebǔ e mɛ un wá mɔ nyiɖée ɖè é ."
"sinsɛnzɔ́wiwa xá mɛ ɖěɖee ɖó nùɖiɖi ɖokpo ɔ xá mì , bɔ un ma ka tuùn ye ɖ’ayǐ ǎ lɛ é d’alɔ mì , bɔ un mɔ nugbǒ nugbǒ ɖɔ nǔ ɖebǔ kún ɖò gbɛ̀ elɔ mɛ bɔ è na sɔ́ jlɛ́ dó lee axɔsuɖuto mawu tɔn nyí nùjɔnǔ sɔ́ é wu ó . ”"
"égbé ɔ , oliver kpo asì tɔn anna kpo kpó ɖò sinsɛnzɔ́ wà wɛ kpo kanɖodonǔwu kpo ɖò fí e è nɔ dó chine - gbè ɖè é ."
trazel
é ɖɔ : “ un byɔ ɖò mɛ ɖěɖee ninɔmɛ yetɔn yí gbè na lɛ é sí tawun ɖɔ ye ni wà sinsɛnzɔ́ ɖò fí e hudo sukpɔ́ ɖè é .
"un mɔ ɖɔ enyi a ɖó jlǒ bo na wà sinsɛnzɔ́ nú jehovah ɔ , é na kɔn nyɔna dó gǎndido towe lɛ jí ."
un kú dlɔ̌ gbeɖé ɖɔ un na zán gbɛ̀ gbɔn lě ǎ .
gbɛzinzan e hɛn nyɔna kpo awǎjijɛ kpo wá hugǎn bɔ un ɖò nukún ɖó wɛ é wɛ . ”
"xógbe akpàkpà sɔ́ mɛ tɔn enɛ lɛ e mɛ e w’azɔ̌ ɖò birmanie , fí e hudo sukpɔ́ ɖè lɛ é dó é ni bo dó wusyɛn lanmɛ nú we , bonu a ni lin tamɛ dó alɔdido ayijlɔjlɔnɔ e ɖò fí e è ma ko wà azɔ̌ mǐtɔn gbɔn ǎ lɛ é jí ."
"mɛ e ɖò azɔ̌ wà wɛ ɖò fí e hudo sukpɔ́ ɖè lɛ é ɖò gbehwan elɔ nyì sɛ́dó we wɛ ɖɔ : “ kɛnklɛn , wǎ birmanie , bo wá dó alɔ mǐ ! ”"
mɛ̌ a ka ba ðɔ é ni tuùn we ?
"“ mawu nɔ dóhwɛ agɔ ǎ ; é na wɔn azɔ̌ e mi wà é ǎ ; wanyiyi e mi ɖexlɛ́ ɛ . . . ɔ , é na wɔn ǎ . ” — ebl ."
6 : 10 .
"han lɛ : 39 , 30"
ali ɖaxó hugǎn tɛ nu è ka sixu tuùn mǐ ɖè ?
etɛ mǐ ka ɖó na hɛn dó ayi mɛ dó tuùn e jehovah nɔ tuùn mǐ é wu ?
nɛ̌ jehovah ka xlɛ́ ɖɔ emi tuùn mali kpo jezu kpo bǐ gbɔn ?
jlǒ tɛ mǐ bǐ ka nɔ ɖó ? etɛ enɛ ka nɔ byɔ ?
mǐ ni ɖɔ ɖɔ mɛ e a tuùn bo nɔ lɛ́ sí tawun é ɖé wɔn nyikɔ towe ; ee lɛ́ nyla hú bǐ é wɛ nyí ɖɔ é tlɛ sɔ́ tuùn we ǎ . nɛ̌ nǔ ka na cí nú we ?
nǔ mɔhun sixu kú awakanmɛ nú mɛ tawun .
ðó ɖokpo ɖokpo mǐtɔn nɔ jló ɖɔ è ni yí mǐ .
"mǐ nɔ lɛ́ jló ɖɔ mɛ ɖevo lɛ ni tuùn mɛ alɔkpa e mǐ nyí é , bonu nǔ e mǐ wà é ni lɛ́ sù nukún yetɔn mɛ . — kɛ́n . 11 : 16 ; jɔb . 31 : 6 ."
nɛ̌ jlǒ e mǐ ɖó ɖɔ nǔ mǐtɔn ni sù mɛ ɖevo lɛ nukúnmɛ é ka sixu wá zɛkpá gbɔn ?
"2 jlǒ jɔwamɔ tɔn gègě ɖevo lɛ ɖɔhun ɔ , jlǒ e mǐ nɔ ɖó ɖɔ nǔ mǐtɔn ni sù mɛ ɖevo lɛ nukúnmɛ é ɔ , hwɛhuhu mǐtɔn sixu zɔ́n bɔ é wá zɛkpá , alǒ é sixu sló kɔ na ."
é sixu zɔ́n bɔ mǐ na jló ɖɔ mɛ ɖevo lɛ ni kpa mǐ ɖò ali e ma sɔgbe ǎ é nu dó ɖexlɛ́ ɖɔ ye tuùn mǐ .
"gbɛ̀ satáan tɔn nɔ flɔ́ zo dó glɔ̌ nú jlǒ susu xixɔ kpo mɛ kpikpa kpo tɔn , bɔ enɛ nɔ fɛ́ ayi mɛ lɛ tɔn sín mɛ ɖokpo géé e é jɛxa nugbǒ nugbǒ ɖɔ è ni tuùn , bo sɛ̀n é jí ; é wɛ nyí tɔ́ mǐtɔn jixwé tɔn ɔ , jehovah mawu . — nǔɖe . 4 : 11 ."
"3 ðò jezu hwenu ɔ , sinsɛngán ɖé lɛ ɖó linlin e ma sɔgbe ǎ é dó nǔ e è ni tuùn mɛ nyí é wu ."
"jezu gb’akpá nú ahwanvu tɔn lɛ ɖɔ : “ mi cɔ́ miɖée dó sɛnkplɔnmɛtɔ́ lɛ wu , ɖó nǔ e nɔ víví nú ye lɛ wɛ nyí ɖɔ : ye ni ɖò awu gaga mɛ , bo ɖò sà ɖi wɛ ; è ni nɔ dó gbè ye ɖò tokplétɛn lɛ ; ye nɔ ba na jinjɔn zinkpo nukúnɖeji lɛ mɛ ɖò kplɔ́ngbasá lɛ , bo nɔ ba na jinjɔn tɛn nukɔn nukɔntɔn lɛ mɛ ɖò jonɔgbe . ”"
"é ɖɔ gɔ́ na ɖɔ : “ mawu na dɔn tó nú ye , bɔ é na syɛn ɖesu . ”"
"( luk . 20 : 46 , 47 ) amɔ̌ , jezu ka gbɔn vo nú ye , ɖó é kpa asúkúsi wamamɔnɔ e sɔ́ gankwɛ kpɛví kpɛví wè dó gbǎ ɔ mɛ , bɔ é cí ɖɔ mɛ ɖevo lɛ kún tlɛ ɖó ayi wu lɔ ó ɖɔhun é ɖé ."
( luk . 21 : 1 - 4 ) linlin e jezu ɖó dó è ni tuùn mɛ wu é gbɔn vo sésé nú ee mɛ ɖevo lɛ ɖó é .
"xota elɔ na d’alɔ mǐ bɔ mǐ na ɖó linlin e sɔgbe é , enɛ wɛ nyí linlin e jehovah mawu ba ɖɔ mǐ ni ɖó é ."
mɛ taji hugǎn e na tuùn mɛ b’ɛ na nyɔ́ é
mɛ taji hugǎn tɛ ka na tuùn mɛ bɔ é na nyɔ́ ?
etɛwu ? 4 mɛ taji hugǎn tɛ mǐ ka sixu dó gǎn ɖɔ é ni tuùn mǐ ?
"lee mɛ lɛ nɔ ba ɖɔ è ni ɖó ayi emi wu gbɔn ɖò wema kplɔnkplɔn , ajɔ̌wiwa kpo ayiɖeɖayi gbɛ̀ elɔ tɔn kpo linu é wɛ mǐdɛɛ lɛ na ba ɖɔ è ni ɖó ayi mǐ wu gbɔn ǎ ."
"é nyɔ́ wà ɔ , lee pɔlu tinmɛ gbɔn ɖò xó elɔ mɛ é wɛ mǐ na ba , é ɖɔ : “ amɔ̌ dìn e mi tuùn mawu ɔ , un ka na ɖɔ dìn e mi tuùn mawu ɔ lɔ ǎ ; dìn e mawu tuùn mi ɔ , nɛ̌ mi ka sixu lɛ́ lɛkɔ yì nǔmaɖinǔ enɛ lɛ e ma ɖó gǎn ǎ lɛ kɔn gbɔn ? etɛwu mi ka jló na lɛ́ huzu kannumɔ nǔ enɛ lɛ tɔn ? ”"
( ga . 4 : 9 ) wǔjɔmɛ jiwǔ ɖé wɛ é nyí ɖɔ “ mawu ” e nyí gǎn acɛbǐnɔ wɛkɛ ɔ tɔn é sixu “ tuùn [ mǐ ] . ”
akpàkpà ɖò sísɔ́ ɛ wɛ bonu é na ɖó kancica e syɛn é ɖé xá mǐ .
"lee akɔwé ɖé ɖɔ gbɔn é ɔ , mǐ “ huzu mɛ ɖěɖee wu é nɔ ɖó ayi ɖò ali ɖagbe nu lɛ é . ”"
"nú jehovah tuùn mǐ bo mɔ ɖɔ mǐ nyí xɔ́ntɔn emitɔn ɔ , enɛ xlɛ́ ɖɔ mǐ wà nǔ taji e wu mǐ ɖò gbɛ̀ ɔ mɛ é nɛ . — nùt . 12 : 13 , 14 ."
nɛ̌ mǐ ka sixu bló gbɔn bɔ mawu na tuùn mǐ ?
5 mɔyizi ɖesunɔ ɖu nyɔna mɔhun ɖé sín vivǐ .
"hwenu e é savo nú jehovah ɖɔ é ni yí gbè bonu emi na tuùn ali tɔn lɛ ganji hugǎn é ɔ , jehovah yí gbè ɖɔ : “ un na bló nǔ e a ɖɔ dìn é lɔ ; ɖó un na fɛ́nú ce we , ɖó hwi wɛ nyí mɛ e un tuùn tawun é . ”"
"( tín . 33 : 12 - 17 ) enyi jehovah wá tuùn mǐɖesunɔ ɔ , mǐ sixu mɔ nyɔna jiwǔ lɛ ."
"amɔ̌ , nɛ̌ mǐ ka sixu bló gbɔn bɔ jehovah na tuùn mǐ ?"
é nɔ tuùn mǐ hwenu e mǐ yí wǎn n’i bo zé gbɛzán mǐtɔn jó n’i é . — xà 1 kɔlɛntinu lɛ 8 : 3 .
etɛ ka sixu zɔ́n bɔ kancica e ɖò mǐ kpo jehovah kpo tɛntin é na gblé ?
"6 é ɖò mɔ̌ có , kancica xɔ akwɛ e mǐ ɖó xá tɔ́ mǐtɔn jixwé tɔn ɔ é ɔ , mǐ ɖó na wlíbò na ."
"klisanwun galatinu e pɔlu wlan nǔ sɛ́dó lɛ é ɖɔhun ɔ , mǐ lɔ ɖó na nyì alɔ nú kannumɔ nyínyí nú “ nǔmaɖinǔ ” gbɛ̀ elɔ tɔn “ e ma ɖó gǎn ǎ lɛ ” é , kaka jɛ biba ɖɔ gbɛ̀ ɔ ni sɔ́ mǐ sù jí ."
( ga . 4 : 9 ) klisanwun xwè kanweko nukɔntɔn ɔ tɔn enɛ lɛ ko yì nukɔn kaka bɔ mawu tuùn ye .
"é ɖò mɔ̌ có , pɔlu ɖɔ nú ye mɛ ɖokpo enɛ lɛ ɖɔ ye “ lɛ́ lɛkɔ yì ” nǔmaɖinǔ lɛ kɔn ."
"nǔ e ɖɔ wɛ pɔlu ɖè é wɛ nyí ɖɔ : “ kpo bǎ e mɛ mi ko yì nukɔn jɛ dìn é kpo ɔ , etɛwu mi ka na lɛ́ lɛkɔ yì nǔ e nyí xlonɔnú , bo ma xɔ akwɛ ǎ , bɔ mi ko jó dó lɛ é kɔn ? ”"
7 mǐ ka sixu mɔ mǐɖée ɖò ninɔmɛ mɔhun ɖé mɛ ɖò égbé à ?
ganji .
"pɔlu ɖɔhun ɔ , hwenu e mǐ tuùn jehovah tlolo é ɔ , mǐ sixu ko jó nǔ e na zɔ́n bɔ mǐ na nyí mɛ nukúnɖeji ɖò gbɛ̀ satáan tɔn mɛ lɛ é dó ."
"( xà filipunu lɛ 3 : 7 , 8 . )"
"bɔya mǐ jó ali ɖěɖee hun nú mǐ bɔ mǐ na yì kplɔnyiji - alavɔ é dó , alǒ , mǐ gbɛ́ kàn e è dó kàn jí nú mǐ , alǒ ali e hun nú mǐ bɔ mǐ na mɔ akwɛ gègě ɖò ajɔ̌wiwa gbɛ̀ elɔ tɔn sín ali nu lɛ é é ."
"nùnina hanjiji tɔn , alǒ nǔwukpikpé lɔnyiji - fɔnkan tɔn sixu ko zɔ́n bɔ mǐ nyí mɛ nukúnɖeji , alǒ jɛ dɔkun , amɔ̌ , mǐ dó gudo nǔ enɛ lɛ bǐ ."
( ebl . 11 : 24 - 27 ) xlonɔnú wɛ é na nyí dìn ɖɔ mǐ ni kpɔ́n gbeta ɖagbe enɛ lɛ e kɔn mǐ wá é dó mɔ ‘ nǔ e yì tɛ mɛ lɛ é ’ !
linlin mɔhun ɖiɖó sixu dɔn mǐ bɔ mǐ na jɛ nǔ e mǐ ko ylɔ ɖɔ gbɛ̀ elɔ sín “ nǔmaɖinǔ . . . e ma ɖó gǎn ǎ ” lɛ é ba jí . *
dǒ hlɔnhlɔn hlɔnhlɔn jí nú nǔ e jí a kú dó é
etɛ ka na dó hlɔnhlɔn hlɔnhlɔn jí nú kán e mǐ kanɖeji ɖɔ jehovah ni tuùn mǐ é ?
"8 nɛ̌ mǐ ka sixu bló gbɔn bo dó hlɔnhlɔn hlɔnhlɔn jí nú kán e mǐ kanɖeji ɖɔ jehovah ni tuùn mǐ , bɔ é ma na nyí gbɛ̀ ɔ ǎ é gbɔn ?"
"bo na dó bló mɔ̌ ɔ , mǐ ɖó na flín nǔ titewungbe wè ."
"nukɔntɔn ɔ , jehovah nɔ tuùn mɛ ɖěɖee nɔ sɛ̀n ɛ kpo gbejininɔ kpo lɛ é hwebǐnu ."
"( xà eblée lɛ 6 : 10 ; 11 : 6 ) mɛsɛntɔ́ tɔn lɛ ɖokpo ɖokpo xɔ akwɛ n’i tawun , bɔ é nɔ kpɔ́n kɔɖiɖe dó mɛ ɖěɖee nɔ gbeji n’i lɛ é dó mɔ ‘ hwɛagɔdidó . ’"
jehovah nɔ “ tuùn mɛ e nyí étɔn lɛ é ” hwebǐnu . ( 2 tim . 2 : 19 ) é “ nɔ kpé nukún dó nǔjlɔjlɔwatɔ́ lɛ sín ali wu ” bo tuùn lee é nɔ hwlɛn ye sín tɛnkpɔn mɛ gbɔn é . — ðɛh . 1 : 6 ; 2 pi . 2 : 9 .
jehovah ko ɖexlɛ́ wá yì ɖɔ togun emitɔn sín nǔ nyɔ́ nukún emitɔn mɛ .
nǎ kpɔ́ndéwú tɔn . 9 jehovah ko xlɛ́ ɖò hweɖelɛnu ɖɔ nǔ togun emitɔn tɔn nyɔ́ nukún emitɔn mɛ ɖò ali e jiwǔ lɛ é nu .
"( 2 tan 20 : 20 , 29 ) kpɔ́ndéwú ɖokpo wɛ nyí ali e nu jehovah hwlɛn togun tɔn ɖè ɖò xù vɔvɔ ɔ kɔn , hwenu e ahwangɔnu hlɔnhlɔnnɔ falawɔ́ɔn tɔn ɖò gbě yetɔn nya wɛ é é . ( tín . 14 : 21 - 30 ; ðɛh ."
"106 : 9 - 11 ) nǔ enɛ e jɛ é jiwǔ sɔmɔ̌ bɔ ɖò xwè 40 gudo ɔ , mɛ e ɖò gbɛ̀ ɔ sín akpá enɛ xwé lɛ é kpó ɖò xó ɖɔ d’ewu wɛ ."
"( joz . 2 : 9 - 11 ) lee jehovah ɖè wanyiyi tɔn kpo hlɔnhlɔn tɔn kpo xlɛ́ dó togun tɔn takúnmɛ gbɔn é flínflín , hwenu e mǐ na kpannukɔn ahwantɔ́nmɛ gɔgu magɔgi tɔn tɔn e xó è ko ɖɔ ɖ’ayǐ sín hwenu línlín ɖíe é , na dó wusyɛn lanmɛ nú mǐ kpɔ́n !"
"( ezek . 38 : 8 - 12 ) ðò hwenɛnu ɔ , é na sù nukún mǐtɔn mɛ tawun ɖɔ mǐ bló bɔ mawu mǐtɔn tuùn mǐ , bɔ é kún nyí gbɛ̀ elɔ ó ."
"ali tɛ nu jehovah ka nɔ tuùn mɛ ɖè , bɔ mǐ ɖó na hɛn dó ayi mɛ ?"
"mɛ ɖěɖee nɔ wà nǔ ɖagbe lɛ , bonu gbɛtɔ́ lɛ ni dó sixu ɖó ayi wu wutu kpowun lɛ é ɔ , è ɖɔ ɖɔ jehovah kún na d’ajɔ ɖě ye ó ."
"ðó mɛ ɖevo lɛ ko xɔ susu nú ye wutu ɔ , ye ko mɔ ajɔ yetɔn bǐ yí ."
( xà matie 6 : 1 - 5 . )
"amɔ̌ , jezu ɖɔ ɖɔ tɔ́ emitɔn e “ nɔ mɔ nǔ jɛ wi mɛ ɔ ” nɔ mɔ mɛ ɖěɖee ɖó acɛ , bɔ è na dokú nú ye , ɖó ɖagbe e ye wà nú mɛ ɖevo lɛ é wutu é ."
"é nɔ ɖó ayi nǔ enɛ lɛ wu , lobo nɔ sú axɔ́ mɛ ɖokpo ɖokpo lee é jɛxa gbɔn é ."
"é ɖò mɔ̌ có , jehovah nɔ d’ajɔ mǐ hweɖelɛnu , lee mǐ ma ɖó nukún tɔn ǎ gbɔn é ."
mi nú mǐ ni ɖɔ xó dó kpɔ́ndéwú ɖé lɛ wu .
"jehovah xlɛ́ ðɔ emi tuùn ðyɔvǐ mɛðesɔhwetɔ́ ðé , b’ɛ ka ð’ayi tɔn ðebǔ ǎ"
nɛ̌ jehovah ka xlɛ́ ɖɔ emi tuùn mali e nyí ɖyɔvǐ ɖé é gbɔn ?
"11 hwenu e gan ɔ xò bɔ è na jì vǐ mawu tɔn b’ɛ na nyí gbɛtɔ́ ɖé é ɔ , jehovah sɔ́ mali e nyí ɖyɔvǐ mɛɖesɔhwetɔ́ ɖé , bo ɖò alɔji é b’ɛ na nyí nɔ vǐ bunɔ enɛ tɔn ."
"mali nɔ nɔ toxo nazalɛti tɔn e ma hwɛ́n nùɖé ǎ , bo lín dó jeluzalɛmu kpo tɛmpli tɔn ɖɛkpɛɖɛkpɛ ɔ kpo é mɛ ."
( xà luki 1 : 26 - 33 . )
etɛwu è ka sɔ́ wǔjɔmɛ enɛ d’así nú mali .
wɛnsagun gabliyɛli ɖɔ n’i ɖɔ “ mawu jɔwu ” i .
"mali xlɛ́ lee é nyí gbɛtɔ́ gbigbɔ tɔn sɔ é , ɖò nukɔnmɛ hwenu e é ɖò xó ɖɔ nú hɛnnumɔ tɔn elizabɛti wɛ é ."
"( luk . 1 : 46 - 55 ) ɛɛn , jehovah ko ɖò ayi ɖó mali wu wɛ , bo jɔwu maɖónukún enɛ ɛ ɖó gbejininɔ tɔn wu ."
"ali tɛ nu è ka xlɛ́ ɖɔ è tuùn jezu lee é jɛxa gbɔn é ɖè ɖò hwenu e è jì i é , kpo hwenu e è kplá ɛ yì tɛmpli mɛ ɖò azǎn 40 gudo é kpo ?"
"12 hwenu e mali jì jezu é ɔ , jehovah wlí yɛ̌yi nú gǎn nukúnɖeji , alǒ acɛkpatɔ́ jeluzalɛmu kpo bɛteleyɛmu kpo tɔn lɛ , gbɔn nǔ e jɛ é ɖiɖɔ nú ye gblamɛ ǎ ."
"wɛnsagun lɛ tɔ́n dó lɛngbɔnyitɔ́ mɛɖesɔhwetɔ́ e ɖò nukún kpé dó lɛngbɔ̌ lɛ wu wɛ ɖò gbehan mɛ , ɖò bɛteleyɛmu sín toxo ɔ gudo lɛ é jí ."
( luk . 2 : 8 - 14 ) lɛngbɔnyitɔ́ enɛ lɛ yì ba vǐ yɛyɛ̌ e è jì é kpɔ́n .
"( luk . 2 : 15 - 17 ) kpo xomɛhunhun kpo ɔ , kpɔ́n lee é na ko kpaca mali kpo jozɛfu kpo gbɔn , hwenu e ye mɔ bɔ è sɔ́ jezu sù gbɔn alɔkpa enɛ mɛ é !"
"mǐ ni kpɔ́n vogbingbɔn e ɖò lee jehovah nɔ wà nǔ gbɔn é , kpo lee awovi nɔ wà nǔ gbɔn é kpo tɛntin é ."
"hwenu e satáan sɛ́ nǔmɔtɔ́ lɛ dó jezu kpo mɛjitɔ́ tɔn lɛ kpo gɔ́n é ɔ , ayi mɛ e ɖò jeluzalɛmu lɛ é bǐ tɔn gbado , ɖó jiji jezu tɔn sín wɛn e ye sè é wu ."
( mat . 2 : 3 ) jiji jezu tɔn enɛ e è jla gbɔn mɔ̌ é wá zɔ́n bɔ vǐ xomɛvɔnɔ gègě kú . — mat . 2 : 16 .
"13 mali jì jezu b’ɛ ɖó azǎn 40 gudo é ɔ , è byɔ ɛ ɖɔ é ni xwlé vɔsanú ɖé jehovah ɖò tɛmpli mɛ ɖò jeluzalɛmu , finɛ ka ɖó kilomɛtlu 9 dó bɛteleyɛmu ."
"( luk . 2 : 22 - 24 ) hwenu e mali , jozɛfu gɔ́ nú jezu ɖò ali jí é ɔ , mali sixu ko kanbyɔ éɖée ɖɔ vɔsanúxwlémawutɔ́ e jí azɔ̌ jɛ é na ɖɔ xó ɖò ali bunɔ ɖé nu dó dó gesí azɔ̌ e jezu na wà ɖò sɔgudo é wɛ à jí ."
"è xlɛ́ ɖɔ è tuùn jezu nugbǒ , amɔ̌ , é nyí lee mali sixu ko ɖó nukún tɔn gbɔn é ǎ ."
"é nyɔ́ wà ɔ , jehovah zán nya e nɔ nyí sinmɛnyɔ́ɔ bo “ nɔ xwedó mawusɛ́n lɛ , bo nɔ jɛhun dó mawu sín azɔ̌ lɛ jí ” é kpo asúkúsi e nyí gbeyiɖɔ nyɔnu ɖé , bo nɔ nyí ana , lobo ɖó xwè 84 é kpo dó xlɛ́ ɖɔ vǐ ɔ na huzu mɛsiya e sín akpá è dó é , alǒ klisu . — luk . 2 : 25 - 38 ."
nyɔna tɛ lɛ jehovah ka kɔn dó mali jí ?
14 bɔ mali ka lo ?
"jehovah ka kpò ɖò xíxlɛ́ ɛ wɛ ɖɔ emi tuùn i , ɖó nukún e é kpé dó vǐ tɔn wu bo lɛ́ kplɔ́n ɛ kpo gbejininɔ kpo é à ?"
"ganji , é wà mɔ̌ ."
mawu bló bɔ è wlan nǔwiwa mali tɔn lɛ kpo xó tɔn lɛ kpo dó biblu mɛ .
é cí ɖɔ mali kún kpéwú bo zɔ́n xá jezu ɖò xwè atɔn adaɖé e é wà sinsɛnzɔ́ tɔn na é mɛ ó ɖɔhun .
"boya ɖó mali nyí asúkúsi wutu ɔ , é cí nazalɛti ."
"nugbǒ wɛ ɖɔ nǔ gègě na ko gbɔ wǔ tɔn , amɔ̌ , é ka kpéwú bo nɔ kú jezu tɔn sín tɛnmɛ ."
"( jaan 19 : 26 ) nukɔnmɛ ɔ , mali nɔ jeluzalɛmu xá ahwanvu lɛ ɖò azǎn ɖěɖee jɛ nukɔn nú pantekotu ɔ lɛ é hwenu , kaka bo lɛ́ ɖò finɛ ɖò pantekotu ɔ hwenu , hwenu e gbigbɔ mímɛ́ jɛ ye jí é . ( mɛ ."
"1 : 13 , 14 ) é cí ɖɔ gbigbɔ mímɛ́ ɖè é lɔ mɛ ɖevo e ɖò finɛ lɛ é ɖɔhun ."
"nú nǔ nyí mɔ̌ hǔn , é xlɛ́ ɖɔ ali hun n’i , bɔ é na nɔ jixwé xá jezu kaka sɔyi ."
"kpɔ́n ali ɖagbe e nu è d’ajɔ ɛ ɖè , ɖó sinsɛnzɔ́ gbejininɔ tɔn tɔn wu é !"
jehovah xlɛ́ ðɔ emi tuùn vǐ emitɔn
"hwenu e jezu ɖò ayikúngban jí é ɔ , nɛ̌ jehovah ka xlɛ́ ɖɔ nǔ tɔn nyɔ́ nukún emitɔn mɛ gbɔn ?"
15 jezu ba ɖɔ sinsɛngán alǒ toxóɖɔtɔ́ hwetɔnnu tɔn lɛ ni kpa susu nú emi ǎ .
"ee jezu bló baptɛm bo tɔ́n sín judɛ́ɛn tɔ̀ ɔ mɛ tlolo é ɔ , jehovah ɖɔ : “ vǐ ce vívɛ́ná wɛ mɛ elɔ nyí ; xomɛ nɔ hun mì dó wutu tɔn tlala . ”"
"( mat . 3 : 17 ) é ɖò wɛn ɖɔ gbɔn vo nú jezu ɔ , jaan baptɛmublonumɛtɔ́ ɔ kɛɖɛ wɛ nyí mɛ ɖevo e sè xó enɛ lɛ é ."
"xwè ɖokpo mɔ̌ jɛ nukɔn nú kú jezu tɔn ɔ , mɛsɛ́dó tɔn atɔn sè bɔ jehovah ɖɔ xó elɔ lɛ dó jezu wu : “ vǐ ce vívɛ́ná wɛ mɛ elɔ nyí ; xomɛ nɔ hun mì dó wutu tɔn ; mi ɖótó è . ”"
"( mat . 17 : 5 ) azǎn klewun ɖé jɛ nukɔn nú kú jezu tɔn ɔ , jehovah lɛ́ ɖɔ xó nú vǐ tɔn sín jixwé . — jaan 12 : 28 ."
"ali e nu jehovah xlɛ́ ɖè ɖɔ emi tuùn vǐ emitɔn é ɔ , etɛ é ka sixu kplɔ́n we ?"
nɛ̌ jehovah ka sɔ́ jezu sù lee è ma ɖó nukún tɔn gbɔn ǎ é gbɛn ?
"16 jezu tuùn ɖɔ emi na kú kú winnya tɔn , bɔ è na ɖ’adingban dó nu emitɔn ɖɔ emi nyla nu dó jehovah wu có , é ka xoɖɛ ɖɔ jlǒ tɔn ni nyí wiwa , é ni ma nyí emitɔn ó ."
"( mat . 26 : 39 , 42 ) “ é yí gbè bɔ è hu i ɖó [ yatín ] jí ; é kpɔ́n winnya e è nɔ mɔ ɖò kú mɔhunkɔtɔn mɛ ɔ ǎ , ” ɖó é ba bonu gbɛ̀ ɔ ni xɔ susu n’i ǎ , loɔ , tɔ́ tɔn kɛɖɛ ni xɔ susu n’i ."
( ebl . 12 : 2 ) nɛ̌ jehovah ka xlɛ́ ɖɔ emi tuùn i gbɔn ?
"17 hwenu e jezu ɖò ayikúngban jí é ɔ , é xlɛ́ ɖɔ jlǒ emitɔn wɛ nyí ɖɔ emi ni lɛkɔ yì jixwé , bo ɖó susu e emi ko ɖó ɖò tɔ́ emitɔn gɔ́n ɖ’ayǐ é ."
( jaan 17 : 5 ) nǔ ɖebǔ xlɛ́ ɖɔ jezu ɖò nukún ɖó nǔ hú mɔ̌ wɛ ǎ .
é ɖò nukún ɖó wɛ ɖɔ emi na lɛ́ wá nɔ tɛn e yì aga hugǎn é mɛ ɖò jixwé ǎ .
"amɔ̌ , etɛ jehovah ka wà ?"
"é sɔ́ vǐ tɔn sù ɖò ali e è ma ɖó nukún tɔn ǎ é nu , bo fɔ́n ɛ sín kú , bo sɔ́ ɛ ɖó “ tɛn e nyí ɖaxó bǐ ɔ mɛ , ” lobo lɛ́ na ɛ nǔ e mɛɖebǔ ma ko ɖó kaka jɛ hwenɛnu ǎ é ; enɛ wɛ nyí gbɛ̀ jɔmakú ! * ( fili . 2 : 9 ; 1 tim . 6 : 16 ) kpɔ́n ali ɖaxó e nu è tuùn gbɛzán gbejininɔ tɔn jezu tɔn n’i ɖè é !"
"etɛ ka na d’alɔ mǐ , bɔ mǐ na nyì alɔ nú biba ɖɔ nǔ mǐtɔn ni nyɔ́ gbɛ̀ elɔ nukúnmɛ ?"
"18 etɛ ka na d’alɔ mǐ , bɔ mǐ na nyì alɔ nú biba ɖɔ nǔ mǐtɔn ni nyɔ́ gbɛ̀ elɔ nukúnmɛ ?"
"hɛn dó ayi mɛ ganji ɖɔ jehovah nɔ tuùn mɛsɛntɔ́ tɔn gbejinɔtɔ́ lɛ hwebǐnu , lobo nɔ d’ajɔ ye , bɔ hwɛhwɛ ɔ , ali ɖěɖee nu ye ma ɖó nukún tɔn ɖè ǎ lɛ é wɛ é nɔ wà mɔ̌ ɖè ."
mɛ̌ ka tuùn nyɔna maɖónukún e ɖò te kpɔ́n mǐ ɖò sɔgudo lɛ é ?
"amɔ̌ , dìn e mǐ ɖò didɛ ɖò wuvɛ̌ lɛ kpo mɛtɛnkpɔn lɛ kpo nu wɛ ɖò gbɛ̀ nyanya elɔ mɛ é ɔ , mi nú mǐ ni hɛn dó ayi mɛ hwebǐnu ɖɔ gbɛ̀ elɔ kpo lee é sixu xlɛ́ ɖɔ emi tuùn mǐ gbɔn é kpo bǐ wɛ ɖò wìwá yì wɛ ."
( 1 jaan 2 : 17 ) tɔ́ wanyiyinɔ mǐtɔn jehovah ‘ nɔ dóhwɛ agɔ bo na wɔn azɔ̌ e mǐ wà é kpo wanyiyi e mǐ ɖexlɛ́ ɛ é kpo ǎ . ’
"( ebl . 6 : 10 ) ɛɛn , é na ɖexlɛ́ ɖɔ nǔ mǐtɔn nyɔ́ nukún emitɔn mɛ ; bo tlɛ sixu wà mɔ̌ ɖò ali ɖé lɛ nu , bɔ mǐ sixu dó nukún mɛ kpɔ́n dìn ǎ ."
"ðò lilɛdogbeɖevomɛ biblu tɔn ɖevo mɛ ɔ , è lilɛ xókwin “ nǔmaɖinǔ ” ɔ dó “ nǔ yayǎ . ”"
"nyɔna maɖónukún ɖé wɛ enɛ na ko nyí , ɖó è ɖɔ gbɛ̀ jɔmakú xó ɖò akpáxwé biblu tɔn e è wlan dó ebléegbe mɛ é mɛ ǎ ."
fitɛ kpɔ́n wɛ nukún towe lɛ ka ðè ?
"“ un jlɔ́ kɔ bo kpɔ́n we sɛ́dó , un kpɔ́n hwi mɛ e axɔsuzinkpo towe ɖò [ jixwé ] ɔ sɛ́dó . ” — ðɛh ."
123 : 1 .
ali tɛ nu nukún mǐtɔn lɛ ka ɖó na kpɔ́n jehovah ɖè ?
etɛwu mɔyizi ka ba wǔjɔmɛ e é ɖó bo na yì akpádídó yikúngban ɔ jí é kpò ?
etɛ nǔ e jɛ dó mɔyizi wu é ka sixu kplɔ́n mǐ ?
etɛ nukún mǐtɔn lɛ sísɔ́ ɖó jehovah jí ka nɔ byɔ ?
"mǐ ðò gbɛ̀ nɔ wɛ ɖò “ hwenu vɛwǔ lɛ ” mɛ , bɔ jɛ nukɔn nú azǎn yɔyɔ̌ e ko sɛkpɔ , bɔ fífá jɔ fífá na lɛ́ wá nɔ ayikúngban elɔ jí é ɔ , gbɛ̀ tlɛ na lɛ́ vɛwǔ hú lě ."
"( 2 tim . 3 : 1 ) enɛ wu ɔ , é sɔgbe ɖɔ mǐ ni kanbyɔ mǐɖée ɖɔ : ‘ fitɛ un ka na kpɔ́n , bo mɔ alɔdo kpo alixlɛ́mɛ kpo ? ’"
"“ jehovah gɔ́n , ” wɛ sixu nyí xósin e a na na tlolo é , bɔ enɛ wɛ ka nyí xósin ɖagbe hugǎn ɔ ."
2 etɛ è ni kpɔ́n jehovah gɔ́n ka nɔ byɔ ?
nɛ̌ mǐ ka sixu kudeji ɖɔ nukún mǐtɔn lɛ ɖò jǐ tɔn ganji hwenu e wuvɛ̌ syɛnsyɛn lɛ kpannukɔn mǐ é gbɔn ?
"ðò xwè kanweko mɔkpan ɖíe ɔ , ɖɛhanwlantɔ́ ɖé mɔ nǔ jɛ mɛ ɖɔ mǐ ɖó na sɔ́ nukún mǐtɔn lɛ ɖó jehovah jí , bonu é na d’alɔ mǐ hwenu e hudo tɔn tíìn é ."
( xà ðɛhan 123 : 1 - 4 . )
é sɔ́ jehovah kpinkpɔn jlɛ́ dó ali e nu mɛsɛntɔ́ ɖé nɔ kpɔ́n gǎn tɔn ɖè é wu .
etɛ ɖɔ gbé ɖɛhanwlantɔ́ ɔ ka ja ?
"enyi bo na dó mɔ nùɖuɖu alǒ alɔcyɔnmɛji kɛɖɛ wutu wɛ mɛsɛntɔ́ ɖé nɔ kpɔ́n gǎn tɔn lɔ nu ǎ , loɔ , é ɖó na kpɔ́n gǎn tɔn gɔ́n hwebǐnu , bo na mɔ nukúnnú jɛ nǔ e é nɔ ba lɛ é mɛ , enɛ gudo ɔ , é na wà nǔ gbɔn mɔ̌ ."
"mɔ̌ ɖokpo ɔ , ayihɔngbe ayihɔngbe ɔ , mǐ ɖó na nɔ ba dò nú xó mawu tɔn , bo na dó mɔ nukúnnú jɛ jlǒ e jehovah ɖó nú mǐɖesunɔ é wu , enɛ ɔ gudo ɔ , mǐ na xwedó alixlɛ́mɛ enɛ ."
"mɔ̌ wiwa kɛɖɛ gblamɛ jɛn mǐ na sixu kudeji ɖɔ jehovah na d’alɔ mǐ , hwenu e hudo tɔn na tíìn é . — efɛ . 5 : 17 ."
etɛ ka sixu fɛ́ ayi mǐtɔn bɔ mǐ na gɔn nukún mǐtɔn lɛ sɔ́ ɖó jehovah jí ?
"3 mǐ na bo tlɛ tuùn nǔ e wu é ɖò taji ɖɔ è ni kpɔ́n jehovah gɔ́n hwebǐnu é ɔ , ayi mǐtɔn sixu wá fɛ́ ɖò hweɖelɛnu ."
nǔ e jɛ dó xɔ́ntɔn vívɛ́ jezu tɔn e nɔ nyí mata é wu pɛ́pɛ́pɛ́ é nɛ .
"ðó é “ ɖò azɔ̌ [ gègě ] wà wɛ nukún myamya ” wutu ɔ , ayi tɔn fɛ́ sín nùjɔnǔ ɔ jí ."
"( luk . 10 : 40 - 42 ) enyi nǔ mɔhun jɛ dó gbɛtɔ́ gbejinɔtɔ́ mɔhun ɖé jí hwenu e jezu ɖò kpɔ́ xá ɛ cɔɔ lě é ɔ , é ɖó na kpaca mǐ ɖɔ nǔ mɔhun sixu jɛ dó mǐ wu ǎ ."
etɛ lɛ ka sixu ɖè nukún mǐtɔn lɛ sín jehovah kpinkpɔn jí ?
"ðò xota elɔ mɛ ɔ , mǐ na gbéjé lee nǔwiwa mɛ ɖevo lɛ tɔn sixu fɛ́ ayi mǐtɔn gbɔn é kpɔ́n ."
mǐ na lɛ́ kplɔ́n lee mǐ sixu sɔ́ ayi mǐtɔn ɖó jehovah jí gbɔn é .
nya gbejinɔtɔ́ ðé ba wǔjɔmɛ ðé kpò
"etɛwu é ka sixu kpaca mǐ ɖɔ wǔjɔmɛ e mɔyizi ɖó , bo na yì akpádídó yikúngban ɔ jí é ɔ , é ba kpò ?"
"4 é ɖò wɛn ɖɔ mɔyizi nɔ kpɔ́n jehovah gɔ́n , bonu é na d’alɔ ɛ , bo xlɛ́ ali i ."
"nugbǒ ɔ , “ é kpan akɔ́n , ɖi é ɖò éyɛ mawu e è ma nɔ mɔ ǎ é mɔ wɛ ɖɔhun . ”"
( xà eblée lɛ 11 : 24 - 27 . )
tan biblu tɔn ɔ ɖɔ nú mǐ ɖɔ ‘ è sɔ́ mɔ gbeyiɖɔ mɔyizi tɔn ɖɔhun ɖebǔ ɖò izlayɛli ǎ . jehovah kpo é kpo nɔ kpé nu bo nɔ ɖɔ xó . ’ ( sɛ́n .
"34 : 10 ) amɔ̌ , mɔyizi ɖó kancica syɛnsyɛn mɔhun ɖé xá jehovah có , é ka ba wǔjɔmɛ e é ɖó bo na yì akpádídó yikúngban ɔ jí é kpò . ( kɛ́n ."
20 : 12 ) etɛ ka zɔ́n bɔ mɔyizi ɖè afɔ nyì dò ?
5 - 7 .
"izlayɛli - ví lɛ gosin ejipu b’ɛ na nɔ zaan é ɔ , tagba tɛ ka fɔ́n ? nɛ̌ mɔyizi ka ɖeɖɛ ninɔmɛ ɔ gbɔn ?"
"5 izlayɛli - ví lɛ gosin ejipu gudo é ɔ , é kpé sun wè vɔ́vɔ́ ǎ bɔ tagba syɛnsyɛn ɖé fɔ́n ; nǔ tlɛ nyí mɔ̌ cobɔ ye wá sinayíi só ɔ kɔn ."
togun ɔ jɛ nǔ húnhún ɖɔ jí ɖó sìn ɖè ǎ wutu .
"ye jɛ nǔ húnhún ɖɔ dó mɔyizi wu jí , bɔ ninɔmɛ ɔ wá syɛn kaka bɔ mɔyizi súxó ylɔ jehovah bo ɖɔ : “ etɛ wɛ un na wà nú togun elɔ ?"
"é hú mɔ̌ kpɛɖé dìn ɔ , ye na nyì awinnya dó hu mì na . ”"
( tín . 17 : 4 ) jehovah yí gbè nú mɔyizi gbɔn alixlɛ́mɛ e zawě lɛ é nina ɛ gblamɛ .
"é na sɔ́ kpò tɔn bo zin dó holɛbu só ɔ wu , bɔ enɛ gudo ɔ , sìn na gbà wu ."
"mǐ xà ɖɔ : ‘ mɔyizi bló nǔ e jehovah ɖɔ ɔ , ɖò tomɛxo izlayɛli tɔn lɛ nukúnmɛ . ’"
"izlayɛli - ví lɛ mɔ sìn nu , bɔ tagba ɔ fó . — tín . 17 : 5 , 6 ."
"6 tan e ɖò biblu mɛ é ɖɔ nú mǐ ɖɔ mɔyizi ‘ ɖó nyikɔ nú fí enɛ ɔ ɖɔ masa kpo mɛliba kpo ; tinmɛ tɔn wɛ nyí “ tɛnkpɔn ” kpo “ xóbiba ” kpo , ɖó izlayɛli - ví lɛ ba xó mɔyizi bo tɛ́n jehovah kpɔ́n bo ɖɔ : “ jehovah ɖò tɛntin mǐtɔn à ?"
abǐ é ɖò tɛntin mǐtɔn ǎ ? ” ’ — tín . 17 : 7 .
7 nɛ̌ nǔ ka cí nú jehovah dó nǔ e jɛ ɖò mɛliba é wu ?
"é kpɔ́n nǔwiwa izlayɛli - ví lɛ tɔn dó mɔ mawu e é nyí é tintɛnkpɔn , é nyí gǔfínfɔ́n dó mɔyizi jí kpowun ǎ ."
"( xà ðɛhan 95 : 8 , 9 . )"
é ɖò wɛn ɖɔ nǔ nyanya wɛ izlayɛli - ví lɛ wà .
"ðò ninɔmɛ enɛ mɛ ɔ , mɔyizi wà nǔ ɖó ganji bo kpɔ́n jehovah , bɔ ɖò enɛ gudo ɔ , é xwedó alixlɛ́mɛ tɔn lɛ céɖécéɖé ."
"hwenu e xwè 40 e izlayɛli - ví lɛ bló ɖò gbetótló mɛ é xwè vivɔnu é ɔ , tagba tɛ ka fɔ́n ?"
"8 ee ninɔmɛ mɔhun ɖevo wá xwetɔ́n ɖò xwè 40 mɔ̌ gudo ɖò ɖibla yì vivɔnu gbetótló mɛ ninɔ yetɔn tɔn é ɔ , etɛ ka jɛ ?"
izlayɛli - ví lɛ lɛ́ wá mɔ yeɖée ɖò fí e è wá ylɔ ɖɔ mɛliba é .
"amɔ̌ , fí ɖevo wɛ nyí fí elɔ , bo sɛkpɔ kadɛci , ɖò dogbó akpádídó yikúngban ɔ tɔn kpá . * izlayɛli - ví lɛ lɛ́vɔ jɛ nǔ húnhún ɖɔ jí , ɖó sìn ɖè ǎ wutu . ( kɛ́n ."
"20 : 1 - 5 ) amɔ̌ , ɖò ninɔmɛ elɔ mɛ ɔ , mɔyizi wà nǔ lee mawu ba gbɔn é ǎ ."
"xó tɛ lɛ jehovah ka ɖɔ nú mɔyizi ? amɔ̌ , nɛ̌ é ka wà nǔ gbɔn ?"
9 nɛ̌ mɔyizi ka wà nǔ gbɔn ɖò gǔfínfɔ́n enɛ hwenu ?
"é lɛ́ sɔ́ nukún tɔn lɛ ɖó jehovah jí , bo ba alixlɛ́mɛ ."
"amɔ̌ dìn tɔn ɔ , jehovah ɖɔ n’i ɖɔ é ni zin nǔ dó só ɔ wu ǎ ."
"é ɖɔ nú mɔyizi ɖɔ é ni sɔ́ kpò tɔn , bo kplé togun ɔ ɖó só ɔ nukɔn , enɛ gudo ɔ , é na ɖɔ xó nú só ɔ ."
"( kɛ́n . 20 : 6 - 8 ) amɔ̌ , mɔyizi ka ɖɔ xó nú só enɛ ǎ ."
"é nyɔ́ wà ɔ , é ɖè xomɛsin tɔn xlɛ́ , bo súxó dó togun ɔ ta , bo ɖɔ : “ gǔfɔntɔ́ emi , mi ɖótó !"
mǐ na sixu kpéwú bo ɖè sìn tɔ́n sín só elɔ mɛ nú mi à ? ” — kɛ́n .
"20 : 10 , 11 ."
nɛ̌ jehovah ka wà nǔ gbɔn ɖó nǔ e mɔyizi wà é wu ?
10 jehovah sìn xomɛ tawun dó mɔyizi wu . ( sɛ́n .
1 : 37 ; 3 : 26 ) etɛwu jehovah ka wà nǔ gbɔn mɔ̌ ?
nùɖé lɛ wu wɛ é na ko sín .
"lee mǐ ko mɔ gbɔn ɖò aga é ɔ , jehovah na ko sìn xomɛ , ɖó mɔyizi xwedó alixlɛ́mɛ yɔyɔ̌ e é na ɛ lɛ é ǎ wutu ."
nɛ̌ kpò e mɔyizi zin dó só ɔ wu é ka ɖè ayi mɛ lɛ tɔn sín nùjiwǔ e jehovah wà é wu gbɔn ?
11 ali ɖevo nu wɛ è na wà nǔ ɖè ɖò fí .
só ɖěɖee ɖò mɛliba nukɔntɔn ɔ sín xá mɛ lɛ é nyí awinnya e syɛn ganji lɛ é .
"mɛɖé na bo zin kpò dó awinnya enɛ lɛ wu gbɔn ɖebǔ ɔ , è sixu ɖó nukún ɖɔ sìn na tɔ́n sín ye mɛ ǎ ."
"amɔ̌ , só e ɖò mɛliba wegɔ ɔ sín xá mɛ lɛ é gbɔn vo tawun , bɔ hwɛhwɛ ɔ , ye nɔ nyí awinnya e ma syɛn ǎ lɛ é ."
"ðó sò ɖò só enɛ lɛ mɛ wutu ɔ , hwɛhwɛ wɛ sìn nɔ ɖò ayikúngban glɔ́ ɖò xá enɛ lɛ mɛ , bɔ è sixu wá kàn ayixa d’ewu bo zán ."
"hwenu e mɔyizi zin kpò dó só enɛ wu azɔn wè é ɔ , ali wɛ éɖesunɔ ka hun nú xómɔɖɔdónǔwu ɖɔ sìn e gosin só ɔ mɛ é kún sín jehovah wu ó , ɖɔ lee xá ɔ mɛ ɖesu ɖé é wɛ zɔ́n à ?"
"xó e mɔyizi ma ɖɔ nú só ɔ ǎ , bo zin kpò d’ewu é xlɛ́ ɖɔ é jló na ɖexlɛ́ ɖɔ emi lɔ nyí tɔn , bɔ nùjiwǔ enɛ jɛ wɛ à ? * mǐ kudeji ǎ ."
lee mɔyizi fɔ́n gǔ gbɔn é
hwɛjijɔ ɖevo tɛ wu jehovah ka sixu ko sìn xomɛ dó mɔyizi kpo aalɔ́ɔn kpo wu ?
12 è sixu lɛ́ tinmɛ xomɛ e jehovah sìn dó mɔyizi kpo aalɔ́ɔn kpo wu é gbɔn alɔkpa ɖevo .
ðǒ ayi nǔ e mɔyizi ɖɔ nú togun ɔ é wu : “ mǐ na sixu kpéwú bo ɖè sìn tɔ́n sín só elɔ mɛ nú mi à ? ”
xókwin “ mǐ ” e mɔyizi zán é sixu ko xlɛ́ ɖɔ é ɖò gesí dó é kpo aalɔ́ɔn kpo wɛ .
xógbe enɛ e mɔyizi dó é xlɛ́ ɖɔ é kún ɖó sísí ɖebǔ nú jehovah ee nyí jɔtɛn nùjiwǔ enɛ tɔn nugbǒ ɔ é ó .
"é cí ɖɔ xó e ɖò ðɛhan 106 : 32 , 33 mɛ e dó zǒgbe linlin enɛ e mǐ ɖó é jí ɖɔhun , é ɖɔ : “ ye dó xomɛsin nú mawu ɖò mɛliba sìn ɔ kɔn , bɔ mawu dɔn tó nú mɔyizi ɖó yedɛɛ lɛ wu , ɖó ye dó xomɛsin nú mɔyizi bɔ é kɛnu nyì dò . ” * ( kɛ́n ."
"27 : 14 ) ðebǔ wɛ é na bo nyí gbɔn ɔ , nùwalɔ mɔyizi tɔn fɛ́ ayi mɛ lɛ tɔn sín susu e jehovah jɛxa é wu ."
"jehovah ɖɔ xó dó mɔyizi kpo aalɔ́ɔn kpo wu , bo ɖɔ : “ mi setónú nú mì . . . ǎ . ” ( kɛ́n ."
20 : 24 ) hwɛ syɛnsyɛn ɖé wɛ nyí enɛ nugbǒ !
etɛwu hwɛ e jehovah ɖó nú mɔyizi é ka jɛxa bo lɛ́ sɔgbe ?
"13 ðó mɔyizi kpo aalɔ́ɔn kpo ɖò nu nú togun jehovah tɔn wutu ɔ , ye na ɖó gbè n’i ɖó bǎ ɖaxó ɖé mɛ ."
"( luk . 12 : 48 ) ðó izlayɛli - ví lɛ fɔ́n gǔ wutu ɔ , jehovah gbɛ́ ɖɔ kplékplé ye mɛ e nɔ gbɛ̀ ɖò hwenɛnu lɛ é tɔn kún na byɔ kanáa tò ɔ mɛ ó ."
"( kɛ́n . 14 : 26 - 30 , 34 ) enɛ wu ɔ , é jɛxa bo lɛ́ sɔgbe ɖɔ jehovah ni ɖó hwɛ ɖokpo ɔ nú mɔyizi ɖó gǔfínfɔ́n núwiwa tɔn wu ."
"gǔfɔntɔ́ ɖě lɛ ɖɔhun ɔ , é lɔn nú é lɔ na yì akpádídó yikúngban ɔ jí ǎ ."
nǔ e dɔn tagba ɔ wá é
etɛ ka zɔ́n bɔ mɔyizi fɔ́n gǔ ?
14 etɛ ka zɔ́n bɔ mɔyizi ɖó linlin gǔfínfɔ́n tɔn mɔhun ?
"lɛ̌vɔ ɖó ayi wu ɖɔ ðɛhan 106 : 32 , 33 ɖɔ : “ ye dó xomɛsin nú mawu ɖò mɛliba sìn ɔ kɔn , bɔ mawu dɔn tó nú mɔyizi ɖó yedɛɛ lɛ wu , ɖó ye dó xomɛsin nú mɔyizi bɔ é kɛnu nyì dò . ”"
"izlayɛli - ví lɛ ɔ , jehovah jí wɛ ye fɔ́n gǔ dó có , mɔyizi wɛ ka sìn xomɛ ."
éɖée jí e é ma ɖu ɖè ǎ é zɔ́n bɔ é lin tamɛ dó nǔ e é na jì lɛ é jí cobo ɖɔ xó ǎ .
"15 mɔyizi jó nùwalɔ mɛ ɖevo lɛ tɔn dó , bɔ é fɛ́ ayi tɔn sín jehovah kpinkpɔn jí ."
mɔyizi ɖeɖɛ ninɔmɛ nukɔntɔn ɔ ganji .
( tín . 7 : 6 ) xwè tobutobu e mɔyizi ɖí xwi xá gǔfínfɔ́n izlayɛli - ví lɛ tɔn na é na ko zɔ́n bɔ nǔ na ko cikɔ n’i bɔ akpɔ̀ na ko ɖó è .
"lee nǔ cí nú mɔyizi é wɛ ɖu ayi mɛ n’i hugǎn , b’ɛ gbɔ tamɛ lin dó lee é sixu kpa susu nú jehovah gbɔn é jí à ?"
etɛwu nùwalɔ mɔyizi tɔn lɛ ka ɖó na ɖu ayi mɛ nú mǐ ?
"16 enyi mɔyizi e nyí gbeyiɖɔ gbejinɔtɔ́ ɖé é sín ayi fɛ́ sín jehovah kpinkpɔn jí , b’ɛ ɖè afɔ nyì dò ɔ , blewun jɛn nǔ ɖokpo ɔ sixu jɛ dó mǐɖesunɔ jí ."
"ðò nùjlɛdonǔwu linu ɔ , mǐ lɔ xwè ayikúngban ɖé jí mɔyizi ɖɔhun , é wɛ nyí gbɛ̀ yɔyɔ̌ e sín akpá jehovah dó nú mǐ é ."
( 2 pi . 3 : 13 ) mǐ ɖě na ba na hɛn wǔjɔmɛ bunɔ enɛ bú ǎ .
"bo na dó kpé nǔ e gbé nya wɛ mǐ ɖè é wu ɔ , mǐ ɖó na nɔ sɔ́ nukún mǐtɔn lɛ ɖó jehovah jí , bo na nɔ ba na wà jlǒ tɔn hwebǐnu ."
( 1 jaan 2 : 17 ) etɛ lɛ afɔ e mɔyizi ɖè nyì dò é ka ɖó na kplɔ́n mǐ ?
ma nú nùwalɔ mɛ ðevo lɛ tɔn ni fɛ́ ayi towe ó
"etɛ ka na d’alɔ mǐ , bɔ mǐ ma na jó mǐɖée dó nú akpɔɖómɛ ǎ ?"
17 ma jó hwiɖée dó nú akpɔɖómɛ ó .
"enyi mǐɖesunɔ na bo tlɛ wá ɖò xwi ɖí xá ninɔmɛ ɖokpo ɔ lɛ wɛ hwɛhwɛ ɔ , “ awakanmɛ [ na ] kú mǐ dó nǔɖagbewiwa wu [ ǎ ] . ðó nú awakanmɛ ma kú mǐ ǎ , bonu hwetɔnnu wá sù ɔ , mǐ na mɔ ajɔ tɔn yí . ” ( ga . 6 : 9 ; 2 tɛ ."
"3 : 13 ) nú ninɔmɛ e nɔ ɖó akpɔ̀ nú mɛ lɛ é wá kpannukɔn mǐ , alǒ gbemanɔkpɔ́ lɛ nɔ tíìn hwɛhwɛ ɔ , mǐ ka nɔ hɛn nu mǐtɔn bo nɔ lɛ́ ɖu ɖò xomɛsin jí à ? ( nùx ."
"10 : 19 ; 17 : 27 ; mat . 5 : 22 ) enyi mɛ ɖevo lɛ ba nǔɖɔ mǐ ɔ , mǐ ɖó na kplɔ́n bo na “ jó xomɛsin mawu tɔn dó ni nɔ wà azɔ̌ . ”"
( xà hlɔmanu lɛ 12 : 17 - 21 . )
"enyi mǐ nɔ kpɔ́n jehovah gɔ́n ɔ , mǐ na na ɛ sísí e jɛxa ɛ é , gbɔn xomɛsin tɔn jijodó bonu é na w’azɔ̌ , kpo hǔn kúkú bo nɔte kpɔ́n ɛ bonu é na wà nǔ hwenu e é mɔ ɖɔ é jɛxa dó é kpo gblamɛ ."
"nú mǐ ma wà mɔ̌ ǎ , bo ba hlɔn mǐɖesunɔ gbɔn alɔkpa ɖé ɔ , é na xlɛ́ ɖɔ mǐ kún ɖó sísí nú jehovah ó ."
"nú nǔ e kàn alixlɛ́mɛ lɛ xwixwedó é ɔ , etɛ mǐ ka ɖó na hɛn dó ayi mɛ ?"
18 nɔ xwedó alixlɛ́mɛ gudogudo tɔn lɛ céɖécéɖé .
mǐ ka nɔ xwedó alixlɛ́mɛ gudogudo tɔn e jehovah na mǐ lɛ é kpo gbejininɔ kpo à ?
"mɔ̌ mɛ ɔ , mǐ na nɔ wà nǔ lɛ hwebǐnu lee mǐ ko nɔ wà ye gbɔn wá yì é ǎ ."
"é nyɔ́ wà ɔ , mǐ na nɔ yawu xwedó alixlɛ́mɛ yɔyɔ̌ ɖebǔ e jehovah nɔ na mǐ gbɔn tutoblonunu tɔn gblamɛ é ."
"( ebl . 13 : 17 ) ðò hwe ɖokpo ɔ nu ɔ , mǐ na ɖò acéjí bo na “ wà nǔ zɛ nǔ e è wlan ɔ wu [ ǎ ] . ” ( 1 kɔ . 4 : 6 ) mɔ̌ wiwa na zɔ́n bɔ mǐ na nɔ sɔ́ nukún mǐtɔn lɛ dó jehovah jí ."
"etɛ lee mɔyizi wà nǔ gbɔn , ɖó nùwanyido mɛ ɖevo lɛ tɔn wu é ka ɖó na kplɔ́n mǐ ?"
"enyi mǐ tlɛ ɖò xwi ɖí xá nùwanyido mɛ ɖevo lɛ tɔn wɛ ɔ , nɛ̌ mǐ ka sixu bló bɔ kancica e ɖò mǐ kpo jehovah kpo tɛntin é ma na gblé ǎ gbɔn ?"
19 ma nú nùwanyido mɛ ɖevo lɛ tɔn hɛn kancica e ɖò hwi kpo jehovah kpo tɛntin é gblé ó .
"enyi mǐ nɔ sɔ́ nukún nùjlɛdonǔwu tɔn mǐtɔn ɖó jehovah jí ɔ , mǐ na lɔn nú nǔwiwa mɛ ɖevo lɛ tɔn na dó akpɔ̀ nú mǐ , alǒ hɛn kancica mǐ kpo é kpo tɔn gblé ǎ ."
enɛ lɛ́ ɖò taji tawun enyi mǐ ɖó azɔ̌ ɖé lɛ ɖò tutoblonunu mawu tɔn mɛ mɔyizi ɖɔhun ɔ nɛ .
"nugbǒ wɛ ɖɔ ɖokpo ɖokpo mǐtɔn ɖó na nɔ “ wà azɔ̌ kpo xɛsi kpo , kpodo sísɔ́sísɔ́ kpan nú hwlɛngán [ mǐ ] tɔn na nyí hwlɛngán kpíkpé , ” amɔ̌ , mǐ ɖó na lɛ́ hɛn dó ayi mɛ ɖɔ jehovah kún ɖó sɛ́n syɛnsyɛn ɖě , alǒ sɛ́n e ɖò gángángán e ɖě bo nɔ zɔ́n d’ewu dó ɖó hwɛ nú mǐ ó ."
"( fili . 2 : 12 ) é nyɔ́ wà ɔ , enyi è sɔ́ azɔ̌ gègě d’así nú mǐ ɔ , è na ɖó nukún nǔ gègě ɖò mǐ sí ."
"( luk . 12 : 48 ) amɔ̌ , enyi mǐ yí wǎn nú jehovah nugbǒ nugbǒ ɔ , nǔ ɖebǔ na nyí afɔklɛ́nnú nú mǐ alǒ ɖè mǐ ɖó vo nú wanyiyi tɔn ǎ . — ðɛh . 119 : 165 ; hlɔ . 8 : 37 - 39 ."
etɛ mǐ ka ɖó na kanɖeji bo na wà ?
kpɔ́ndéwú nǔ e jɛ dó mɔyizi jí é tɔn na hlɔnhlɔn lee nǔ enɛ nyí nǔ taji gbɔn é ɖò linlin mǐtɔn kpo ayi mǐtɔn kpo mɛ .
"mǐ ɖó na sìn xomɛ gblagbla ɖó nùwanyido mɛ e lɛlɛ̌ dó mǐ lɛ é tɔn wu ǎ , é nyɔ́ wà ɔ , mi nú mǐ ni kanɖeji bo na ɖò ‘ jehovah , mawu mǐtɔn kpɔ́n sɛ́dó wɛ , kaka jɛ hwenu e é na nyɔ́ xomɛ dó mǐ wu é . ’ — ðɛh ."
"123 : 1 , 2 ."
mɛliba elɔ gbɔn vo nú mɛliba e sɛkpɔ hlefidimu é .
"fí wegɔ elɔ gbɔn vo nú fí nukɔntɔn ɔ , ɖó éyɛ kpo kadɛci kpo wɛ ɖò kpɔ́ , é nyí masa ǎ ."
"amɔ̌ , è nɔ ylɔ ye mɛ wè lɛ bǐ ɖɔ mɛliba , ɖó tagba e fɔ́n ɖò ayǐ enɛ lɛ jí é wu . — kpɔ́n ɖiɖe tò tɔn ɔ ɖò nudọnamẹ dogọ b3 e ɖò owe wiwe lẹ — lẹdogbedevomẹ aihọn yọyọ tọn mɛ é mɛ ."
"mɛ̌si nukúnɖeji john a . beck ɖɔ dó tan enɛ wu ɖɔ : “ sɔgbe xá jwifu lɛ sín aca ɖé ɔ , gǔfɔntɔ́ lɛ mɔ xó ɖɔ dó mɔyizi wu , bo ɖɔ xó elɔ lɛ : ‘ mɔyizi tuùn lee só enɛ nɔ wà nǔ gbɔn é !"
"enyi é jló na ɖè hlɔnhlɔn nùjiwǔ tɔn e é ɖó é xlɛ́ hǔn , é ni bo ɖè sìn sín só elɔ mɛ nú mǐ . ’ ”"
é ɖò wɛn ɖɔ aca ɖé kpowun wɛ nyí enɛ .
kpɔ́n “ nǔ e nǔxatɔ́ lɛ kanbyɔ lɛ é ” ɖò atɔxwɛ ( flansegbe ) 15 octobre 1987 tɔn mɛ .
"nú mɛ e ma wlí alɔ ǎ é wè dɔ́ xɔ ɖokpo ɔ mɛ ɖò ninɔmɛ e ma sɔgbe ǎ lɛ é mɛ ɔ , é ko nyí hwɛhuhu e byɔ ɖɔ è ni ɖó wěɖegbɛ́ hwɛɖiɖɔ tɔn ɖé ayǐ é wɛ à ?"
"ɛɛn , enyi ninɔmɛ lɛ ma yí gbè nú è na mɔ hwɛjijɔ n’i ǎ ɔ , è na zɔ́n dó kúnnuɖenú syɛnsyɛn e xlɛ́ ɖɔ ye sixu ko wà nùblibli é jí , bo na ɖó wěɖegbɛ́ hwɛɖiɖɔ tɔn ɖé ayǐ . — 1 kɔ . 6 : 18 ."
"kplékplé mɛxo lɛ tɔn na gbéjé ninɔmɛ ɖokpo ɖokpo kpɔ́n céɖécéɖé , bo na kpɔ́n ɖɔ é jɛxa bɔ è na ɖó wěɖegbɛ́ hwɛɖiɖɔ tɔn ɖé ayǐ à jí ."
"ði kpɔ́ndéwú ɔ , kancica wanyiyi tɔn ɖé ko ɖò tɛntin yetɔn ɖ’ayǐ wɛ à ?"
è ka ko ɖè wě xá ye dó lee ye nɔ wà nǔ xá yeɖée gbɔn é jí wá yì wɛ à ?
ninɔmɛ tɛ lɛ ka zɔ́n bɔ ye dɔ́ xɔ ɖokpo ɔ mɛ ?
ye ko sɔnǔ tɔn ɖ’ayǐ bá wà mɔ̌ wɛ à ?
"alǒ ninɔmɛ lɛ yí gbè bɔ è na mɔ hwɛjijɔ nú ye wɛ à , vlafo nǔmaɖónukún ɖé kabǐ ajijimɛ sín nǔ tawun ɖé wɛ jɛ , bo zɔ́n bɔ ɖěwagbɛn hán bɔ ye dɔ́ fí ɖokpo ɔ à ? ( nùt ."
"9 : 11 , nwt ) fitɛ ye mɛ ɖokpo ɖokpo ka dɔ́ ɖò xɔ ɔ mɛ ?"
"ðó ninɔmɛ ɖokpo ɖokpo gbɔn vo wutu ɔ , mɛxo agun tɔn lɛ sixu lɛ́ gbéjé nǔ ɖevo lɛ kpɔ́n ."
"enyi kplékplé mɛxo lɛ tɔn mɔ nukúnnú jɛ nǔ lɛ wu gudo ɔ , ye na kpɔ́n ɖɔ nùwalɔ ye mɛ wè lɛ tɔn byɔ ɖɔ è ni ɖó wěɖegbɛ́ hwɛɖiɖɔ tɔn ɖé ayǐ à jí ."
juillet 2018
xota nùkplɔnkplɔn tɔn lɛ nú : 3 - 30 septembre 2018
bulgarie
vɔ̌ bló elɔ xlɛ́ ninɔmɛ e mɛ è nɔ kplɔ́n biblu xá gantɔ́ e ɖó jlǒ é ɖé ɖè ɖò gankpa bulgarie tɔn lɛ mɛ é
2 475
2 950
5 327
mɛ̌ mɛ̌ e ka ðò jehovah sín ahwan mɛ ?
"‘ mi ni ɖó sísí nú jehovah , mawu mitɔn ; mi nɔ sɛ̀n ɛ ; éɖokponɔ géé wu wɛ mi na ɖókan dó bo na nɔ sɛ̀n . ’ — sɛ́n . 10 : 20 ."
"han lɛ : 28 , 32"
"kanyɛ́ɛ kpo salomɔ́ɔ kpo ɖɔ ɖɔ emi nɔ sɛ̀n jehovah có , nɛ̌ ye ka wà gbɔn bɔ nǔ yetɔn ma sɔ́ nyɔ́ nukún tɔn mɛ ǎ ?"
nɛ̌ mɔyizi kpo aalɔ́ɔn kpo ka zán ali e hun nú ye é dó xlɛ́ ɖɔ emi ɖò jehovah sín ahwan mɛ gbɔn ?
nɛ̌ mǐ ka sixu ɖu nùblawukúnúmɛ jehovah tɔn kpo hwɛsɔkɛ mɛ tɔn kpo sín lè bǐ mlɛ́mlɛ́ gbɔn ?
"1 , 2 . ( a ) etɛwu é ka nyí nùnywɛnú ɖɔ è ni nɔ jehovah sín ahwan mɛ ? ( b ) etɛ jí mǐ ka na ɖɔ xó dó ɖò xota elɔ mɛ ?"
é nyɔ́ ɖɔ è ni tɛ́ dó jehovah wu .
"mɛɖebǔ sɔ́ nyí hlɔnhlɔnnɔ , nùnywɛtɔ́ alǒ wanyiyinɔ hugǎn mawu mǐtɔn ǎ ."
mɛ̌ ma ka na jló na nɔ ahwan tɔn mɛ ɖò mǐ mɛ ǎ ?
"2 ðò xota elɔ mɛ ɔ , mǐ na ɖɔ xó dó kpɔ́ndéwú mɛ ɖěɖee ɖɔ ɖɔ emi ɖò jehovah sín ahwan mɛ , bɔ ɖò hwe ɖokpo ɔ nu ɔ , ye ka lɛ́ zán gbɛ̀ e dó xomɛsin n’i lɛ é tɔn jí ."
"nùkplɔnmɛ taji lɛ ɖò tan enɛ lɛ mɛ , bo sixu d’alɔ mǐ bɔ mǐ na nɔ gbeji bǐ mlɛ́mlɛ́ nú jehovah ."
jehovah nɔ kije ayi mɛtɔn mɛ kpɔ́n
etɛwu jehovah ka sɛkpɔ kanyɛ́ɛ ? etɛ é ka ɖɔ n’i ?
3 mǐ ni ɖɔ xó dó kanyɛ́ɛ jí .
é ɖɔ ɖɔ emi kún nɔ sɛ̀n nǔ ɖevo zɛ jehovah wu ó .
"é ɖò mɔ̌ có , mawu yí gbè nú sinsɛn - biblo tɔn ǎ ."
nǔnyanyawiwa sín kwín ɖé lɛ ɖò ɖɔ dó dò wɛ ɖò ayi tɔn mɛ .
"( 1 jaan 3 : 12 ) jehovah sɛkpɔ kanyɛ́ɛ bo ɖɔ n’i ɖɔ : “ nú nǔ ɖagbe wɛ a ko wà ɔ , a na zé ta dó jǐ ; ee a ma ka wà nǔ ɖagbe ǎ ɔ , hwɛhuhu ɖò ayǐ jinjɔn ɖò hɔn towe ta , bo jló na ɖu ɖò jǐ towe ; ma ka lɔn ó . ”"
"4 : 6 , 7 ) è na ɖɔ ɔ , jehovah ɖò ɖiɖɔ nú kanyɛ́ɛ wɛ ɖɔ , “ enyi a lɛkɔ sín hwɛ towe gudo bo nɔ ahwan ce mɛ ganji ɔ , nyì lɔ na nɔ ahwan towe mɛ . ”"
"hwenu e ali hun nú kanyɛ́ɛ bɔ é na nɔ jehovah sín ahwan mɛ é ɔ , etɛ é ka wà ?"
"amɔ̌ , kanyɛ́ɛ ɖótó wěɖexámɛ ɔ ǎ ."
linlin nyanya kpo jlǒ cejɛnnabi tɔn kpo dɔn ɛ dó nǔnyanyawiwa mɛ .
"( ja . 1 : 14 , 15 ) ðò hwenu e kanyɛ́ɛ ɖò winnyawinnya mɛ é ɔ , é sixu nɔ ma lin gbeɖé ɖɔ emi na wá fɔ́n gǔ dó jehovah jí ."
"amɔ̌ , ɖò nukɔnmɛ ɔ , é wà nǔ e é ma lin gbeɖé ǎ é ; é wɛ nyí ɖɔ é fɔ́n gǔ dó jehovah jí , bo hu nɔví éɖesunɔ tɔn !"
linlin alɔkpa tɛ lɛ ka sixu zɔ́n bɔ nǔ mǐtɔn ma sɔ́ na nyɔ́ jehovah nukúnmɛ ǎ ?
"5 kanyɛ́ɛ ɖɔhun ɔ , klisanwun ɖé sixu ɖɔ ɖɔ emi ɖò jehovah sɛ̀n wɛ cobo ka na wlí ali nyanya ɖé ɖò égbé ."
"( ju . 11 ) ði kpɔ́ndéwú ɔ , mɛɖé sixu jɛ nǔ sɔ́ nú jlǒ xóɖóxámɛ tɔn lɛ kpo linlin nukúnkɛ́ndídó tɔn lɛ kpo jí , alǒ , é na jɛ wǎn gbɛ́ nú klisanwun hàtɔ́ tɔn ɖé jí ."
( 1 jaan 2 : 15 - 17 ; 3 : 15 ) linlin enɛ lɛ sixu dɔn mɛ dó hwɛhuhu mɛ .
mɛɖé sixu ɖó linlin enɛ lɛ cobo ka lɛ́ ɖókan dó sinsɛnzɔ́ ɔ kpo kplé agun tɔn lɛ yiyi kpo wu ɖò gbesisɔmɛ .
"mɛ ɖevo lɛ sixu nɔ ma tuùn linlin mǐtɔn lɛ kpo nùwalɔ mǐtɔn lɛ kpo , amɔ̌ , jehovah nɔ mɔ nǔ lɛ bǐ , bɔ enyi mǐ ma ɖò ahwan tɔn mɛ bǐ mlɛ́mlɛ́ ǎ ɔ , é nɔ tuùn . — xà jelemíi 17 : 9 , 10 ."
"nɛ̌ jehovah ka nɔ d’alɔ mǐ , bɔ mǐ na “ ɖu ɖò ” linlin hwɛhuhu tɔn lɛ jí , hwenu e mǐ ɖò ahwan tɔn mɛ ganji é gbɔn ?"
"6 é ɖò mɔ̌ có , jehovah nɔ yawu jó gbè dó mǐ wu ǎ ."
"enyi afɔ e mɛɖé ɖè lɛ é zɔ́n , b’ɛ jɛ zɔ nú jehovah ɔ , é nɔ dó wusyɛn lanmɛ nú mɛ ɔ ɖɔ : “ mi . . . lɛkɔ wá gɔ̌n ce , enɛ ɔ , un na lɛkɔ wá mi gɔ́n . ”"
"( mal . 3 : 7 ) ðò taji ɔ , hwenu e mǐ ɖò xwi ɖí xá gǎnmaɖó lɛ wɛ é ɔ , jehovah nɔ jló ɖɔ mǐ ni huzu kpannukɔn nǔnyanyawiwa ."
"( eza . 55 : 7 ) enyi mǐ wà mɔ̌ ɔ , é lɔ na xlɛ́ ɖɔ emi ɖò ahwan mǐtɔn mɛ , bo na lɛ́ na mǐ hlɔnhlɔn e sín hudo mǐ ɖó ɖò gbigbɔ , lee nǔ nɔ cí nú mɛ é kpo agbaza kpo lixo é , bɔ mǐ na “ ɖu ɖò ” linlin hwɛhuhu tɔn lɛ jí . — bǐb . 4 : 7 ."
“ mi ma blɛ́ miðée ó ”
nɛ̌ kancica ɖagbe e ɖò salomɔ́ɔ kpo jehovah kpo tɛntin é ka gblé gbɔn ?
7 kpɔ́ndéwú axɔsu salomɔ́ɔ tɔn sixu kplɔ́n nǔ gègě mǐ .
"hwenu e é ɖò winnyawinnya mɛ é ɔ , é nɔ ba alixlɛ́mɛ ɖò jehovah gɔ́n ."
"mawu na ɛ nùnywɛ ɖaxó , bo sɔ́ tɛmpli jeluzalɛmu tɔn e na jiwǔ é gbigbá sín azɔ̌ dó alɔ mɛ n’i ."
"amɔ̌ , xɔ́ntɔn e salomɔ́ɔ zun xá jehovah é gblé ."
"( 1 axɔ . 3 : 12 ; 11 : 1 , 2 ) sɛ́n mawu tɔn gbɛ́ ɖɔ , ɖò taji ɔ , axɔsu eblée ɖé ni “ ma ɖó asì gègě ó , ” lé “ é táa jó mawu dó . ”"
( sɛ́n . 17 : 17 ) salomɔ́ɔ tlitó bo da nyɔnu 700 .
é lɛ́ kplá xɔnnɔ 300 ɖevo ɖó xwé tɔn gbè . ( 1 axɔ .
"enɛ wu ɔ , salomɔ́ɔ tlitó nú sɛ́n mawu tɔn e gbɛ́ ɖɔ è ma da toɖevomɛ nyɔnu ó é . — sɛ́n ."
"7 : 3 , 4 ."
bǎ tɛ mɛ salomɔ́ɔ ka hu hwɛ dó jehovah yì ɖó ?
8 gudo e salomɔ́ɔ dó nǔ e jehovah byɔ lɛ é kpɛɖé kpɛɖé é wá dɔn ɛ dó hwɛ syɛnsyɛn huhu mɛ .
"salomɔ́ɔ bló vɔsakpe ɖokpo nú vodun asitaatée , bɔ é hwe bǐ ɔ , é lɛ́ bló ɖevo nú vodun kemɔci ."
é gɔ́ nú asì tɔn lɛ ɖò vodunsinsɛn mɛ .
"é bló vɔsakpe enɛ lɛ ɖó fí lɛ bǐ ɖò só e kpannukɔn jeluzalɛmu tlɔlɔ ɖò fí e é gbá tɛmpli jehovah tɔn ɖó é nukɔn ! ( 1 axɔ . 11 : 5 - 8 ; 2 axɔ . 23 : 13 ) vlafo salomɔ́ɔ blɛ́ éɖée bo lin ɖɔ enyi emi lɛ́ kpó ɖò vɔ̌ sá nú jehovah wɛ ɖò tɛmpli ɔ mɛ ɔ , nǔ enɛ lɛ kún na ɖɔ nùɖé n’i ó ."
"sísí e salomɔ́ɔ ma ɖó nú akpágbánúmɛ mawu tɔn lɛ ǎ é ɔ , etɛ mɛ é ka tɔ́n kɔ dó ?"
"9 amɔ̌ , jehovah nɔ sɔ́ nukún kpɛví dó kpɔ́n nǔnyanyawiwa gbeɖé ǎ ."
"biblu ɖɔ : ‘ jehovah sìn xomɛ dó salomɔ́ɔ , ɖó é ɖè ayixa tɔn sín jehovah e ɖè éɖée xlɛ́ ɛ azɔn wè ɔ wu . hwe enɛ lɛ nu wɛ jehovah dó sɛ́n n’i ɖɔ é ni ma sɛ̀n vodun ó ."
salomɔ́ɔ ka nyì sɛ́n e jehovah dó n’i lɛ ǎ . ’
"é sín enɛ wu bɔ nǔ tɔn sɔ́ nyɔ́ mawu nukúnmɛ ǎ , é ka sɔ́ lɛ́ nɔ gudo n’i ǎ ."
"kúnkan salomɔ́ɔ tɔn lɛ sɔ́ sixu kp’acɛ dó axɔsuɖuto izlayɛli tɔn ɔ blebu nu ǎ , bɔ ye lɛ́ mɔ wuvɛ̌ nǔ baɖabaɖa gègě tɔn nú xwè mɔkpan . — 1 axɔ . 11 : 9 - 13 ."
etɛ ka sixu wà nǔ dó kancica ɖagbe e mǐ ɖó xá jehovah é wu ?
"10 lee é nyí gbɔn nú salomɔ́ɔ é ɔ , nǔ e nɔ wà nǔ dó kancica e mǐ ɖó xá jehovah é wu é taji hugǎn ɖokpo wɛ nyí mɛ ɖěɖee mǐ zun xɔ́ntɔn xá , bɔ ye ma ka tuùn nugbodòdó jehovah tɔn lɛ alǒ nɔ ɖó sísí na ǎ lɛ é é ."
"ye mɛ ɖé lɛ sixu ɖò gbɛ̌ dó xá agun ɔ wɛ , bo ka sixu nɔ ma ɖó gǎn ɖò gbigbɔ lixo ."
"ye mɛ ɖevo lɛ sixu nyí hɛnnumɔ mǐtɔn , nɔzo mǐtɔn , azɔ̌gbɛ́ mǐtɔn alǒ azɔ̌mɛvigbɛ́ mǐtɔn ɖěɖee ma nɔ sɛ̀n jehovah ǎ lɛ é ."
"ðebǔ wɛ é na bo nyí gbɔn ɔ , enyi xɔ́ntɔn vívɛ́ mǐtɔn lɛ ma nɔ ɖó sísí ɖaxó nú nugbodòdó jehovah tɔn lɛ ǎ ɔ , ye sixu wá hɛn kancica e mǐ ɖó xá ɛ é gblé ."
etɛ gbɛ̌dido towe lɛ ka nɔ wà dó kancica e ɖò hwi kpo jehovah kpo tɛntin é wu ?
"etɛ ka sixu d’alɔ mǐ bɔ enyi mǐ na ɖó xɔ́ntɔn zunzun ɖé te alǒ gbɔ ɔ , mǐ na tuùn ?"
11 xà 1 kɔlɛntinu lɛ 15 : 33 .
"mɛ gègě wɛ ɖó jijɔ ɖagbe ɖé lɛ , bɔ mɛ e tlɛ ɖò agun ɔ gudo lɛ é gègě nɔ dó ta nùwalɔ e nyla tawun lɛ é mɛ ǎ ."
"enyi mɔ̌ wɛ nɔzo towe lɛ ɖè ɔ , a sixu mɔ ɖɔ ye nyí gbɛ̌ ɖagbe ."
"amɔ̌ , kàn lee gbɛ̌dido xá ye sixu kúnkplá kancica e a ɖó xá jehovah é gbɔn é byɔ hwiɖée ."
gbɛ̌dido xá ye na bló bɔ é na kpɔ́n te wɛ à ?
etɛ ka ɖò ayi yetɔn mɛ ?
"ði kpɔ́ndéwú ɔ , nǔ e ɖò zo jí lɛ é , akwɛ , nùnywɛ xwitixwiti sín nǔ e tɔ́n lɛ é , ayiɖeɖayi alǒ nǔ agbaza tɔn ɖevo lɛ gbé nyinya jí wɛ ye nɔ ɖɔ xó dó hugǎn à ?"
"ðò xóɖiɖɔ yetɔn lɛ mɛ ɔ , xó mɔ ɖɔ dó mɛ ɖevo lɛ wu alǒ alisá blíblí wɛ nɔ hugǎn à ?"
jezu gb’akpá nú mɛ ɖɔ : “ nǔ e gɔ́ ayi mɛtɔn mɛ ɔ wɛ nu mɛtɔn nɔ ɖɔ . ”
"( mat . 12 : 34 ) enyi a mɔ ɖɔ xɔ́ntɔn towe lɛ na wà nǔ dó kancica e ɖò hwi kpo jehovah kpo tɛntin é wu hǔn , kudeji bo ɖó dogbó nú xɔ́ntɔn zunzun xá ye ; enyi é byɔ ɖó mɔ̌ hǔn , ɖǒ xɔ́ntɔn zunzun xá ye te . — nùx . 13 : 20 ."
jehovah nɔ byɔ ðɔ mǐ ni zé mǐðée bǐ jó nú emi
"12 . ( a ) izlayɛli - ví lɛ gosin ejipu , b’ɛ na nɔ zaan é ɔ , etɛ jehovah ka ɖexlɛ́ ye céɖécéɖé ? ( b ) nɛ̌ izlayɛli - ví lɛ ka wà nǔ gbɔn hwenu e mawu byɔ ye ɖɔ ye ni zé yeɖée bǐ jó nú emi é ?"
12 nǔ e jɛ hwenu e izlayɛli - ví lɛ gosin kannumɔgbenu ɖò ejipu gudo tlolo é sixu lɛ́ kplɔ́n nǔ ɖevo lɛ mǐ .
"ðò finɛ ɔ , jehovah ɖè éɖée xlɛ́ ye ɖò ali jiwǔ ɖé nu ."
akpɔ́kpɔ́ wiwi tlitli ɖé dó gbɔn nùjiwǔ gblamɛ .
"jehovah bló bɔ jǐ nɔ dó gbè , bo nɔ kɛwun , bɔ azizɔ nɔ tɔ́n , lobɔ nǔ lanzo sín gbè ɖɔhun ɖé nɔ ɖɔ nǔ kpo hlɔnhlɔn kpo , bo ɖ’ewu magbokɔ ."
"( tín . 19 : 16 - 19 ) ðò finɛ ɔ , jehovah ɖè éɖée xlɛ́ izlayɛli - ví lɛ , bo xlɛ́ ɖɔ emi nyí mawu ɖé bo nɔ byɔ ɖɔ è ‘ ni ma sɛ̀n nǔ ɖevo zɛ emi wu ó . ’"
é na jiɖe ye ɖɔ emi na nɔ gbeji nú mɛ ɖěɖee yí wǎn nú emi bo nɔ nyì sɛ́n emitɔn lɛ é .
( xà tíntɔ́n 20 : 1 - 6 . )
"è na ɖɔ ɔ , jehovah ɖò ɖiɖɔ nú togun tɔn wɛ ɖɔ , “ enyi a ɖexlɛ́ ɖɔ emi ɖò ahwan ce mɛ ɔ , un na ɖexlɛ́ ɖɔ un ɖò ahwan towe mɛ . ”"
"enyi hwɛ ɖò finɛ ɔ , nɛ̌ a ka na ko wà nǔ gbɔn dó gbejininɔ sín akpá enɛ e jehovah mawu dó é wu ?"
é ɖò wɛn ɖɔ a na wà nǔ e izlayɛli - ví lɛ wà é .
"ye “ ɖó gbè kpɔ́ , bo yí gbè ɖɔ : ‘ mǐ na bló nǔ e jehovah ɖɔ ɔ bǐ . ’ ” ( tín ."
"24 : 3 ) amɔ̌ , é na nɔ zaan kpowun é ɔ , nǔmaɖónukún ɖé tɛ́n gbejininɔ izlayɛli - ví lɛ tɔn kpɔ́n ."
ninɔmɛ tɛ ka tɛ́n gbejininɔ izlayɛli - ví lɛ tɔn kpɔ́n ?
"13 akpɔ́kpɔ́ wiwi ɔ , jǐ kɛwun ɔ kpo wuntun jiwǔ ɖevo e mawu ɖexlɛ́ lɛ é kpo dó xɛsi izlayɛli - ví lɛ ."
"ye byɔ mɔyizi ɖɔ é ni nyí ɖɛ̌mɛnu ɖò emi kpo jehovah kpo tɛntin ɖò xóɖɔɖókpɔ́ e na tíìn ɖò sinayíi só ɔ jí é bǐ hwenu , bɔ mɔyizi bló mɔ̌ . ( tín ."
20 : 18 - 21 ) mɔyizi nɔ sinayíi só ɔ jí nú táan gègě .
izlayɛli - ví lɛ wá ján cí gbetótló mɛ dìn bo sɔ́ ɖó nukɔntɔ́ ɖejid’ewu yetɔn ǎ wɛ à ?
"ado hu ye , bɔ ye ɖɔ nú aalɔ́ɔn ɖɔ : “ blǒ vodun ɖokpo nú mǐ , bonu é na nɔ nukɔn nú mǐ ."
"ðó mɔyizi ɔ , nya enɛ ɔ e kplá mǐ tɔ́n sín ejipu ɔ , mǐ tuùn nǔ e jɛ dó jǐ tɔn ɔ ǎ . ” — tín . 32 : 1 , 2 ."
nɛ̌ izlayɛli - ví lɛ ka blɛ́ yeɖée gbɔn ? etɛ jehovah ka wà ?
14 togun ɔ tuùn ɖɔ vodunsinsɛn nyí hwɛ syɛnsyɛn ɖé huhu dó jehovah . ( tín .
"20 : 3 - 5 ) amɔ̌ , zaanɖé kpowun ɔ , ye jɛ siká nyibuví ɖé sɛ̀n jí !"
"tónúmase núwiwa izlayɛli - ví lɛ tɔn enɛ ɖò gannaganna mɔ̌ có , ye blɛ́ yeɖée , bo lin ɖɔ emi kpó ɖò jehovah sín ahwan mɛ . etɛ !"
nɛ̌ jehovah ka wà nǔ gbɔn ?
é mɔ ɖɔ ye kún nɔ gbeji nú emi ó .
"ðò “ xomɛsin ” jehovah tɔn mɛ ɔ , é tlɛ lin ɖɔ emi na sú kún dó nú ye , bo na ɖó akɔta izlayɛli tɔn yɔyɔ̌ ɖevo ayǐ . — tín . 32 : 5 - 10 ."
nɛ̌ mɔyizi kpo aalɔ́ɔn kpo ka xlɛ́ ɖɔ emi ɖò jehovah sín ahwan mɛ ganji gbɔn ?
15 jehovah wá gbeta ɔ kɔn bo sɔ́ na sú kún dó nú izlayɛli - ví lɛ ǎ .
"( tín . 32 : 14 ) hwenu e mɔyizi mɔ nùwalɔ togun ɔ tɔn enɛ e zɛkpá é , enɛ wɛ nyí xósusu , hanjiji kpo weɖuɖu ɖò vodun ɖé nukɔn kpo é ɔ , é li siká nyibuví ɔ kpɔ́ɖɔ́kpɔ́ɖɔ́ ."
"enɛ gudo ɔ , é ɖɔ : ‘ mɛ e yí wǎn nú jehovah lɛ [ alǒ “ mɛ e ɖò jehovah hwan mɛ lɛ ” ] ni wá gɔ̌n ce ! ’"
"ee mɔyizi ɖɔ mɔ̌ é ɔ , “ mɛ e ɖò akɔta levíi tɔn mɛ lɛ wá kplé lɛlɛ̌ dó è . ” — tín ."
"32 : 17 - 20 , 26 . 16 aalɔ́ɔn ɖ’alɔ ɖò vodun ɔ biblo mɛ tlolo hwɛ̌ , amɔ̌ , é lɛkɔ sín hwɛ tɔn gudo , bo gɔ́ nú levíi ví e kpò lɛ é , bo nɔ jehovah sín ahwan mɛ ."
"enyi ahwan jehovah tɔn mɛ kɛɖɛ wɛ gbejinɔtɔ́ enɛ lɛ nɔ ǎ , loɔ , ye lɛ́ ɖè yeɖée ɖó vo nú nǔnyanyawatɔ́ lɛ ɖò hwe ɖokpo ɔ nu ."
"nùnywɛnú wɛ nyí enɛ ; ɖò gbè nɛ gbè ɔ , gbɛtɔ́ afatɔ́n donu mɔkpan wɛ kú ɖó vodunsinsɛn wu ."
"é ɖò mɔ̌ có , jehovah dó akpá ɖɔ emi na kɔn nyɔna dó mɛ e ɖò ahwan emitɔn mɛ lɛ é jí . — tín . 32 : 27 - 29 ."
etɛ xó e pɔlu ɖɔ dó nǔ e jɛ ɖò siká nyibuví ɔ hwenu wu é ka kplɔ́n mǐ ?
"17 mɛsɛ́dó pɔlu dɔn ayi mɛtɔn wá nǔ e jɛ ɖò siká nyibuví ɔ hwenu é jí , bo gb’akpá nú mɛ ɖɔ : ‘ kpɔ́ndéwú wɛ nǔ enɛ lɛ e jɛ lɛ nyí nú mǐ , bonu mǐ ni ma jɛ vodun sɛ̀n jí lee mɛɖé lɛ bló gbɔn ɖò ye mɛ ɔ ɖɔhun ó ."
"enɛ wu ɔ , mɛ e lin ɖɔ emi ɖò te ɔ ɖó na cɔ́ éɖée , bo ma wá jɛ ayǐ ó . ’ ( 1 kɔ ."
"10 : 6 , 7 , 11 , 12 ) lee mɛsɛ́dó pɔlu xlɛ́ gbɔn é ɔ , mɛ e tlɛ nyí mawu sɛntɔ́ nugbǒ lɛ é sixu jɛ nǔ nyanya ɖé lɛ wà jí ."
mɛ ɖěɖee jó gbè ɖò mɛtɛnkpɔn mɛ lɛ é sixu lin ɖɔ emi kpó ɖò kancica ɖagbe ɖé ɖó xá jehovah wɛ .
"amɔ̌ , enyi è ɖɔ ɖɔ è jló na nyí xɔ́ntɔn jehovah tɔn , alǒ è ɖɔ ɖɔ è ɖò gbeji n’i kpowun ko xlɛ́ hwebǐnu ɖɔ nǔ mɛtɔn nyɔ́ jehovah nukúnmɛ ǎ . — 1 kɔ . 10 : 1 - 5 ."
etɛ ka sixu zɔ́n bɔ mǐ sɛ̀ yì zɔ nú jehovah ? etɛ lɛ mɔ̌ wiwa ka sixu jì ?
"18 hwenu e mɔyizi ma yawu jɛte sín sinayíi só ɔ jí ǎ é ɔ , izlayɛli - ví lɛ jɛ linkpɔ́n mɛ ; mɔ̌ ɖokpo ɔ , ɖó é sixu cí nú klisanwun lɛ ɖò égbé ɖɔ hwɛɖɔzán jehovah tɔn kpo gbɛ̀ yɔyɔ̌ ɔ kpo sín wìwá ɖò lɛjɛlɛjɛ dán wɛ ɖɔhun wutu ɔ , ye sixu jɛ linkpɔ́n mɛ ."
"nǔɖɔɖ’ayǐ enɛ lɛ sín jijɛ sixu cí nǔ e na wá jɛ ɖò kaka sɔgudo bǐ , alǒ , nǔ e ma sixu jɛ ǎ é ɖé ɖɔhun nú mɛ ."
"nú mǐ ma cɔ́ mǐɖée ǎ ɔ , linlin mɔhun sixu sísɛ́ mǐ , bɔ nǔ agbaza tɔn lɛ na mya nukún nú mǐ jɛ nukɔn nú jlǒ jehovah tɔn wiwa ."
"bɔ é wá yá ɔ , mǐ sixu sɛ̀ yì zɔ nú jehovah , bo wá dó ta nùwalɔ e mǐ ɖò ganji ɖò gbigbɔ lixo ɔ , mǐ ma sixu lin gbeɖé ɖɔ mǐ na wà nǔ gbɔn mɔ̌ ǎ lɛ é mɛ ."
nugbǒ taji tɛ mǐ ma ka ɖó na wɔn gbeɖé ǎ ? etɛwu ?
"19 mǐ ɖó na wɔn gbeɖé ɖɔ jehovah nɔ byɔ ɖɔ mǐ ni setónú nú emi kpo ayi mǐtɔn bǐ kpo , bo lɛ́ zé mǐɖée bǐ jó nú emi mlɛ́mlɛ́ ǎ ."
"( tín . 20 : 5 ) enyi è sɛ̀ yì zɔ nú sinsɛn - biblo jehovah tɔn ɖò ali ɖebǔ nu hǔn , é xlɛ́ céɖécéɖé ɖɔ jlǒ satáan tɔn wà wɛ è ɖè , bɔ nǔ baɖabaɖa kɛɖɛ mɛ jɛn enɛ ka sixu tɔ́n kɔ dó ."
"enɛ wu ɔ , pɔlu flín mǐ ɖɔ : “ mi sixu nu ahan ɖò kɔfu aklunɔ tɔn mɛ , bo lɛ́ nu ahan ɖò kɔfu yɛ nyanya lɛ tɔn mɛ ǎ ; mi sixu ɖu aklunɔ sín nùɖuɖu , bo lɛ́ ɖu yɛ nyanya lɛ sín nùɖuɖu ǎ . ” — 1 kɔ . 10 : 21 ."
tɛ́ dó jehovah wu !
"mǐ na bo tlɛ ɖè afɔ nyì dò ɔ , nɛ̌ jehovah ka sixu d’alɔ mǐ gbɔn ?"
"20 tan biblu tɔn e kúnkplá kanyɛ́ɛ , salomɔ́ɔ kpo hwenu e izlayɛli - ví lɛ ɖò sinayíi só ɔ kɔn é kpo ɖó nǔ taji ɖé ɖò bǔ ."
"ali hun nú ye mɛ enɛ lɛ bǐ bɔ ye na “ lɛkɔ sín hwɛ [ ye ] tɔn lɛ gudo , bo wá mawu gɔ́n . ” ( mɛ ."
3 : 19 ) é ɖò wɛn ɖɔ jehovah kún nɔ yawu jó gbè dó mɛ ɖěɖee ɖè afɔ nyì dò lɛ é wu ó .
jehovah sɔ́ hwɛ kɛ aalɔ́ɔn .
"égbé ɔ , jehovah sixu gb’akpá nú mǐ , gbɔn tan biblu tɔn ɖé , wema junjɔn biblu jí lɛ , alǒ wě e klisanwun hàtɔ́ ɖé na ɖè xá mǐ é gblamɛ ."
"enyi mǐ setónú nú akpágbánúmɛ lɛ ɔ , mǐ sixu ɖeji ɖɔ jehovah na kú nǔblawu nú mǐ ."
"enyi gbeji e mǐ ɖè nú jehovah é gbɔn tɛnkpɔn mɛ ɔ , etɛ mǐ ka ɖó na kanɖeji bo na wà ?"
21 linlin ɖé wu wɛ jehovah na fɛ́nú tɔn mǐ .
( 2 kɔ .
"( xà titu 2 : 11 - 14 , nwt . ) enyi mǐ “ ɖò gbɛ̀ elɔ mɛ ” jɛn wɛ ɔ , ninɔmɛ e na tɛ́n zě e mǐ zé mǐɖée bǐ jó nú jehovah mlɛ́mlɛ́ é kpɔ́n lɛ é na wá kpannukɔn mǐ ."
"mi nú mǐ ni ɖò gbesisɔmɛ hwebǐnu bo na nɔ ahwan tɔn mɛ , ɖó ‘ jehovah , mawu mǐtɔn wɛ mǐ ɖó na ɖó sísí na , bo sɛ̀n ; éɖokponɔ géé wu wɛ mǐ na ɖókan dó bo na nɔ sɛ̀n ’ ! — sɛ́n . 10 : 20 ."
jehovah tɔn wɛ mǐ nyí
"“ awǎjijɛnɔ wɛ nyí akɔta e sín mawu nyí jehovah é , togun e é sɔ́ b’ɛ nyí nǔɖokan éɖesunɔ tɔn é . ” — ðɛh ."
"33 : 12 , nwt ."
"han lɛ : 40 , 50"
ðɔ nǔ e mǐ nɔ bló gbɔn mǐɖee zízé jó nú jehovah kpo baptɛm biblo kpo gblamɛ é ɖé lɛ .
etɛwu mǐ ka ɖó na xlɛ́ mɛ ɖevo lɛ céɖécéɖé ɖɔ mǐ zé mǐɖée bǐ jó nú jehovah mlɛ́mlɛ́ ?
"etɛwu é ka ɖò taji ɖɔ mǐ ni nɔ yí nùɖitɔ́ hàtɔ́ mǐ lɛ , na nǔ ye , sɔ́ hwɛ kɛ ye lobo lɛ́ nyɔ́ xomɛ dó ye wu ?"
etɛwu jehovah ka ɖó acɛ bo sixu ɖɔ ɖɔ nǔ lɛ bǐ nyí emitɔn ?
nǔ lɛ bǐ wɛ nyí jehovah tɔn !
"é ɖó “ jinukúnsin kaka yì fí e é kponu ɖó é , bo ɖó ayikúngban kpo nǔ e ɖ’eji lɛ bǐ kpo . ” ( sɛ́n . 10 : 14 ; nǔɖe ."
"4 : 11 ) enɛ wu ɔ , gbɛ̀ e mǐ ɖè é yayǎnɔ ko xlɛ́ ɖɔ mǐ mɛ gbɛtɔ́ lɛ bǐ nyí jehovah tɔn ."
"( ðɛh . 100 : 3 ) ðò hwenuxó gbɛtɔ́ tɔn mɛ ɔ , mawu sɔ́ gbɛtɔ́ gbɛ̌nu ɖé lɛ bɔ ye nyí étɔn ɖò ali bunɔ ɖé nu ."
mɛ̌ mɛ̌ e è ka dó gesí ɖò biblu mɛ ɖɔ ye nyí jehovah tɔn ɖò ali bunɔ ɖé nu ?
"2 ði kpɔ́ndéwú ɔ , ðɛhan 135gɔ́ ɔ dó gesí mɛsɛntɔ́ jehovah tɔn gbejinɔtɔ́ izlayɛli hwexónu tɔn ɔ tɔn lɛ ɖɔ ye “ nyí étɔn tuùntuùn . ” ( ðɛh ."
"135 : 4 ) gɔ́ na ɔ , wema ozée tɔn ɖɔ ɖ’ayǐ ɖɔ mɛ e ma nyí izlayɛli - ví ǎ é ɖé lɛ na wá huzu togun jehovah tɔn ."
( oz . 2 : 25 ) nǔɖɔɖ’ayǐ ozée tɔn jɛnu hwenu e jehovah sɔ́ mɛ ɖěɖee ma nyí jwifu ǎ lɛ é dó mɛ e na ɖu gǎn xá klisu ɖò sɔgudo lɛ é sín ahwan mɛ é . ( mɛ .
"10 : 45 ; hlɔ . 9 : 23 - 26 ) “ akɔta ɖeɖóvo ” enɛ nyí “ togun mawu tɔn [ alǒ , ‘ nǔɖokan bunɔ , ’ nwt ] ” ɖò ali e jiwǔ é ɖé nu , bɔ gbigbɔ ɖè hagbɛ̌ tɔn lɛ , bɔ ye nyí mɛ e è cyan , bɔ ye na yì nɔ gbɛ̀ ɖò jixwé é ."
"( 1 pi . 2 : 9 , 10 ) bɔ klisanwun gbejinɔtɔ́ égbé tɔn tobutobu e ɖó nukúnɖiɖo ayikúngban jí tɔn lɛ é ka ló ?"
"jehovah ylɔ ye lɔ ɖɔ “ togun ce , ” bo lɛ́ ylɔ ye ɖɔ “ mɛ e un sɔ́ lɛ ” é . — eza . 65 : 22 ."
3 . ( a ) mɛ̌ mɛ̌ e ka ɖò kancica bunɔ ɖé sín vivǐ ɖu xá jehovah wɛ ɖò égbé ? ( b ) etɛ jí mǐ ka na ɖɔ xó dó ɖò xota elɔ mɛ ?
"3 égbé ɔ , “ lɛngbɔhwan kpɛví ” e ɖó nukúnɖiɖo jixwé tɔn é kpo “ lɛngbɔ̌ ɖevo lɛ ” e ɖó nukúnɖiɖo ayikúngban jí tɔn é kpo kplé bo nyí “ lɛngbɔhwan . . . ɖokpo , ” bɔ jehovah nɔ kpɔ́n ye tawun ɖi togun tɔn ."
"( luk . 12 : 32 ; jaan 10 : 16 ) é ɖò wɛn ɖɔ mǐ jló na xlɛ́ jehovah ɖɔ ali e hun nú mǐ , bɔ mǐ ɖó kancica bunɔ mɔhun xá ɛ é sù nukún mǐtɔn mɛ tawun ."
"xota elɔ na ɖɔ xó dó ali vovo e nu mǐ sixu xlɛ́ ɖè ɖɔ , wǔ bunɔ enɛ e jehovah jɔ mǐ é sù nukún mǐtɔn mɛ é jí ."
mǐ zé gbɛzán mǐtɔn jó nú jehovah
ðɔ ali e nu mǐ sixu dokú nú jehovah ɖè nú blǒ e é bló bɔ mǐ ɖó kancica ɖé xá ɛ é ɖokpo . nɛ̌ jezu ka bló nǔ mɔhun gbɔn ?
4 mǐ nɔ xlɛ́ jehovah ɖɔ nǔ e é wà nú mǐ é sù nukún mǐtɔn mɛ gbɔn mǐɖee zízé jó n’i kpo ayi mǐtɔn bǐ kpo gblamɛ .
"gbɔn baptɛm sìn tɔn gblamɛ ɔ , mǐ nɔ xlɛ́ ɖò agbawungba ɖɔ mǐ nyí jehovah tɔn bo ɖò gbesisɔmɛ bo na nɔ glɔ̌ tɔn ."
"( ebl . 12 : 9 ) jezu wà nǔ mɔhun ɖé hwenu e é ɖɔ ɖò baptɛm tɔn hwenu ɖɔ : “ mawu ce , jlǒ towe wiwa nɔ víví nú mì ” é ."
"è jì jezu bɔ é nyí akpáxwé togun e sɔ́ éɖée jó nú mawu é tɔn , cobɔ é ka lɛ́ zé éɖée jó ɖɔ emi na wà jlǒ jehovah tɔn ."
"5 , 6 . ( a ) nɛ̌ jehovah ka wà nǔ gbɔn hwenu e jezu bló baptɛm é ? ( b ) nǔ lɛ bǐ ko nyí jehovah tɔn có , jlɛ̌ lee zě e mǐ zé mǐɖée jó n’i é nɔ sù nukún tɔn mɛ gbɔn é dó nùɖé wu ."
5 nɛ̌ jehovah ka wà nǔ gbɔn hwenu e jezu bló baptɛm é ?
"tan biblu tɔn ɔ ɖɔ : “ ee é [ bló baptɛm ] n’i fó ɔ , jezu tɔ́n sín tɔ̀ ɔ mɛ ; tlolo ɔ , jinukúnsin kɛwun , bɔ [ gbigbɔ ] mawu tɔn cí ahwannɛ́ ɖɔhun , bo wá jɛte dó jǐ tɔn ."
"tlolo ɔ , è sè gbè ɖé sín jixwé bɔ é ɖɔ : ‘ vǐ ce vívɛ́ná wɛ mɛ elɔ nyí ; xomɛ nɔ hun mì dó wutu tɔn tlala . ’ ”"
"( mat . 3 : 16 , 17 ) nugbǒ wɛ ɖɔ jezu ko nyí tɔ́ tɔn jixwé tɔn ɔ jehovah tɔn , amɔ̌ , é víví nú jehovah ɖɔ vǐ tɔn sɔ́ jlǒ dó zé éɖée jó bo na wà jlǒ tɔn bǐ mlɛ́mlɛ́ ."
"ðò ali ɖokpo ɔ nu ɔ , é nɔ víví nú jehovah bɔ é nɔ yí gbè nú zě e mǐ nɔ zé mǐɖée jó n’i é , lobo na kɔn nyɔna dó mǐ jí dó sɔ́ mǐ sù . — ðɛh . 149 : 4 ."
"6 ði kpɔ́ndéwú ɔ , mǐ ni ɖɔ ɖɔ nya ɖé dó folowa ɖagbeɖagbe lɛ dó jikpá tɔn mɛ ."
"é sù gbè ɖokpo bɔ vǐ nyɔnu tɔn kɛ́n folowa lɛ ɖokpo , bo wá na ɛ ."
folowa ɔ ko nyí nya ɔ tɔn à cé ?
nɛ̌ nyɔnuví ɔ ka sixu lɛ́ na ɛ nǔ e ko nyí étɔn é gbɔn ?
tɔ́ wanyiyinɔ ɖé tlɛ na lin tamɛ kpɔ́n dó nùkanbyɔ mɔhun lɛ jí ǎ .
é nɔ víví nú jehovah tawun hwenu e mǐ sɔ́ jlǒ dó zé mǐɖée bǐ jó n’i mlɛ́mlɛ́ é . — tín .
34 : 14 .
nɛ̌ malacíi ka xlɛ́ lee nǔ nɔ cí nú jehovah dó mɛ ɖěɖee nɔ sɔ́ jlǒ dó sɛ̀n ɛ lɛ é wu é gbɔn ?
"7 xà malacíi 3 : 16 , nwt ."
"nú a ma ko zé hwiɖée jó nú jehovah , bo bló baptɛm ǎ hǔn , lin tamɛ dó lee afɔ enɛ ɖiɖe nyí nǔ titewungbe sɔ́ é jí ."
"nugbǒ wɛ ɖɔ sín gbè e gbè a wá gbɛ̀ é ɔ , a ko nyí jehovah tɔn , mɔ̌ jɛn é nyí gbɔn nú gbɛtɔ́ e kpò lɛ é bǐ ."
"amɔ̌ , enyi tuùn e a tuùn ɖɔ jehovah nyí nǔbǐwukpétɔ́ é sísɛ́ we , bɔ a sɔ́ hwiɖée jó n’i bá wà jlǒ tɔn ɔ , lin tamɛ dó lee é na víví n’i sɔ́ é jí . ( nùx ."
"23 : 15 ) jehovah lɔ nɔ wá tuùn mɛ ɖěɖee sɔ́ jlǒ dó ɖò sinsɛn ɛ wɛ lɛ é , bo nɔ wlan nyikɔ yetɔn dó “ flǐn wema ” tɔn mɛ ."
etɛ jehovah ka byɔ ɖò mɛ ɖěɖee sín nyikɔ è wlan dó “ flǐn wema ” tɔn mɛ lɛ é sí ?
"8 enyi è wlan nyikɔ mǐtɔn dó “ flǐn wema ” jehovah tɔn mɛ , bonu é tuùn mǐ , ɖɔ mǐ nyí togun emitɔn ɔ , enɛ nɔ byɔ nùɖé lɛ ɖò mǐ sí dandan ."
malacíi ɖɔ tawun ɖɔ mǐ ɖó na ‘ ɖi xɛsi nú jehovah bo lin tamɛ dó nyikɔ tɔn jí . ’
"nú mǐ sɛ̀n mɛ ɖevo , alǒ , nǔ ɖevo ɖebǔ ɔ , è na ɖè nyikɔ mǐtɔn sín gbɛwema nùjlɛdonǔwu tɔn jehovah tɔn mɛ . — tín . 32 : 33 ; ðɛh . 69 : 29 ."
"9 enɛ wu ɔ , zě e mǐ zé mǐɖée jó nú jehovah é nɔ byɔ nǔ hugǎn akpá didó n’i dó nùjɔnǔ mɛ ɖɔ mǐ na wà jlǒ tɔn , lobo bló baptɛm ."
"jehovah sín ahwan mɛ e mǐ ɖè bo nyí togun tɔn é byɔ ɖɔ mǐ ni fɔ́n bo ɖò xíxlɛ́ wɛ ɖɔ mǐ setónú n’i dìn , bo na lɛ́ bló mɔ̌ ɖò sɔgudo , kaka nú táan e mǐ na nɔ gbɛ̀ xɔ é bǐ . — 1 pi . 4 : 1 , 2 ."
mǐ nɔ ðó wǔ zɔ nú jlǒ gbɛ̀ ɔ tɔn lɛ
vogbingbɔn e zawě é tɛ ka ɖó na ɖò mɛ e nɔ sɛ̀n jehovah lɛ é kpo mɛ e ma nɔ sɛ̀n ɛ ǎ lɛ é kpo tɛntin ?
"10 xota e wá yì é ɖɔ xó dó tan biblu tɔn e kúnkplá kanyɛ́ɛ , salomɔ́ɔ kpo izlayɛli - ví lɛ kpo é jí ."
"ye bǐ wɛ ɖɔ ɖɔ emi nɔ sɛ̀n jehovah , amɔ̌ , ye zé yeɖée bǐ jó n’i mlɛ́mlɛ́ ǎ ."
kpɔ́ndéwú enɛ lɛ xlɛ́ céɖécéɖé ɖɔ mɛ e nyí jehovah tɔn nugbǒ é ɖó na tɛ́ dó nǔjlɔjlɔwiwa wu bǐ mlɛ́mlɛ́ lobo hɔn nú nǔnyanyawiwa .
"( hlɔ . 12 : 9 ) é sɔgbe ɖɔ hwenu e malacíi ɖɔ xó dó “ flǐn wema ” ɔ wu gudo é ɔ , jehovah ɖɔ xó dó “ vogbingbɔn e ɖò hwɛjijɔnɔ lɛ kpodo mɛdídá lɛ kpo tɛntin é ” kpodo “ vogbingbɔn e ɖò mɛ e nɔ sɛ̀n [ ɛ é ] kpo mɛ e ma nɔ sɛ̀n [ ɛ ] ǎ lɛ kpo tɛntin é ” wu . — mal . 3 : 18 ."
etɛwu é ka ɖó na zawě nú mɛ ɖevo lɛ ɖɔ mǐ zé mǐɖée bǐ jó nú jehovah mlɛ́mlɛ́ ?
11 mǐ sixu lɛ́ xlɛ́ jehovah ɖɔ sɔ́ e é sɔ́ mǐ bɔ mǐ nyí togun tɔn é sù nukún mǐtɔn mɛ ɖò ali ɖevo nu .
“ mɛ bǐ na mɔ nǔ jɛ nukɔnyiyi ” e mǐ ɖó ɖò gbigbɔ lixo é wu . ( 1 tim . 4 : 15 ; mat . 5 : 16 ) kanbyɔ hwiɖée ɖɔ : ‘ mɛ ɖevo lɛ ka mɔ nǔ jɛ wu ɖɔ un ɖò gbeji nú jehovah bǐ mlɛ́mlɛ́ à ?
"jehovah ko sɔ́ mǐ bɔ mǐ nyí togun tɔn , enyi mǐ nɔ lɛ́ xò nǔ kpɔ́n dó ɖiɖexlɛ́ mɛ ɖevo lɛ ɖɔ mǐ nyí étɔn wu ɔ , é na vɛ́ n’i tawun . — ðɛh ."
119 : 46 ; xà maki 8 : 38 .
lee a nɔ zán gbɛ̀ gbɔn é ka nɔ xlɛ́ céɖécéɖé ɖɔ a nyí ɖokpo ɖò kúnnuɖetɔ́ jehovah tɔn lɛ mɛ à ?
( kpɔ́n akpáxwé 12gɔ́ ɔ kpo 13gɔ́ ɔ kpo )
nɛ̌ mɛɖé lɛ ka bló gbɔn bɔ è nɔ xò nǔ kpɔ́n dó kúnnuɖetɔ́ jehovah tɔn e ye nyí é wu ?
"12 é blawu ɖɔ mɛɖé lɛ nɔ xwedó ‘ gbigbɔ gbɛ̀ ɔ tɔn , ’ bɔ ‘ vogbingbɔn e xlɛ́ ɖɔ ye ɖò mawu sɛ̀n wɛ alǒ gbɔ ’ é nɔ dó zǐn . ( 1 kɔ . 2 : 12 ) gbigbɔ enɛ nɔ flɔ́ zo dó glɔ̌ nú jlǒ agbaza tɔn lɛ . ( efɛ ."
"2 : 3 ) ði kpɔ́ndéwú ɔ , è ko ɖè wě gègě xá mǐ dó nǔsisɔ kpo acɔ́biba kpo wu có , mɛɖé lɛ ka nɔ b’acɔ́ alǒ sɔnǔ ɖó jlɛ̌ jí ǎ ."
"ye nɔ dó avɔ e nɔ fyɔ́n mɛ , bo nɔ ɖè mɛ̌ xlɛ́ lɛ é , bo tlɛ nɔ dó yì kplé klisanwun tɔn lɛ tɛnmɛ ."
"alǒ , ye nɔ kpa ɖa alǒ bló ɖa e zɛkpá tawun lɛ é ."
"( 1 tim . 2 : 9 , 10 ) nǔ e mɛ é nɔ tɔ́n kɔ dó é wɛ nyí ɖɔ , ye ɖò mɛ mɛ ɔ , é nɔ vɛwǔ bonu è na tuùn nú kúnnuɖetɔ́ jehovah tɔn wɛ ye nyí alǒ ‘ xɔ́ntɔn gbɛ̀ ɔ tɔn ’ lɛ wɛ ye nyí . — ja . 4 : 4 ."
"13 ðò ali ɖevo nu ɔ , kúnnuɖetɔ́ ɖé lɛ nɔ gbɛ́ walɔ gbɛ̀ ɔ tɔn lɛ bǐ mlɛ́mlɛ́ ǎ ."
weɖuɖu yetɔn kpo nǔwiwa yetɔn lɛ kpo ɖò agɔ̌ lɛ nu nɔ zɛ nǔ e sɔgbe bɔ klisanwun lɛ na bló lɛ é wu .
"ye nɔ sɔ́ fɔtóo yeɖesunɔ tɔn masɔgbe lɛ ɖó tɛn ɛntɛnɛti tɔn e jí è nɔ zun xɔ́ntɔn ɖè lɛ é jí , bo nɔ lɛ́ wlan nǔmasɔgbe lɛ ɖó tɛn enɛ lɛ jí ; nǔ enɛ lɛ ka jɛxa gbɛtɔ́ gbigbɔ tɔn ǎ ."
"nugbǒ wɛ ɖɔ è sixu nɔ ma ko gbɛ́ nǔ nú ye ɖò agun klisanwun tɔn mɛ , ɖó hwɛhuhu syɛnsyɛn ɖé wu , amɔ̌ , nùwalɔ yetɔn sixu wà nǔ dó gbɛ̌ yetɔn e ɖò tintɛnkpɔn wɛ bo na ɖó walɔ mímɛ́ ɖò togun jehovah tɔn mɛ lɛ é wu . — xà 1 piyɛ́ɛ 2 : 11 , 12 ."
ma jó hwiɖée dó bonu mɛ ɖěɖee ma ɖò jehovah sín ahwan mɛ ganji ǎ lɛ é ni wà nǔ dó wǔ we ó
"14 gbɛ̀ ɔ nɔ sɔ́ “ gbɛtɔ́ sín jlǒ nyanya lɛ , nukún ɖò mɛ gban mɛ , kpo goyiyi e dɔkun jijɛ nɔ zɔ́n mɛ é kpan ” ɖó ajo b’ɛ syɛn ɖesu ."
"( 1 jaan 2 : 16 ) amɔ̌ , ɖó mǐ nyí jehovah tɔn wutu ɔ , è gb’akpá nú mǐ ɖɔ “ mǐ ni jó gbɛ̀ nyanya zinzan kpo jlǒ gbɛmɛ fí tɔn lɛ kpo dó , bo na nɔ wà nǔ e sɔgbe é , bo na nɔ zán gbɛ̀ jlɔjlɔ , lobo na nɔ gbeji nú mawu . ”"
"( ti . 2 : 12 ) xóɖiɖɔ , nùɖuɖu , ahannunu , acɔ́biba , nǔsisɔ kpo azɔ̌ kpo , è na ɖɔ ɔ nǔ e mǐ nɔ wà lɛ é bǐ ɖó na xlɛ́ mɛ e ɖò mǐ kpɔ́n wɛ lɛ é ɖɔ mǐ zé mǐɖée jó nú jehovah bǐ mlɛ́mlɛ́ . — xà 1 kɔlɛntinu lɛ 10 : 31 , 32 ."
mǐ nɔ “ ðó wanyiyi ðaxó nú [ mǐ ] ðée ”
etɛwu mǐ ka ɖó na wà nǔ xá klisanwun hàtɔ́ mǐtɔn lɛ kpo xomɛnyínyɔ́ kpo kpodo wanyiyi kpan ?
15 lee mǐ nɔ wà nǔ xá klisanwun hàtɔ́ mǐtɔn lɛ gbɔn é nɔ xlɛ́ lee kancica bunɔ e mǐ ɖó xá jehovah é sù nukún mǐtɔn mɛ gbɔn é .
jehovah tɔn wɛ ye lɔ nyí .
"nú mǐ hɛn enɛ d’ayi mɛ ɔ , mǐ na nɔ sɔ́ xomɛnyínyɔ́ kpo wanyiyi kpo dó wà nǔ xá nɔví sunnu kpo nɔví nyɔnu mǐtɔn lɛ kpo hwebǐnu ."
"( 1 tɛ . 5 : 15 ) jezu ɖɔ nú ahwanvu tɔn lɛ ɖɔ : “ wanyiyi e mi na ɖó nú miɖée ɔ , wɛ na ɖexlɛ́ mɛ lɛ bǐ ɖɔ mi nyí ahwanvu ce nugbǒ . ” — jaan 13 : 35 ."
kpɔ́ndéwú tɛ ka ɖò mɔyizi sɛ́n ɔ mɛ bo xlɛ́ linlin e jehovah nɔ ɖó dó togun tɔn wu é ?
"16 bo na dó jlɛ́ lee mǐ ɖó na wà nǔ xá mǐɖée ɖò agun ɔ mɛ gbɔn é dó nùɖé wu ɔ , mi nú mǐ ni gbéjé nǔ elɔ kpɔ́n ."
nǔzinzan e ɖò tɛmpli jehovah tɔn mɛ lɛ é nyí nǔ e è ɖè ɖó vo nú sinsɛn - biblo mimɛ̌ ɔ kɛɖɛ lɛ é .
"mɔyizi sɛ́n ɔ ɖɔ lee è na kpé nukún dó nǔzinzan enɛ lɛ wu gbɔn é hlɛ́nhlɛ́n , bɔ mɛɖebǔ e na tɛ afɔ sɛ́n enɛ lɛ jí é ɔ , è na hu i ."
"( kɛ́n . 1 : 50 , 51 ) enyi jehovah nɔ nya xɛ ɖò nǔzinzan e ma ɖó funfún ɖò xomɛ ǎ , bɔ è nɔ zán dó sɛ̀n ɛ lɛ é jí ɔ , kpɔ́n lě dò é na cyɔn alɔ mɛsɛntɔ́ tɔn gbejinɔtɔ́ ɖěɖee zé yeɖée jó n’i , bɔ é sɔ́ ye dó ɖó togun tɔn na é jí sɔ́ é !"
"jehovah ɖò xó ɖɔ nú togun tɔn wɛ gbè ɖokpo , bo ɖɔ : “ nú mɛɖé ɖó alɔ mi wu hǔn , nukúnzin ce wu wɛ é ɖó alɔ . ” — zak . 2 : 12 ."
"etɛ lɛ jehovah ka nɔ “ tɛ́ tó , bo [ nɔ ] ɖò tó ɖó ” wɛ ?"
"17 awǎjijɛ sín nǔ wɛ é nyí ɖɔ malacíi xlɛ́ ɖɔ jehovah nɔ “ tɛ́ tó , bo [ nɔ ] ɖò tó ɖó ” togun tɔn wɛ , hwenu e ye nɔ ɖò nǔ wà xá yeɖée wɛ é ."
"( mal . 3 : 16 , nwt ) nugbǒ ɔ , jehovah “ tuùn mɛ e nyí étɔn lɛ é . ” ( 2 tim . 2 : 19 ) é nɔ ɖó ayi nǔ e wà wɛ mǐ ɖè é kpo nǔ e ɖɔ wɛ mǐ ɖè lɛ é kpo bǐ wu ganji ."
"( ebl . 4 : 13 ) enyi mǐ ma nyɔ́ xomɛ dó klisanwun hàtɔ́ mǐtɔn lɛ wu lee é jɛxa gbɔn é ǎ ɔ , jehovah nɔ “ tɛ́ tó , bo [ nɔ ] ɖò tó ɖó ” wɛ ."
"enyi mǐ nɔ yí mɛ , nɔ na nǔ mɛ , lobo nɔ lɛ́ nyɔ́ xomɛ dó mǐɖée wu ɔ , mǐ sixu kudeji ɖɔ jehovah nɔ ɖ’ayi enɛ lɛ lɔmɔ̌ wu . — ebl . 13 : 16 ; 1 pi . 4 : 8 , 9 ."
jehovah “ nɔ jó togun tɔn dó ǎ ”
"nɛ̌ mǐ ka sixu xlɛ́ ɖɔ wǔ e jehovah jɔ mǐ , bɔ mǐ nyí togun tɔn é sù nukún mǐtɔn mɛ gbɔn ?"
"18 é ɖò wɛn ɖɔ akpàkpà nɔ sɔ́ mǐ bonu mǐ na xlɛ́ lee wǔ e jehovah jɔ mǐ , bɔ mǐ nyí togun tɔn é sù nukún mǐtɔn mɛ gbɔn é ."
"nùnywɛnú tawun wɛ tuùn e mǐ tuùn ɖɔ mǐ nyí étɔn , bo zé mǐɖée bǐ jó n’i kpo jlǒ kpo é nyí ."
"mǐ ɖò gbɛ̀ nɔ wɛ ɖò “ gbɛtɔ́ nyanya , ayi gɛdɛgɛ́dɛ́nɔ gbɛmɛ fí tɔn lɛ tɛntin ” có , mǐ ka jló ɖɔ gbɛtɔ́ lɛ ni mɔ ɖɔ mǐ nyí “ xomɛvɔnɔ ” bo “ nyí mɛ mímɛ́ , ” lobo “ nɔ kɔ́n ɖò tɛntin [ emi ] tɔn sunví ɖɔhun . ”"
( fili . 2 : 15 ) mǐ jló na hɔn nú nǔnyanyawiwa bǐ mlɛ́mlɛ́ .
"( ja . 4 : 7 ) mǐ yí wǎn nú klisanwun hàtɔ́ mǐtɔn lɛ , bo nɔ lɛ́ ɖó sísí nú ye , ɖó mǐ tuùn ɖɔ ye lɔ nyí jehovah tɔn . — hlɔ . 12 : 10 ."
nɛ̌ jehovah ka na d’ajɔ mɛ ɖěɖee nyí étɔn lɛ é gbɔn ?
19 biblu d’akpá ɖɔ : ‘ jehovah nɔ jó togun tɔn dó ǎ . ’
"( ðɛh . 94 : 14 ) ganjɛwu syɛnsyɛn ɖé wɛ enɛ nyí ɖɔ adǎn ɖebǔ na bo gbò mǐ ɔ , jehovah kún na jó mǐ dó ó ."
kú ɖesu tlɛ sixu ɖè mǐ ɖó vo nú wanyiyi jehovah tɔn ǎ .
"( hlɔ . 8 : 38 , 39 ) “ enyi mǐ ɖò gbɛ̀ ɔ , mǐ ɖò gbɛ̀ nú aklunɔ ."
"enɛ ɔ , nú mǐ ɖò gbɛ̀ oo , mǐ kú oo , aklunɔ tɔn wɛ mǐ nyí . ”"
"( hlɔ . 14 : 7 , 8 ) akpàkpà ɖò mǐ sɔ́ wɛ bɔ mǐ ɖò nukún ɖó azǎn e gbè jehovah na fɔ́n xɔ́ntɔn tɔn gbejinɔtɔ́ e kú lɛ é bǐ wá gbɛ̀ é wɛ ."
"( mat . 22 : 32 ) amɔ̌ dìn hwɛ̌ ɔ , mǐ ɖò nyɔna gègě sín vivǐ ɖu wɛ ."
"lee biblu ɖɔ gbɔn é ɔ : “ awǎjijɛnɔ wɛ nyí akɔta e sín mawu nyí jehovah é , togun e é sɔ́ b’ɛ nyí nǔɖokan éɖesunɔ tɔn é . ” — ðɛh . 33 : 12 ."
tɛ́n kpɔ́n bo nɔ sè wuvɛ̌ xá “ gbɛtɔ́ lɛ bǐ ”
"hwenu e jezu kplɔ́n lee è na jla wɛnɖagbe ɔ gbɔn é ahwanvu tɔn lɛ é ɔ , é tuùn ɖɔ mɛ lɛ kún na yí wɛn axɔsuɖuto ɔ tɔn hwebǐnu ó ."
"( luk . 10 : 3 , 5 - 7 ) ðò sinsɛnzɔ́ mǐtɔn mɛ ɔ , mǐ sixu mɔ mɛɖé lɛ , bɔ ye nylahun dó mǐ , alǒ , tlɛ wà nǔ xá mǐ ɖò ali nyanya nu ."
"é ɖò wɛn ɖɔ enyi mɛ lɛ wà nǔ gbɔn mɔ̌ ɔ , é sixu vɛwǔ nú mǐ bɔ mǐ na kpó ɖò wuvɛ̌ sè xá mɛ ɖěɖee mǐ nɔ jla wɛn ɔ lɛ é wɛ ."
"wuvɛ̌sexámɛtɔ́ ɖé nɔ mɔ hudo e mɛ mɛ ɖevo lɛ ɖè é kpo tagba yetɔn lɛ kpo , b’ɛ nɔ vɛ́ n’i , bɔ é nɔ jló na d’alɔ ye ."
"amɔ̌ , enyi wuvɛ̌ e mǐ nɔ sè xá mɛ ɖěɖee mǐ nɔ xò gò ɖò sinsɛnzɔ́ ɔ mɛ lɛ é jɛ ɖiɖekpo jí ɔ , kanɖodonǔwu mǐtɔn kpo lee mǐ nɔ na sínsɛ́n gbɔn é kpo lɔ sixu jɛ ɖiɖekpo jí ."
"ðò alɔ ɖevo mɛ ɔ , enyi mǐ sɔnǔ nú wuvɛ̌sexámɛ ɔ , é sixu cí ɖɔ mǐ ɖò nakí bɛ́ dó myɔ ɖé mɛ wɛ ɖɔhun , enɛ wɛ nyí ɖɔ kanɖodonǔwu mǐtɔn ɖò sinsɛnzɔ́ ɔ mɛ na fɔ́n bo na ɖò jijɛji wɛ . — 1 tɛ . 5 : 19 ."
"enyi wuvɛ̌sexámɛ tlɛ vɛwǔ ɖò hweɖelɛnu ɔ , nɛ̌ mǐ ka sixu wà mɔ̌ gbɔn ?"
"mi nú mǐ ni ɖɔ xó dó kpɔ́ndéwú e jɛxa bɔ mǐ na xwedó é atɔn jí ; ye wɛ nyí jehovah , jezu kpo mɛsɛ́dó pɔlu kpo ."
nɔ sè wuvɛ̌ xá mɛ jehovah ðɔhun
"nú xwè afatɔ́n mɔkpan ɔ , jehovah ko dɛ ɖò cí e è kɔn dó nyikɔ tɔn wu é nu ."
"é ɖò mɔ̌ có , é “ nɔ nyɔ́ xomɛ dó alɔgudokpɛ́dónúmɛtɔ́ lɛ kpo mɛdídá lɛ kpan wu . ”"
( luk . 6 : 35 ) suúluɖiɖo tɔn nɔ xlɛ́ ɖɔ é nyɔ́ xomɛ .
jehovah jló ɖɔ “ gbɛtɔ́ lɛ bǐ ” ni gán .
"( 1 tim . 2 : 3 , 4 ) é gbɛ́ wǎn nú nǔnyanyawiwa cobɔ gbɛ̀ gbɛtɔ́ lɛ tɔn ka xɔ akwɛ n’i , bɔ é jló ɖɔ ye ɖě ni xò gbɛ̀ kpò ǎ . — 2 pi . 3 : 9 ."
jehovah tuùn lee satáan ko kpéwú bo va nukún nú nùmaɖitɔ́ lɛ sɔ́ é .
"( 2 kɔ . 4 : 3 , 4 ) è ko kplɔ́n nùɖiɖi masɔgbe lɛ kpo linlin masɔgbe lɛ kpo mɛ gègě sín vǔ , b’ɛ sín enɛ wu bɔ é nɔ vɛwǔ nú ye bɔ ye na yí nugbǒ ɔ ."
akpàkpà nɔ sɔ́ jehovah bonu é na d’alɔ mɛ mɔhun lɛ .
mǐ ni kpɔ́n linlin e jehovah ɖó dó ninivunu hwexónu tɔn lɛ wu é .
"ye nɔ xò daka có , jehovah ka ɖɔ nú jonasi ɖɔ : “ a ka jló ɖɔ nyɛ ni kú nǔ blawu nú ninivu tò ɔ ǎ ; toxo ɖaxó enɛ ɔ e mɛ gbɛtɔ́ adɔ̌kpo ayizɛ́n ( 120 000 ) . . . ɖè ɔ , a jló ɖɔ ma kú nǔ blawu na ǎ ."
"( jona . 4 : 11 ) jehovah kpɔ́n ninivunu lɛ dó mɔ mɛ e ɖě ma ɖò ɖě na ɖò gbigbɔ lixo ǎ é , bɔ nùblawukúnúmɛ sísɛ́ ɛ , b’ɛ ɖegbe nú jonasi ɖɔ é ni gb’akpá nú ye ."
"jehovah ɖɔhun ɔ , gbɛtɔ́ lɛ xɔ akwɛ nú mǐ ."
"mǐ sixu wà nǔ éɖɔhun , bɔ akpàkpà na sɔ́ mǐ , bɔ mǐ na tɛ́n kpɔ́n bo na d’alɔ mɛɖebǔ e sixu sè xó mǐtɔn é , enyi ye na bo tlɛ cí mɛ e ma na sè ǎ é ɖɔhun ɔ nɛ ."
nɔ sè wuvɛ̌ xá mɛ jezu ðɔhun
jezu ɖi tɔ́ tɔn bɔ mɛ ɖěɖee ɖò hudo mɛ ɖò gbigbɔ lixo lɛ é sín nǔ blawu n’i .
"“ ee jezu mɔ mɛ enɛ lɛ ɔ , nǔ yetɔn blawu n’i , ɖó é mɔ ɖɔ nǔ gbɛ́ dó ye , bɔ wǔ kú ye , bɔ ye cí lɛngbɔ̌ e ma ɖó nyinyitɔ́ ǎ lɛ é ɖɔhun . ”"
"( mat . 9 : 36 ) jezu nɔ kpɔ́n nǔ e zɔ́n nǔ ɔ tawun é ; é tuùn ɖɔ mɛ ɖěɖee wá tó ɖó emi gbé lɛ é ɔ , sinsɛngán yetɔn lɛ ko kplɔ́n adingban sín nǔ lɛ ye , bo ko bú ye ."
"jezu tuùn ɖɔ mɛ gègě na na tɛn afɔklɛ́nnú vovo lɛ , bɔ afɔklɛ́nnú enɛ lɛ na glɔ́n ali nú ye bɔ ye kún na yí wɛn ɔ ganji ó , é ɖò mɔ̌ có , é “ kplɔ́n nǔ gègě ye . ” — mak . 4 : 1 - 9 ."
"enyi mɛ lɛ ma ɖè jlǒ xlɛ́ tlolo ǎ hǔn , ma nú akpɔ̀ ɖó we ó"
"ninɔmɛ lɛ nɔ huzu ɖò gbɛ̀ ɔ mɛ , mɔ̌ jɛn linlin e mɛɖé nɔ ɖó dó nugbǒ ɔ wu é lɔ sixu huzu"
"enyi mɛ lɛ ma yí wɛn mǐtɔn ganji ǎ ɔ , mǐ ɖó na kpɔ́n nǔ e zɔ́n mɔ̌ tawun é , bo kàn nǔ e wu ye yí wɛn ɔ gbɔn mɔ̌ é byɔ mǐɖée ."
"mɛɖé lɛ sixu ɖó linlin masɔgbe ɖé dó biblu alǒ sinsɛn klisanwun tɔn wu , ɖó kpɔ́ndéwú nyanya ɖěɖee mɛ e ɖɔ ɖɔ emi nyí klisanwun lɛ é sɔ́ ɖ’ayǐ lɛ é wutu ."
vlafo è ko ɖó adingban nú mɛ ɖevo lɛ dó nǔ e mǐ ɖi nǔ na lɛ é wu .
"nǔ e nɔ zɔ́n mɛ ɖevo lɛ tɔn é wɛ nyí ɖɔ enyi ye yí mǐ ganji ɔ , mɛ e ɖò xá yetɔn mɛ é alǒ hagbɛ̌ xwédo yetɔn tɔn lɛ sixu ko ye ."
"mɛ e mǐ nɔ xò gò ɖò sinsɛnzɔ́ ɔ mɛ é ɖé lɛ sixu nɔ ma yí mǐ ganji ɖó awě ɖěɖee xò ye , bo wà nǔ dó ye wu tawun lɛ é wu ."
"mɛsɛ́dó ɖé nɔ nyí kim , bo ɖɔ : “ ðò fí e mǐ nɔ w’azɔ̌ ɖè é ɖé lɛ ɔ , mɛ gègě ɖò finɛ bɔ ahwan ko hɛn nǔ gblé dó ye wu , bɔ nǔ e ye ɖó kàn lɛ é bǐ ko gblé ."
ye sɔ́ ɖó nukúnɖiɖo jɔ nukúnɖiɖo ɖě nú sɔgudo ǎ .
"akpɔ̀ nɔ ɖó ye , bɔ ye nɔ lɛ́ xò nǔ kpɔ́n tawun ."
"ðò xá enɛ mɛ ɔ , mǐ nɔ yawu xò gò mɛ ɖěɖee nɔ gbɛ́ wɛn mǐtɔn lɛ é ."
"gbè ɖokpo ɔ , un ɖò wɛn jla wɛ bɔ ye bɔ nǔ ɖó nú mì . ”"
nɛ̌ kim ka kpò ɖò wuvɛ̌ sè xá mɛ wɛ gbɔn ɖò ninɔmɛ mɔhun mɛ ?
"é ɖɔ : “ hwenu e è xò daka wutu ce é ɔ , un tɛ́n kpɔ́n bo hɛn nùnywɛxó 19 : 11 ayi mɛ , finɛ ɖɔ : ‘ gbɛtɔ́ e bí é nɔ yawu sìn xomɛ ǎ . ’"
"ninɔmɛ mɛ ɖěɖee ɖò fí e un nɔ ɖekúnnu ɖè lɛ é tɔn flínflín d’alɔ mì , bɔ un ɖè wuvɛ̌sexámɛ xlɛ́ ye ."
mɛ e mǐ nɔ xò gò lɛ é bǐ wɛ ka nyí hunnylatɔ́ ǎ .
"ðò fí ɖokpo enɛ ɔ , mǐ lɛ́ ɖó mɛɖé lɛ bo nɔ yì ba kpɔ́n , b’ɛ nɔ nyɔ́ tawun . ”"
"mǐ sixu kanbyɔ mǐɖée ɖɔ , ‘ enyi un ɖò ninɔmɛ mɛ ɖěɖee mǐ nɔ yì ɖekúnnu na lɛ é tɔn mɛ ɔ , nɛ̌ un ka na yí wɛn axɔsuɖuto ɔ tɔn gbɔn ? ’"
"ði kpɔ́ndéwú ɔ , enyi è ka ko ɖó adingban dó kúnnuɖetɔ́ jehovah tɔn lɛ wu azɔn mɔkpan ɖò gɔ̌n ce ɔ ka ló ?"
"ninɔmɛ mɔhun lɛ mɛ ɔ , vlafo mǐ lɔ sixu gbɔ wɛn ɔ yí ganji , bɔ é na byɔ ɖɔ è ni sè wuvɛ̌ xá mǐ ."
"enyi mǐ flín gbeɖiɖe jezu tɔn e ɖɔ ɖɔ mǐ ni nɔ wà nǔ xá mɛ ɖevo lɛ lee mǐ nɔ ba ɖɔ ye ni wà nǔ xá mǐ gbɔn é ɔ , é nɔ sísɛ́ mǐ bɔ mǐ nɔ wà nǔ kpo wuvɛ̌sexámɛ kpo hwenu e mɔ̌ wiwa tlɛ vɛwǔ é . — mat . 7 : 12 ."
nɔ sè wuvɛ̌ xá mɛ pɔlu ðɔhun
mɛsɛ́dó pɔlu sè wuvɛ̌ xá mɛ ɖěɖee tlɛ nyí gbeklanxamɛtɔ́ adakaxotɔ́ lɛ é .
é wɔn nǔ e éɖesu ko wà wá yì lɛ é ǎ .
"é ɖɔ : “ ð’ayǐ ɔ , un ko nyla nu dó wutu tɔn , bo ko doya n’i , bo ɖɔ alǎnnú n’i kpɔ́n ."
"loɔ , é kú nǔblawu nú mì , ɖó hwenɛnu ɔ , un ɖi nǔ n’i ǎ , un ka tuùn nǔ e wà wɛ un ɖè ɔ ǎ . ” ( 1 tim . 1 : 13 ) é tuùn ɖɔ jehovah kpo jezu kpo ɖè nùblawukúnúmɛ ɖaxó xlɛ́ emi ."
"hweɖelɛnu ɔ , pɔlu nɔ xò gò mɛ ɖěɖee sín ayi mɛ adingban núkplɔnmɛ lɛ dó ɖɔ dò ɖè tawun lɛ é ."
nɛ̌ é ka nɔ wà nǔ gbɔn ?
"mɛsɛ́dó 17 : 16 ɖɔ ɖɔ hwenu e pɔlu ɖò atɛni é ɔ , “ é mɔ lee vodun sukpɔ́ gbɔn ɖò tò ɔ mɛ ɔ , bɔ é sìn xomɛ n’i tlala . ”"
"amɔ̌ , nǔ enɛ e dó xomɛsin nú pɔlu é sín yɛkan mɛ jɛn é lɛ́ gbɔn bo ɖekúnnu ɖò ali ɖagbe ɖé nu ."
"( mɛ . 17 : 22 , 23 ) é bló bɔ wɛnɖagbejijla sín wlɛnwín tɔn lɛ sɔgbe xá ninɔmɛ vovo e mɛ mɛ lɛ ɖè é , bo na mɔ tɛn dó sixu “ hwlɛn mɛɖé lɛ gán gbɔn alɔkpa lɛ bǐ mɛ . ” — 1 kɔ ."
"9 : 20 - 23 . mǐ sixu wà nǔ pɔlu ɖɔhun gbɔn linlin alǒ nùɖiɖi masɔgbe e mɛ e mǐ nɔ xò gò lɛ é ɖó lɛ é tuùntuùn gblamɛ , bɔ enɛ gudo ɔ , mǐ na dó “ fífá wɛn , nyɔna wɛn ” ɔ kpo azɔ̌tuùntuùn kpo ."
"( eza . 52 : 7 ) nɔví nyɔnu ɖé nɔ nyí dorothy bo ɖɔ : “ ðò fí e mǐ nɔ ɖekúnnu ɖè é ɔ , è kplɔ́n mɛ gègě ɖɔ mawu syɛn nukún , bo nɔ lɛ́ ɖó hwɛ nú mɛ ."
"un nɔ kpa mɛ mɔhun lɛ ɖó nùɖiɖi syɛnsyɛn e ye ɖó nú mawu é wutu , bɔ enɛ gudo ɔ , un nɔ dɔn ayi yetɔn wá nǔ e biblu ɖɔ dó gbɛtɔ́ wanyiyinɔ e jehovah nyí é kpo akpá e é dó dó sɔgudo wu é kpo jí . ”"
“ nɔ wà nǔ ðagbe dó ðu ðò nǔ nyanya jí ”
"ee mǐ ɖò nukɔn sɛyi wɛ tawun ɖò “ azǎn gudogudo tɔn lɛ ” mɛ é ɔ , mǐ sixu ɖó nukún ɖɔ nùwalɔ mɛ e mǐ nɔ jla wɛn ɔ lɛ é ɖé lɛ tɔn ‘ fɔ́n tɛgbɛ ɔ , é na ɖò nylànylá d’eji wɛ . ’ ( 2 tim . 3 : 1 , 13 ) amɔ̌ , mǐ na lɔn nú enɛ na vɔ́da nú wuvɛ̌sexámɛ mǐtɔn alǒ zɔ́n bɔ mǐ na ba awǎjijɛ mǐtɔn kpò ǎ ."
jehovah sixu na mǐ hlɔnhlɔn bɔ mǐ na “ nɔ wà nǔ ɖagbe dó ɖu ɖò nǔ nyanya jí . ”
"( hlɔ . 12 : 21 ) gbexosin - alijitɔ́ ɖé nɔ nyí jessica bo ɖɔ : “ un nɔ yawu xò gò mɛ ɖěɖee ma nɔ sɔ́ yeɖée hwe ǎ , bo nɔ ɖè mǐ kpo wɛn mǐtɔn kpo kpò lɛ é ."
enɛ sixu dó akpɔ̀ nú mɛ .
"enyi un jló na bɛ́ xóɖɔɖókpɔ́ ɖé ɔ , un nɔ xoɖɛ sɛ́dó jehovah dó xomɛ , bo nɔ byɔ ɛ ɖɔ é ni d’alɔ mì nú má kpɔ́n mɛ ɔ lee é nɔ wà gbɔn é ."
mǐ kpó ɖò mɛ ɖěɖee ɖó ninɔmɛ ayi mɛ tɔn e jɛxa gbɛ̀ mavɔmavɔ lɛ é ba wɛ
"mɛɖé lɛ nɔ yí gbè nú gǎn e dó wɛ mǐ ɖè kpo suúlu kpo , bo na d’alɔ ye ɖò gbigbɔ lixo lɛ é"
mǐ sixu lɛ́ lin tamɛ dó lee mǐ na dó wusyɛn lanmɛ nú azɔ̌gbɛ́ mǐtɔn lɛ gbɔn é jí .
"jessica ɖɔ : “ enyi lee è yí mǐ mɛ ɖě gbɔn é ma nyɔ́ ǎ ɔ , un nɔ tɛ́n kpɔ́n bo nɔ sɔ́ ayi ɖ’eji ǎ ."
"é nyɔ́ wà ɔ , un nɔ lilɛ xóɖɔɖókpɔ́ ɔ dó nǔ ɖagbe lɛ jí , ɖi nǔ ɖagbe e mɛɖé lɛ na bo ma yí mǐ ganji ǎ ɔ , sinsɛnzɔ́ mǐtɔn ka nɔ wà é . ”"
jehovah tuùn wuvɛ̌ e mɔ wɛ mǐ ɖè ɖò sinsɛnzɔ́ ɔ mɛ é ganji .
"enyi mǐ xwedó nùblawukúnúmɛ tɔn sín kpɔ́ndéwú ɔ , kpɔ́n lee é na víví n’i sɔ́ é !"
( luk . 6 : 36 ) é ɖò wɛn ɖɔ wuvɛ̌sexámɛ jehovah tɔn kún na nɔte kaka sɔyi ó .
mǐ sixu ɖeji ɖɔ é tuùn hwenu e é na ɖó nǔ gbɛ̀ elɔ nu dó é pɛ́pɛ́pɛ́ .
"kaka jɛ hwe enɛ nu ɔ , sinsɛnzɔ́ mǐtɔn na ɖò nǔ e mya nukún é nyí wɛ ."
( 2 tim . 4 : 2 ) mi nú mǐ ni kpó ɖò azɔ̌ mǐtɔn wà wɛ kpo kanɖodonǔwu kpo bo nɔ lɛ́ sè wuvɛ̌ xá “ gbɛtɔ́ alɔkpa lɛ bǐ . ”
nǔdóxɛsi ɖé kpannukɔn jozuwée .
"é na kplá akɔta izlayɛli tɔn ɔ yì akpádídó yikúngban ɔ jí , bɔ afɔklɛ́nnú ɖaxó lɛ ka ɖò nukɔn n’i ."
nyì sɛ́n ce lɛ bǐ .
"nɔ xà zǎn kpo kéze kpo , bo nɔ bló nǔ e è ɖɔ d’emɛ ɔ bǐ ɖ’eji ."
"enɛ ɔ , a sɔ́ nùɖé bo na wà ɔ , a na mɔ nu tɔn . lee nǔ na nyɔ́ nú we gbɔn ɔ nɛ . ’ — joz . 1 : 7 , 8 ."
"ðò ‘ hwenu vɛwǔ elɔ lɛ ’ mɛ ɔ , wuvɛ̌ ɖaxó lɛ nɔ kpannukɔn mǐ lɔ ."
"( 2 tim . 3 : 1 ) jozuwée ɖɔhun ɔ , enyi mǐ xwedó wě e jehovah ɖè xá ɛ lɛ é ɔ , mǐ lɔ na mɔ nǔ e mǐ na wà lɛ é sín nu ."
"mǐ sixu xà biblu ɖò gbesisɔmɛ , bo na xwedó nugbodòdó tɔn lɛ ɖò mɛtɛnkpɔn e na kpannukɔn mǐ lɛ é mɛ ."
"amɔ̌ , gègě mǐtɔn sixu yí gbè ɖɔ mǐ kún nyí nùkplɔntɔ́ ɖagbe hugǎn ó , bɔ nùkplɔnkplɔn nɔ lɛ́ vɛwǔ nú mǐ ."
"é ɖò mɔ̌ có , ɖó biblu kpinkplɔn nyí nǔ taji wutu ɔ , gbějé gbàví “ tɛ́n alixlɛ́mɛ elɔ lɛ kpɔ́n ” kpɔ́n bá mɔ alixlɛ́mɛ e sixu zɔ́n bɔ nùkplɔnkplɔn towe na ɖò gbɛ̀ , bo na lɛ́ víví hugǎn é ."
"ðɛhanwlantɔ́ ɔ jihan ɖɔ : “ kplá mì gbɔn nǔ e a zɔ́n lɛ sín ali jí , ɖó nǔ e a zɔ́n lɛ wiwa nɔ víví nú mì . ” ( ðɛh ."
119 : 35 ) xó mawu tɔn kplɔnkplɔn sixu nyí nùɖé bo na nɔ víví nú we tawun .
ajɔ xɔ akwɛ lɛ ɖò te kpɔ́n we hwenu e a na ɖò dɔkun gbigbɔ tɔn lɛ kije wɛ é .
"nugbǒ wɛ ɖɔ a na nɔ nukɔn nú akɔta ɖé jozuwée ɖɔhun ǎ , amɔ̌ , hwi lɔ ɖó wuvɛ̌ hwiɖesunɔ tɔn lɛ ."
"enɛ wu ɔ , nɔ kplɔ́n nǔ e è ko wlan ɖ’ayǐ nú lè towe é , bo nɔ xwedó ."
"enyi a wà mɔ̌ ɔ , a na mɔ nǔ e a na wà lɛ é sín nu , bɔ nǔ na nyɔ́ nú we ."
tɛ́n alixlɛ́mɛ elɔ lɛ kpɔ́n
xoɖɛ cobo jɛ nǔ kplɔ́n jí .
linlin mawu nǔbǐwukpétɔ́ ɔ tɔn lɛ wɛ è wlan dó biblu mɛ nú lè towe .
"enɛ wu ɔ , enyi a ɖò biblu xà wɛ hǔn , nɔ ba alɔdo tɔn , bo na dó mɔ nukúnnú jɛ mɛ , bo hɛn nǔ lɛ dó ayi mɛ , lobo zán ɖò gbɛzán towe mɛ . — ɛsd . 7 : 10 , nwt ."
kàn nǔ elɔ lɛ byɔ hwiɖée hwenu e a ɖò biblu alǒ wema junjɔn biblu jí lɛ xà wɛ é . ‘ etɛ akpáxwé elɔ ka kplɔ́n mì dó jehovah wu ?
nɛ̌ enɛ ka kúnkplá wɛn taji e ɖò xó tɔn mɛ é gbɔn ?
nɛ̌ un ka sixu zán nùkplɔnmɛ enɛ lɛ dó d’alɔ mɛ ɖevo lɛ gbɔn ? ’
lin tamɛ dó nǔ e a kplɔ́n lɛ é jí .
"a ɖò nǔ xà wɛ hǔn , nɔte bo lin tamɛ kpɔ́n . nɛ̌ nǔ ka cí nú mì dó nǔ e un xà é wu ?"
etɛwu nǔ ka cí mɔ̌ nú mì ?
"nɛ̌ enɛ ka kúnkplá nǔ e un ko mɔ kpɔ́n wá yì lɛ é , ninɔmɛ e mɛ un ɖè dìn é , alǒ nǔ e sixu wá jɛ sɔ lɛ é gbɔn ?"
nɛ̌ un ka sixu zán nugbodòdó biblu tɔn enɛ lɛ kpo wěɖexámɛ enɛ lɛ kpo gbɔn ɖò gbɛzán ce mɛ ?
( jɔb . 23 : 5 ; ðɛh . 49 : 4 ) kpɔ́n ɖɔ emi ka sixu tín nǔ e wu jehovah dó wusyɛn lanmɛ nú togun tɔn ɖɔ é ni nyì alɔ nú nùwalɔ ɖé lɛ é mɛ à jí .
"alǒ , lin tamɛ dó nǔ e nǔwiwa gbɔn vo nú nǔ e biblu ɖɔ é sixu jì lɛ é jí . — sɛ́n ."
"ði kpɔ́ndéwú ɔ , dǒ nukún mɛ bo kpɔ́n nǔ e jɛ hwenu e jozɛfu sín nɔví lɛ sà ɛ nú isimayɛli ví lɛ é é . ( bǐb ."
"37 : 18 - 28 ) etɛ a ka mɔ , sè , alǒ etɛ sín wǎn a ka sè ?"
sɔ́ hwiɖée ɖó mɛ e wu nǔ ɔ jɛ dó lɛ é sín tɛnmɛ .
etɛ ye ka lin ? nɛ̌ nǔ ka cí nú ye ?
"tamɛ linlin dó nǔ enɛ lɛ jí na zɔ́n bɔ nùkplɔnkplɔn towe na ɖò gbɛ̀ , bo na lɛ́ ɖó nu ."
"zǎn azɔ̌wanú nùkplɔnkplɔn tɔn e ɖè lɛ é , bonu dobanunǔ towe na kpɔ́n te d’eji ."
"azɔ̌wanú e ɖè ɖò gbè towe mɛ lɛ é ni má we , é sixu nyí ee ɖò ɛntɛnɛti jí é , alǒ wema e è ko zín é ɖé ."
ma xò nǔ kpɔ́n cobo byɔ mɛ ɖevo lɛ ɖɔ ye ni d’alɔ we bonu a na kplɔ́n lee è nɔ zán ye gbɔn ganji é ó .
"ði kpɔ́ndéwú ɔ , index des publications des témoins de jéhovah , alǒ anademẹwe dodinnanu tọn na kunnudetọ jehovah tọn lẹ na d’alɔ we , bɔ a na mɔ nǔ e è ko wlan kpɔ́n dó xota gègě jí é , lobo na lɛ́ mɔ tinmɛ wemafɔ biblu tɔn gègě tɔn ."
"é na tinmɛ e nyɔ́ zán lɛ é dó ninɔmɛ ayǐ mɛ tɔn , lee nǔ lɛ jɛ ɖebɔdoɖewu gbɔn é , kpinkpɛn kpo ga nǔ lɛ tɔn kpo , kpodo nǔ ɖevo ɖevo lɛ kpo jí ."
wlǎn nǔ taji e a kplɔ́n lɛ é ɖ’ayǐ nú ye na d’alɔ we bonu a na flín nǔ e a ko kplɔ́n lɛ é .
"taji bǐ ɔ , mǎ ye xá mɛ ɖevo lɛ ."
a ka sixu zán nùɖé ɖò nǔ enɛ lɛ mɛ ɖò sinsɛnzɔ́ ɔ mɛ à ?
"ðò ali enɛ lɛ nu ɔ , a hɛn nǔ e a kplɔ́n lɛ é dó ayi mɛ kpowun ǎ , amɔ̌ , a lɛ́ zán ye nú lè mɛ ɖevo lɛ tɔn ."
1er - 7 octobre 2018
3 a ka ðó kúnnuɖenú lɛ à ?
8 - 14 octobre 2018
8 mi ma nɔ zɔn dó nǔ e ðò wěxo é jí dó ðá hwɛ ó
"xota nukɔntɔn ɔ ɖɔ xó dó wuvɛ̌ ɖěɖee mǐ sixu mɔ , hwenu e mǐ ɖò tintɛnkpɔn wɛ bo na ɖó kúnnuɖenú lɛ é wu ."
"é lɛ́vɔ kɛnu dó nugbodòdó biblu tɔn ɖěɖee sixu d’alɔ mǐ , bɔ mǐ na bló bɔ nǔwukpikpé e mǐ ɖó , bo na da nǔ lɛ kpɔ́n ɖɔ ye sɔgbe à jí é na kpɔ́n te é wu ."
xota wegɔ ɔ gbéjé ali e nu mɛ lɛ nɔ yawu zɔn dó nǔ e ɖò wěxo é jí dó dá hwɛ nú mɛ ɖevo lɛ ɖè é atɔn kpɔ́n .
"é lɛ́ ɖɔ xó dó lee mǐ sixu kpó ɖò gǎn dó wɛ , bo ma na nɔ ɖè mɛɖé ɖó vo , hwenu e mǐ ɖò nǔ wà xá mɛ lɛ wɛ é ǎ gbɔn é wu ."
13 tan gbɛzán tɔn : un kanɖeji bɔ awakanmɛ kú mì ǎ
15 - 21 octobre 2018
18 awǎjijɛnɔ wɛ nyí mɛ e nɔ na nǔ mɛ lɛ é
22 - 28 octobre 2018
23 nɔ w’azɔ̌ ðó kpɔ́ xá jehovah gbè bǐ gbè
jehovah ɖó gbɛtɔ́ lɛ bonu ye na nɔ ganji lobo lɛ́ ɖó awǎjijɛ .
"enyi a sixu mɔ lee azɔ̌ e a nɔ wà ayihɔngbe ayihɔngbe lɛ é nɔ gɔ́ sò nú linlin jehovah tɔn lɛ sín nukɔnyiyi gbɔn é ɔ , a na ɖó awǎjijɛ ."
xota nùkplɔnkplɔn tɔn elɔ lɛ kɛnu dó lè e alɔ hunhun dó na nǔ mɛ ɖò ali vovo nu nɔ hɛn wá lɛ é wu .
28 suúluɖiɖo : didɛ ðó linlin ɖé wu
awǎjijɛnɔ wɛ nyí mɛ e nɔ na nǔ mɛ lɛ é
“ nùnamɛ nɔ dó xomɛhunhun nú mɛ . ” — mɛ . 20 : 35 .
"han lɛ : 76 , 110"
kancica tɛ ka ɖò nùnamɛ kpo awǎjijɛ e è nɔ mɔ ɖò wɛnɖagbejijlazɔ́ ɔ mɛ é kpo mɛ ?
hwɛjijɔ jinjɔn biblu jí tɛ lɛ mǐ ka ɖó bo na nɔ na nǔ mɛ ?
nɛ̌ nùɖíɖó lɛ ka xlɛ́ ɖɔ jehovah nyí alɔhundonanǔmɛtɔ́ gbɔn ?
"cobonu jehovah na jɛ nǔ lɛ dá jí ɔ , é ɖò éɖokpo , amɔ̌ , é ka lin éɖesunɔ kɛɖɛ kpɔ́n ǎ ."
"é nyɔ́ wà ɔ , é na gbɛ̀ nùɖíɖó tɔn e ɖó nùnywɛ lɛ é , ye wɛ nyí wɛnsagun lɛ kpo gbɛtɔ́ lɛ kpo ."
“ mawu awǎjijɛnɔ ɔ ” jehovah yí wǎn nú nǔ ɖagbeɖagbe lɛ nina mɛ .
"( 1 tim . 1 : 11 , nwt ; ja . 1 : 17 ) ðó é ba ɖɔ mǐ ni nyí awǎjijɛnɔ wutu ɔ , é kplɔ́n mǐ ɖɔ mǐ ni nɔ na nǔ mɛ . — hlɔ . 1 : 20 ."
"2 , 3 . ( a ) etɛwu nùnamɛ ka nɔ zɔ́n bɔ mǐ nɔ ɖó awǎjijɛ ? ( b ) etɛ jí mǐ ka na ɖɔ xó dó ?"
2 mawu ɖó gbɛtɔ́ ɖò akpajlɛ tɔn mɛ .
( bǐb . 1 : 27 ) enɛ wɛ nyí ɖɔ é ɖó mǐ bonu mǐ na ɖè jijɔ tɔn lɛ xlɛ́ .
"enɛ wu ɔ , bo na dó ɖó awǎjijɛ kpo xomɛhunhun kpo ɔ , mǐ ɖó na nɔ xwedó kpɔ́ndéwú jehovah tɔn , bɔ nǔ mɛ ɖevo lɛ tɔn na nɔ ɖu ayi mɛ nú mǐ , gɔ́ na ɔ , mǐ na nɔ lɛ́ hun alɔ dó na nǔ mɛ ."
"( fili . 2 : 3 , 4 ; ja . 1 : 5 ) etɛwu ?"
ðó jehovah gbɔn wanyiyi gblamɛ bo dá gbɛtɔ́ gbɔn mɔ̌ wɛ .
"mǐ nyí hwɛhutɔ́ có , mǐ sixu kpéwú bo nɔ hun alɔ dó na nǔ mɛ jehovah ɖɔhun ."
3 biblu kplɔ́n mǐ lee mǐ sixu nɔ hun alɔ dó na nǔ mɛ gbɔn é .
mi nú mǐ ni ɖɔ xó dó nùkplɔnmɛ biblu tɔn ɖé lɛ jí dó xó enɛ wu .
"mǐ na mɔ lee alɔhundonanǔmɛ na zɔ́n bɔ nǔ mǐtɔn na nyɔ́ mawu nukúnmɛ gbɔn é , kpo lee nǔsisɔ nú jijɔ enɛ na d’alɔ mǐ bɔ mǐ na kpé azɔ̌ e mawu sɔ́ d’así nú mǐ é wu bo wà gbɔn é kpo ."
"mǐ na lɛ́ gbéjé lee alɔhundonanǔmɛ mǐtɔn cá kàn xá awǎjijɛ mǐtɔn gbɔn é , kpo nǔ e wu mǐ ɖó na kpó ɖò nǔ sɔ́ nú jijɔ enɛ wɛ é kpo kpɔ́n ."
kpɔ́ndéwú alɔhundonanǔmɛ tɔn tɛ jehovah kpo jezu kpo ka sɔ́ ɖ’ayǐ nú mǐ ?
"4 jehovah jló ɖɔ gbɛtɔ́ lɛ ni wà nǔ éɖɔhun , enɛ wu ɔ , enyi mǐ nɔ hun alɔ dó na nǔ mɛ ɔ , é nɔ víví n’i ."
( efɛ . 5 : 1 ) lee mawu bló mǐ gbɔn é kpo nǔ ɖagbeɖagbe e lɛlɛ̌ dó mǐ lɛ é kpo xlɛ́ nyì wɛn ɖɔ é jló ɖɔ gbɛtɔ́ lɛ ni nɔ awǎjijɛ mɛ . ( ðɛh .
"104 : 24 ; 139 : 13 - 15 ) enɛ wu ɔ , enyi mǐ nɔ tɛ́n kpɔ́n bo nɔ bló bɔ mɛ ɖevo lɛ nɔ nɔ awǎjijɛ mɛ ɔ , mǐ nɔ wlí yɛ̌yi n’i ."
5 klisanwun nugbǒ lɛ nɔ wà nǔ klisu e sɔ́ kpɔ́ndéwú maɖóblɔ̌ ɖé ɖ’ayǐ dó lee gbɛtɔ́ lɛ sixu hun alɔ dó na nǔ mɛ gbɔn é wu é ɖɔhun .
"jezu ɖesunɔ ɖɔ : “ mɔ̌ wɛ ɖè gbɔn nú nyɛ gbɛtɔ́ví ɔ ; è na sɛ̀n mì wu wɛ un wá ǎ ; loɔ , mɛ sɛ̀n gbé wɛ un tɔ́n bo wá , bo na sɔ́ gbɛ̀ ce jó dó xɔ gbɛ̀ nú mɛ gègě . ”"
"( mat . 20 : 28 ) enɛ wu ɔ , mɛsɛ́dó pɔlu dó wusyɛn lanmɛ nú klisanwun lɛ ɖɔ : “ mi ɖó ninɔmɛ e klisu jezu ɖó é . . ."
"éɖesunɔ ɔ gbɛ́ nǔ e é ɖó ɔ bǐ , bo zé ninɔmɛ mɛsɛntɔ́ tɔn . ”"
"( fili . 2 : 5 , 7 ) é na nyɔ́ ɖɔ ɖokpo ɖokpo mǐtɔn ni kanbyɔ mǐɖée ɖɔ , ‘ un ka sixu xwedó kpɔ́ndéwú jezu tɔn télélé hugǎn lee un ko nɔ bló gbɔn ɖ’ayǐ é à ? ’ — xà 1 piyɛ́ɛ 2 : 21 ."
"ðò lǒ e jezu dó dó samalíinu e nyí nɔzo ɖagbe ɔ é wu é mɛ ɔ , etɛ é ka kplɔ́n mǐ ?"
"6 enyi mǐ nɔ xwedó kpɔ́ndéwú maɖóblɔ̌ jehovah kpo jezu kpo tɔn , bɔ ganjininɔ mɛ ɖevo lɛ tɔn nɔ ɖu ayi mɛ nú mǐ , bɔ mǐ nɔ lɛ́ ba ali e nu mǐ sixu sú hudo yetɔn ɖè lɛ é sín dò ɔ , é na zɔ́n bɔ mǐ na ɖu vivǐ fɛ́nú jehovah tɔn tɔn ."
"nugbǒ ɔ , ɖò lǒ e jezu dó dó samalíinu e nyí nɔzo ɖagbe ɔ wu é mɛ ɔ , é xlɛ́ nyì wɛn ɖɔ emi ɖò nukún ɖó wɛ ɖɔ ahwanvu emitɔn lɛ ni nɔ jó nǔ e nyí ɖagbe nú ye é dó , bo nɔ d’alɔ mɛ ɖevo lɛ , enyi mɛ lɛ na bo gosin ninɔmɛ ɖevo mɛ ɔ nɛ ."
( xà luki 10 : 29 - 37 . )
a ka flín nùkanbyɔ e sísɛ́ jezu bɔ é dó lǒ e kúnkplá samalíinu e nyí nɔzo ɖagbe ɔ é à ?
jwifu ɖé kanbyɔ ɛ ɖɔ : “ mɛ̌ ka nyí nɔzo ce ? ”
"xósin jezu tɔn xlɛ́ ɖɔ samalíinu ɔ ɖɔhun ɔ , mǐ ɖó na ɖò gbesisɔmɛ bo na nɔ hun alɔ dó na nǔ mɛ , enyi mǐ jló na ɖu vivǐ fɛ́nú mawu tɔn tɔn ɔ nɛ ."
nɛ̌ cejɛnnabi kpo alɔhundonanǔmɛ kpo ka cá kàn xá xó e ɖò atɛ jí é gbɔn ?
7 klisanwun lɛ ɖó hwɛjijɔ ɖagbe gègě bo na nɔ hun alɔ dó na nǔ mɛ .
"ði kpɔ́ndéwú ɔ , jijɔ enɛ tɔ́n ɖò xó e satáan sɔ́ nyì atɛ jí ɖò jikpá edɛni tɔn mɛ é mɛ ."
"satáan ɖɔ ɖɔ adamu kpo ɛvu kpo kaka jɛ gbɛtɔ́ lɛ bǐ jí na vo hugǎn , enyi ye nɔ sɔ́ ayi ɖó yeɖesunɔ jí , lobɔ nǔ yeɖesunɔ tɔn lɛ gbé nyinya nɔ ɖu ayi mɛ nú ye hugǎn tónúsíse nú mawu ɔ nɛ ."
"ɛvu wà nǔ kpo cejɛnnabi kpo , bo jló na cí mawu ɖɔhun ."
"adamu lɔ wà nǔ kpo cejɛnnabi kpo , bo jló na nyɔ́ ɛvu nukúnmɛ . ( bǐb ."
3 : 4 - 6 ) nǔ e mɛ gbeta e kɔn ye wá é tɔ́n kɔ dó é ɖò wɛn .
"cejɛnnabi nɔ zɔ́n bɔ è nɔ ɖó awǎjijɛ ǎ ; é nyɔ́ wà ɔ , flijɛ tɔn wɛ é nɔ hɛn wá ."
"enyi mǐ nɔ hun alɔ dó na nǔ mɛ ɔ , mǐ nɔ xlɛ́ ɖɔ mǐ kudeji ɖɔ ali e nu mawu nɔ wà nǔ ɖè lɛ é wɛ nyɔ́ hugǎn ."
azɔ̌ e mawu zɔ́n togun tɔn é wiwa
etɛwu nǔ na mɛ ka ɖó na nɔ ɖu ayi mɛ nú asú kpo asì kpo nukɔntɔn ɔ ?
"8 mawu na alixlɛ́mɛ lɛ asú kpo asì kpo nukɔntɔn ɔ , bɔ é na zɔ́n bɔ ye na bo tlɛ ɖò yeɖokpo ɖò jikpá edɛni tɔn mɛ ɔ , ye na nɔ lin tamɛ dó ganjininɔ mɛ ɖevo lɛ tɔn wu ."
"jehovah kɔn nyɔna dó adamu kpo ɛvu kpo jí , lobo dó wusyɛn lanmɛ nú ye ɖɔ ye ni gbà kún , bo kpé ayikúngban ɔ jí , lobo kp’acɛ d’eji ."
"( bǐb . 1 : 28 ) lee ganjininɔ nùɖíɖó lɛ tɔn nɔ ɖu ayi mɛ nú gbɛɖotɔ́ ɔ tawun sɔ é ɔ , mɔ̌ ɖokpo ɔ wɛ awǎjijɛ mɛ ninɔ vǐ e mɛjitɔ́ nukɔntɔn lɛ na jì lɛ é tɔn ɖó na nɔ ɖu ayi mɛ nú mɛjitɔ́ enɛ lɛ gbɔn é nɛ ."
è sɔnǔ nú palaɖisi ɔ bonu é na kpé ayikúngban ɔ bǐ jí nú lè kúnkan adamu tɔn ɔ blebu tɔn .
tuto ɖaxó enɛ na byɔ ɖɔ xwédo enɛ e fɔ́n bo ɖò kàn vlɔ́n wɛ é ni w’azɔ ɖó kpɔ́ .
etɛwu blòbló bonu palaɖisi ɔ ni kpé ayikúngban jí ɖó na ko hɛn awǎjijɛ wá ?
"9 azɔ̌ e sunnu kpo nyɔnu kpo maɖóblɔ̌ enɛ lɛ na wà bɔ palaɖisi ɔ na kpé ayikúngban jí é byɔ ɖɔ ye ni wà nǔ ɖó kpɔ́ bo na dó kpé linlin jehovah tɔn enɛ wu , bɔ mɔ̌ mɛ ɔ , ye na byɔ gbɔjɛ tɔn mɛ ."
( ebl . 4 : 11 ) dǒ nukún mɛ bo kpɔ́n awǎjijɛ kpo lè kpo e azɔ̌ enɛ wiwa na ko hɛn wá lɛ é !
yeɖée zízé jó nú ɖagbe mɛ ɖevo lɛ tɔn na ko hɛn nyɔna ɖaxó lɛ kpo awǎjijɛ ɖaxó kpo wá nú ye .
nɛ̌ mǐ ka sixu wà wɛnɖagbejijlazɔ́ ɔ kpo nǔ kpinkplɔn mɛ lɛ bonu ye ni huzu ahwanvu sín azɔ̌ e è zɔ́n mǐ é kpo gbɔn ?
"10 égbé ɔ , jehovah zɔ́n azɔ̌ togun tɔn ɖɔ é ni jla wɛnɖagbe ɔ , lobo kplɔ́n nǔ mɛ lɛ bonu ye ni huzu ahwanvu ."
"bo na dó kpé azɔ̌ enɛ wu bo wà ɔ , ganjininɔ mɛ ɖevo lɛ tɔn ɖó na nɔ ɖu ayi mɛ nú mǐ dó nùjɔnǔ mɛ ."
"enyi nǔ ɖagbe lɛ , ɖi wǎn yí nú mawu kpo wǎn yí nú nɔzo mǐtɔn lɛ kpo wɛ nɔ sísɛ́ mǐ dó azɔ̌ enɛ kɔn ɔ jɛn mǐ sixu dɛ ɖ’enu ."
"11 ðò xwè kanweko nukɔntɔn ɔ mɛ ɔ , mɛsɛ́dó pɔlu dó gesí éɖée kpo gbɛ̌ tɔn ɖé lɛ kpo ɖi mɛ e ɖò “ azɔ̌ wà ɖó kpɔ́ wɛ . . . nú mawu ” é , ɖó nugbǒ axɔsuɖuto ɔ tɔn sín nǔkún e dó wɛ ye ɖè , bo lɛ́ ɖò sìn hú na wɛ é wu . ( 1 kɔ ."
"3 : 6 , 9 ) égbé ɔ , enyi mǐɖesunɔ nɔ sɔ́ jlǒ dó zán hwenu mǐtɔn , nǔɖokan mǐtɔn lɛ kpo hlɔnhlɔn mǐtɔn kpo ɖò wɛnɖagbejijlazɔ́ e mawu zɔ́n mǐ é kɔn ɔ , mǐ sixu ‘ w’azɔ̌ ɖó kpɔ́ xá mawu . ’"
wǔjɔmɛ jiwǔ tɛ ɖíe !
nǔ kaka ɖé sɔ́ nɔ hɛn awǎjijɛ wá sɔ alɔdido jlǒɖotɔ́ lɛ bonu ye na mɔ nǔ jɛ nugbǒ biblu tɔn lɛ wu ǎ ( kpɔ́n akpáxwé 12gɔ́ ɔ )
lè tɛ lɛ nǔ kpinkplɔn mɛ lɛ bonu ye ni huzu ahwanvu sín azɔ̌ ɔ ka nɔ hɛn wá ?
"12 hwenu mǐtɔn kpo hlɔnhlɔn mǐtɔn kpo zinzan ɖò wɛnɖagbejijlazɔ́ ɔ , kpo nǔ kpinkplɔn mɛ lɛ bonu ye ni huzu ahwanvu kpo sín azɔ̌ ɔ kɔn nɔ hɛn awǎjijɛ ɖaxó wá ."
gègě mɛ ɖěɖee ko kpé nukún dó biblu kplɔnkplɔn e yì nukɔn lɛ é wu é tɔn na ɖɔ nú we ɖɔ nǔ e nɔ hɛn lè wá sɔmɔ̌ é kún kpiti ó .
"enyi è mɔ bonu biblu kplɔntɔ́ enɛ lɛ mɔ nukúnnú jɛ nugbǒ gbigbɔ tɔn lɛ mɛ , bonu é sù nukún yetɔn mɛ , nú nùɖiɖi yetɔn ɖò dǒ li wɛ , bɔ ye ɖò huzuhuzu lɛ bló wɛ , lobo jɛ nugbǒ ɔ má xá mɛ ɖevo lɛ jí ɔ , é nɔ hun xomɛ nú mɛ tawun ."
"jezu ɖesu mɔ awǎjijɛ ɖaxó hwenu e wɛnjlatɔ́ 70 e é sɛ́dó sinsɛnzɔ́ ɔ mɛ lɛ é “ lɛkɔ wá kpodo xomɛhunhun kpan , ” ɖó nǔ ɖagbeɖagbe e mɛ azɔ̌ yetɔn tɔ́n kɔ dó bɔ ye mɔ lɛ é wu é . — luk . 10 : 17 - 21 ."
"13 enyi wɛnjlatɔ́ e gbɔn gbɛ̀ ɔ mɛ lɛ é mɔ bɔ wɛnɖagbe ɔ huzu gbɛzán mɛ lɛ tɔn ɔ , é nɔ hun xomɛ nú ye ."
"mi nú mǐ ni kpɔ́n kpɔ́ndéwú anna e nyí nɔví nyɔnu tlɛnnɔ ɖé é tɔn ; é sɛ̀ tɛn yì xá ɖé mɛ ɖò zǎnzǎnhweji elɔpu tɔn ɖò fí e hudo wɛnjlatɔ́ tɔn sukpɔ́ ɖè é , bo na dó vlɔ́n kàn nú sinsɛnzɔ́ tɔn . * é wlan ɖɔ : “ ali gègě hun nú mì ɖò fí bɔ un na kplɔ́n biblu xá mɛ , bɔ un yí wǎn na tawun ."
sinsɛnzɔ́ ce hɛn awǎjijɛ ɖaxó wá nú mì .
"enyi un lɛkɔ wá xwégbe ɔ , un sɔ́ nɔ mɔ táan bo na sɔ́ ayi ɖó nyiɖée jí ǎ ."
un nɔ lin tamɛ dó mɛ ɖěɖee un nɔ kplɔ́n nǔ xá lɛ é jí ; un nɔ lin nǔ kpɔ́n dó linkpɔ́n kpo adohu adohu yetɔn lɛ kpo jí .
un nɔ ba ali ɖěɖee nu un sixu dó wusyɛn lanmɛ nú ye ɖè lɛ é kpo ali tawun tawun e nu un sixu d’alɔ ye ɖè lɛ é kpo .
un wá kudeji ɖɔ ‘ nùnamɛ nɔ dó xomɛhunhun nú mɛ hú nǔyiɖòmɛsí . ’ ” — mɛ . 20 : 35 .
nǔ kaka ɖé sɔ́ nɔ hɛn awǎjijɛ wá sɔ alɔdido jlǒɖotɔ́ lɛ bonu ye na mɔ nǔ jɛ nugbǒ biblu tɔn lɛ wu ǎ ( kpɔ́n akpáxwé 12gɔ́ ɔ )
"enyi mɛ nabi ɖé na bo ma tlɛ nɔ yí wɛnɖagbe ɔ ɖò sinsɛnzɔ́ mǐtɔn mɛ ǎ ɔ , nɛ̌ mǐ ka sixu ɖó awǎjijɛ gbɔn ?"
"14 enyi mɛ lɛ na bo ma tlɛ nɔ ɖótó mǐ ǎ , bonu mǐ ka nɔ hun ali lɛ nú ye bonu ye na yí wɛnɖagbe ɔ ɔ , mǐ sixu ɖó awǎjijɛ ."
"azɔ̌ e wà wɛ mǐ ɖè égbé é cí gbeyiɖɔ ezekiyɛli e jehovah ɖɔ xó elɔ na é tɔn ɖɔhun : “ a na ɖɔ nú ye ; ye sixu ɖótó we , ye ka sixu lɛ́ gɔn tó ɖó we . ”"
"( ezek . 2 : 7 ; eza . 43 : 10 ) enyi mɛɖé lɛ na bo ma tlɛ yí wǎn nú wɛn mǐtɔn ǎ ɔ , gǎndido mǐtɔn lɛ ka xɔ akwɛ ɖò jehovah nukúnmɛ ."
( xà eblée lɛ 6 : 10 . )
wɛnjlatɔ́ ɖé ɖó linlin ɖagbe ɖé ɖò ali enɛ nu .
"é wlan dó sinsɛnzɔ́ tɔn wu ɖɔ : “ mǐ dó , bo hú sìn na , bo lɛ́ xoɖɛ kpo nukúnɖiɖo ɔ kpo ɖɔ jehovah na bló bɔ é na sù . ” — 1 kɔ . 3 : 6 ."
lee a na ðó awǎjijɛ gbɔn é
"nú è hun alɔ dó na nǔ mɛ lɛ ɔ , nɛ̌ gègě yetɔn ka nɔ wà nǔ gbɔn ?"
"15 jezu jló ɖɔ mǐ ni nɔ hun alɔ dó na nǔ mɛ , bá ɖó awǎjijɛ ."
mɛ gègě nɔ xlɛ́ ɖɔ alɔ e è hun dó na nǔ emi é sù nukún emitɔn mɛ .
"jezu ɖɔ : “ mi na nǔ mɛ , enɛ ɔ , mawu na na nǔ mi lɔmɔ̌ ."
"é ka wá ja mitɔn ɔ na mi gbé ɔ , é na jlɛ́ ganji , bo na húnhún , bo na zín , bɔ é na túnflá , bɔ é na sɔ́ dó así nú mi ; ɖó nǔ e mi dó jlɛ́ nǔ nú mɛ ɔ wɛ mawu na dó jlɛ́ nú mi lɔmɔ̌ . ”"
"( luk . 6 : 38 ) é ɖò wɛn ɖɔ mɛ lɛ bǐ na yí nǔ e mǐ hun alɔ dó na ye é ǎ . amɔ̌ , enyi ye wà mɔ̌ ɔ , lee é sù nukún yetɔn mɛ gbɔn é sixu dɔn ɖagbe ɖebɔdoɖewu lɛ wá ."
"enɛ wu ɔ , nɔ na nǔ mɛ , enyi é sù nukún yetɔn mɛ kpo é gbɔ kpo ɔ nɛ ."
"enyi è na bo na nǔ mɛ azɔn ɖokpo kpowun ɔ , è sixu tuùn ɖagbe tobutobu e é na wà é gbeɖé ǎ ."
etɛ ka ɖó na nɔ sísɛ́ mǐ bɔ mǐ na nɔ hun alɔ dó na nǔ mɛ ?
"16 alɔhundonanǔmɛtɔ́ ɖagbe ɖé nɔ na nǔ mɛ , ɖó nǔ e na wá tɔ́n n’i ɖ’emɛ é wu ǎ ."
"jezu tuùn enɛ dó ayi mɛ hwenu e é kplɔ́n nǔ elɔ mɛ é : “ enyi a ylɔ agɔ̌ hǔn , ylɔ wamamɔnɔ lɛ kpodo sékunɔ lɛ kpo , afɔkponɔ lɛ kpodo nukúntíntɔ́nnɔ lɛ kpo ."
mɛ ɖevo ɖɔ : “ nǔ nyɔ́ nú mɛ e nɔ kpɔ́n wamamɔnɔ jí é . ” ( nùx .
"22 : 9 ; ðɛh . 41 : 2 ) nugbǒ ɔ , mǐ ɖó na nɔ na nǔ mɛ , ɖó alɔdido mɛ ɖevo lɛ nɔ hɛn awǎjijɛ wá nú mǐ ."
nùnamɛ alɔkpa tɛ wɛ na zɔ́n bɔ a na ɖó awǎjijɛ ?
"17 hwenu e pɔlu ɖè xó sín xó e jezu ɖɔ bo ɖɔ “ nùnamɛ nɔ dó xomɛhunhun nú mɛ hú nǔyiɖòmɛsí ” é mɛ é ɔ , ɖiɖɔ wɛ é ɖè ɖɔ è ni nɔ na nǔ agbaza tɔn lɛ kɛɖɛ mɛ ǎ , loɔ , è ni nɔ lɛ́ na akɔnkpinkpan mɛ ɖěɖee ɖò hudo mɛ lɛ é , xlɛ́ ali ye , lobo lɛ́ d’alɔ ye . ( mɛ ."
"20 : 31 - 35 ) mɛsɛ́dó ɔ gbɔn xó kpo kpɔ́ndéwú lɛ kpo gblamɛ bo kplɔ́n mǐ ɖɔ mǐ ni nɔ zán hwenu mǐtɔn kpo hlɔnhlɔn mǐtɔn kpo dó mɛ ɖevo lɛ tamɛ , bo nɔ sɔ́ ayi mǐtɔn ɖó ye jí , bo lɛ́ yí wǎn nú ye ."
gbeta tɛ kɔn dobanúnǔtɔ́ gègě ka wá dó alɔhundonanǔmɛ wu ?
18 mɛ ɖěɖee nɔ ba dò nú nǔ dó gbɛtɔ́ wu lɛ é ɖó ayi wu ɖɔ nùnamɛ nɔ zɔ́n bɔ è nɔ ɖó awǎjijɛ .
"xota ɖé ɖɔ ɖɔ “ mɛ lɛ ɖó ayi wu ɖɔ hwenu e ye wà xomɛnyínyɔ́nú lɛ nú mɛ ɖevo lɛ gudo é ɔ , awǎjijɛ emitɔn lɛ́ jɛji . ”"
dobanúnǔtɔ́ lɛ ɖɔ ɖɔ alɔdido mɛ ɖevo lɛ ɖò taji cobɔ è na bló bɔ gbɛ̀ mɛtɔn na ɖó nu tawun “ ɖó é nɔ sú hudo taji gbɛtɔ́ tɔn lɛ sín dò . ”
"enɛ wu ɔ , mɛ e mɔ dò nú nǔ ɖò ali enɛ nu ganji lɛ é nɔ byɔ ɖò gbɛtɔ́ lɛ sí ɖɔ ye ni sɔ́ yeɖée jó , bo w’azɔ̌ e mɛ bǐ na ɖu lè tɔn lɛ é , bonu yeɖesunɔ na nɔ ganji hugǎn ɖò agbaza mɛ , lobo lɛ́ ɖó awǎjijɛ ."
"enɛ nɔ kpaca mɛ ɖěɖee yí gbè ɖɔ biblu nyí xó jehovah e nyí mɛ e yí wǎn nú gbɛtɔ́ lɛ é tɔn é ǎ . — 2 tim . 3 : 16 , 17 ."
kpò ðò alɔhundonanǔmɛ wɛ
hwɛjijɔ tɛ lɛ a ka ɖó bo na nɔ ba na hun alɔ dó na nǔ mɛ ?
"19 ðó mɛ ɖěɖee nǔ yeɖesunɔ tɔn lɛ wɛ nɔ ɖu ayi mɛ nú ye jɛ nukɔn nú mɛ ɖevo lɛ tɔn lɛ é wɛ lɛlɛ̌ dó mǐ wutu ɔ , é sixu vɛwǔ nú mǐ bɔ mǐ na nɔ hun alɔ dó na nǔ mɛ ."
"amɔ̌ , jezu ɖɔ ɖɔ sɛ́n wè e hugǎn sɛ́n lɛ bǐ é wɛ nyí wǎn yí nú jehovah kpo ayi mǐtɔn , lindɔ̌n mǐtɔn , linlin mǐtɔn gɔ́ nú hlɔnhlɔn mǐtɔn bǐ kpodo wǎn yí nú nɔzo mǐtɔn lɛ mǐɖesunɔ ɖɔhun kpan ."
"( mak . 12 : 28 - 31 ) lee mǐ mɔ gbɔn ɖò xota elɔ mɛ é ɔ , mɛ ɖěɖee yí wǎn nú jehovah lɛ é nɔ wà nǔ éɖɔhun ."
"jehovah nɔ na nǔ mɛ ɖevo lɛ , nǔ e jezu ɖesu nɔ wà é nɛ ."
"enyi mǐ tɛ́n kpɔ́n bo ɖó jijɔ alɔhundonanǔmɛ tɔn , bo nɔ xlɛ́ ɖò lee mǐ nɔ wà nǔ xá mawu kpo nɔzo mǐtɔn lɛ kpo gbɔn e mɛ ɔ , é na zɔ́n bɔ mǐ na kpa susu nú jehovah , lobo na hɛn lè wá nú mǐɖesunɔ kpo mɛ ɖevo lɛ kpo ."
"20 é ɖò wɛn ɖɔ a ko ɖò tintɛnkpɔn wɛ bo nɔ zé hwiɖée jó dó d’alɔ mɛ ɖevo lɛ , tlala ɔ , klisanwun hàtɔ́ lɛ ."
"( ga . 6 : 10 ) enyi a kpò ɖò mɔ̌ wà wɛ ɔ , é ɖò wɛn ɖɔ ye na yí wǎn nú we , bɔ nǔ towe na nɔ lɛ́ sù nukún yetɔn mɛ , bɔ hwi lɔ na ɖó awǎjijɛ ."
"nùnywɛxó 11 : 25 ɖɔ ɖɔ , “ mɛ e nɔ na nǔ mɛ ɔ , è na na nǔ i bɔ é na sukpɔ́ ; mɛ e nɔ na sìn mɛ ɔ , è na na é lɔmɔ̌ , bɔ é na nu bo ɖi kɔ . ”"
"é ɖò wɛn ɖɔ a sixu nɔ na nǔ mɛ , nyɔ́ xomɛ dó mɛ wu alǒ hun alɔ dó na nǔ mɛ ɖò ali gègě nu , bo lɛ́ wà mɔ̌ ɖò klisanwun gbɛzinzan towe kpo sinsɛnzɔ́ towe kpo sín ninɔmɛ gègě mɛ , bɔ é na hɛn lè gègě wá ."
xota e bɔ d’ewu é na ɖɔ xó dó enɛ lɛ jí .
nɔ w’azɔ̌ ðó kpɔ́ xá jehovah gbè bǐ gbè
“ azɔ̌ wà ɖó kpɔ́ wɛ mǐ ɖè [ xá ] mawu . ” — 1 kɔ .
"han lɛ : 64 , 111"
ali tɛ lɛ ka hun nú we bɔ a na w’azɔ̌ ðó kpɔ́ xá jehovah . . .
gbɔn alɔdido xwédo towe kpo mawu sɛntɔ́ hàtɔ́ lɛ kpo gblamɛ ?
gbɔn mɛ yíyí gblamɛ ?
gbɔn hwiɖée zízé jó kpo ada gbigbló nú sinsɛnzɔ́ towe kpo gblamɛ ?
ðɔ ali e nu mǐ sixu w’azɔ̌ xá jehovah ɖè é ɖé lɛ .
"gbɛðotɔ́ ɔ sín tito wɛ nyí ɖɔ gbɛtɔ́ maɖóblɔ̌ lɛ na wà nǔ ɖó kpɔ́ xá ɛ , bonu linlin tɔn na dó jɛ jlɔ́ ."
"gbɛtɔ́ lɛ nyí hwɛhutɔ́ dìn có , gbejinɔtɔ́ lɛ ka sixu kpó ɖò azɔ̌ wà ɖó kpɔ́ xá jehovah wɛ gbè bǐ gbè ."
"ði kpɔ́ndéwú ɔ , mǐ ɖò ‘ azɔ̌ wà ɖó kpɔ́ xá mawu wɛ ’ gbɔn wɛnɖagbe axɔsuɖuto tɔn tɔn jijla kpo nǔ kplɔnkplɔn mɛ lɛ bonu ye na huzu ahwanvu kpo gblamɛ ."
"( 1 kɔ . 3 : 5 - 9 ) è jɔwu mǐ , bo mɔ ɖɔ mǐ jɛxa bo na wà nǔ ɖó kpɔ́ xá nǔbǐwukpétɔ́ e nyí gbɛɖotɔ́ wɛkɛ ɔ tɔn é ɖò azɔ̌ e é nɔ kpɔ́n dó mɔ nǔ taji é mɛ ; wǔjɔmɛ ɖaxó ɖé wɛ nyí enɛ !"
"amɔ̌ , wɛnjijla kpo nǔ kplɔnkplɔn mɛ lɛ bonu ye ni huzu ahwanvu kpo kɛɖɛ wɛ nyí ali e nu mǐ nɔ w’azɔ̌ xá jehovah ɖè é ǎ ."
"xota elɔ na gbéjé ali ɖevo ɖěɖee nu mǐ sixu wà mɔ̌ ɖè é ɖé lɛ kpɔ́n , ye wɛ nyí alɔdido xwédo mǐtɔn kpo mawu sɛntɔ́ hàtɔ́ mǐtɔn lɛ kpo , mɛ yíyí , mɛɖée zízé jó nú tuto yɛhwexɔsuɖuto ɔ tɔn lɛ kpo ada gbigbló nú sinsɛnzɔ́ mímɛ́ ɔ kpo . — kolo . 3 : 23 ."
"enyi nǔ e a nɔ wà dó nukɔnyiyi linlin jehovah tɔn tɔn takúnmɛ é ɔ , a nɔ sɔ́ jlɛ́ dó mɛ ɖevo lɛ tɔn wu ɔ , etɛwu é ma ka nyí nùnywɛnú ǎ ?"
"2 hwenu e mǐ na ɖò xota elɔ gbéjé kpɔ́n wɛ é ɔ , ma sɔ́ nǔ e a sixu wà nú jehovah lɛ é jlɛ́ dó nǔ e mɛ ɖevo lɛ sixu wà é wu ó ."
"flín ɖɔ mɛ lɛ bǐ sín xwè kún nyí ɖokpo ɔ ó , lanmɛ ma ɖò ganji , ninɔmɛ ɖevo lɛ kpo nǔwukpikpé lɛ kpo ka lɛ́ gbɔn vovo ."
"mawu sɔ́ d’ayi mɛ nú mɛsɛ́dó pɔlu bɔ é ɖɔ : “ mɛ ɖokpo ɖokpo ni byɔ éɖée mɛ , bo kpɔ́n nǔ e wà wɛ é ɖè lɛ ; enyi nǔ e wà wɛ é ɖè lɛ sixu nyí xomɛhunhun nú n’i ɔ , é ni hun xomɛ ɖò éɖée mɛ ; é ma jlɛ́ éɖée dó mɛ ɖě lɛ wu ó . ” — ga . 6 : 4 ."
nɔ d’alɔ xwédo towe kpo mawu sɛntɔ́ hàtɔ́ lɛ kpo
etɛwu è ka sixu ɖɔ ɖɔ mɛɖebǔ e nɔ kpé nukún dó xwédo tɔn wu é ɖò nǔ wà ɖó kpɔ́ xá jehovah wɛ ?
3 jehovah nɔ ɖó nukún ɖɔ mɛsɛntɔ́ emitɔn lɛ ni nɔ kpé nukún dó xwédo yetɔn wu .
"ði kpɔ́ndéwú ɔ , a ɖó na w’azɔ̌ dó mɔ akwɛ nú mɛvívɛ́ towe lɛ ."
nɔ gègě nɔ nɔ xwégbe bo nɔ kpé nukún dó vǐ yetɔn lɛ wu .
vǐ e ko nyí mɛxo é ɖé lɛ ɖó na kpé nukún dó mɛjitɔ́ yetɔn azinzɔnnɔ lɛ wu .
azɔ̌ dandan tɔn ɖé wɛ nyí azɔ̌ enɛ lɛ .
"xó mawu tɔn ɖɔ : “ enyi mɛɖé ma nɔ kpé nukún dó mɛ tɔn lɛ wu ǎ ɔ , ɖò taji ɔ , mɛ e ɖò hɛ̌n tɔn nu lɛ wu ǎ ɔ , mɛ enɛ ɔ gbɛ́ nùɖiɖi , lobo nyla hú nùmaɖitɔ́ . ” ( 1 tim . 5 : 8 ) enyi azɔ̌ mɔhun lɛ ɖò kɔ jí nú we ɔ , a sixu nɔ ma kpéwú bo nɔ ɖè hwenu gègě ɖó vo nú yɛhwexɔsuɖuto ɔ sín azɔ̌ lɛ lee a jló gbɔn é ."
"amɔ̌ , ɖeji !"
"nú a ɖò nukún kpé dó xwédo towe wu wɛ ɔ , é nɔ víví nú jehovah . — 1 kɔ . 10 : 31 ."
nɛ̌ mɛjitɔ́ lɛ ka sixu bló bɔ nǔ yɛhwexɔsuɖuto ɔ tɔn lɛ jɛ nukɔn nú nǔ yeɖesunɔ tɔn lɛ gbɔn ?
"4 mɛjitɔ́ klisanwun lɛ nɔ wà nǔ ɖó kpɔ́ xá jehovah , enyi ye nɔ d’alɔ vǐ yetɔn lɛ bɔ ye nɔ nya nǔ gbigbɔ tɔn lɛ gbé ɔ nɛ ."
ye mɛ ɖěɖee ko wà mɔ̌ lɛ é gègě wá mɔ ɖò nukɔnmɛ ɖɔ vǐ sunnu yetɔn lɛ kpo vǐ nyɔnu yetɔn lɛ kpo ɖò sinsɛnzɔ́ hwebǐnu tɔn wà wɛ ɖò fí e ɖò zɔ tawun dó ye é .
ye mɛ ɖé lɛ nyí mɛsɛ́dó ; mɛ ɖevo lɛ nyí gbexosin - alijitɔ́ ɖò fí e hudo wɛnjlatɔ́ tɔn sukpɔ́ ɖè é ; bɔ mɛ ɖevo lɛ ka ɖò sinsɛnzɔ́ wà wɛ ɖò betɛli .
zɔ e ye ɖè dó xwédo ɔ é sixu xlɛ́ ɖɔ yeɖée mimɔ hwɛhwɛ lee ye na jló gbɔn é na vɛwǔ .
"amɔ̌ , mɛjitɔ́ e nɔ sɔ́ yeɖée dó savɔ̌ lɛ é nɔ dó wusyɛn lanmɛ nú vǐ yetɔn lɛ ɖɔ ye ni yì nukɔn ɖò sinsɛnzɔ́ yetɔn mɛ ."
"nú ye tuùn ɖɔ vǐ yetɔn lɛ ɖò nǔ axɔsuɖuto ɔ tɔn lɛ sɔ́ ɖó tɛn nukɔntɔn ɔ mɛ wɛ ɔ , ye nɔ ɖó awǎjijɛ kpo xomɛhunhun ɖaxó kpo ."
( 3 jaan 4 ) vlafo lee nǔ cí nú ana e ɖɔ ɖɔ emi sɔ́ vǐ sunnu emitɔn samuwɛli “ na ” jehovah é ɖɔhun wɛ é nɔ cí nú gègě mɛjitɔ́ enɛ lɛ tɔn .
"mɛjitɔ́ enɛ lɛ nɔ kpɔ́n nǔwaɖókpɔ́ mɔhun dó mɔ wǔjɔmɛ xɔ akwɛ ɖé , bɔ é ka sɔgbe ."
ye sɔ́ nɔ ba nǔ ɖevo hú mɔ̌ ǎ . — 1 sam . 1 : 28 .
nɛ̌ a ka sixu kpéwú bo d’alɔ tawun tawun ɖé lɛ hagbɛ̌ agun towe tɔn lɛ gbɔn ?
"5 enyi xwédo sín azɔ̌ lɛ ma kpɛn hwɛ ǎ ɔ , a ka sixu d’alɔ mawu sɛntɔ́ hàtɔ́ e nyí nukúnkpémɛwutɔ́ é , alǒ mɛ ɖěɖee nyí azinzɔnnɔ , mɛxomɔ , alǒ mɛ ɖěɖee ɖò hudo ɖevo mɛ lɛ é à ?"
"etɛwu a ma ka na kpɔ́n mɛ ɖěɖee ɖò agun towe mɛ lɛ é , bo ɖó ayi mɛ ɖěɖee ɖò hudo mɛ lɛ é wu ǎ ?"
"vlafo a sixu zán hwenu ɖó kpɔ́ xá mɛjitɔ́ mɛxomɔ nɔví nyɔnu klisanwun ɖé tɔn , hwenu e nɔví nyɔnu ɔ yì nukún kpé dó nǔ ɖevo lɛ wu gbé é ."
"alǒ , a sixu d’alɔ mɛ ɖěɖee ɖó hudo alɔdo tɔn lɛ é gbɔn hwiɖée zízé jó bo na zé ye yì kplé lɛ , xwlé axi nú ye , alǒ yì kpɔ́n mɛ e ɖò dotóoxwé é ɖé gblamɛ ."
"enyi a ɖò mɔ̌ wà wɛ ɔ , a sixu wà nǔ ɖó kpɔ́ xá jehovah bɔ é na na sìnkɔn nú ɖɛ ɖé . — xà 1 kɔlɛntinu lɛ 10 : 24 ."
nɔ yí mɛ
etɛ mɛ yíyí ka nɔ byɔ ?
6 nǔ e è nɔ sɔ́ dó tuùn azɔ̌gbɛ́ mawu tɔn lɛ é ɖokpo wɛ nyí mɛ yíyí .
( ebl . 13 : 2 ) xó mawu tɔn kpi tan ɖé lɛ bɔ ye kplɔ́n mǐ ɖɔ mǐ ni nɔ ɖè wanyiyi mɔhun xlɛ́ .
( bǐb .
"18 : 1 - 5 ) mǐ sixu zán ali e hun nú mǐ lɛ é dó d’alɔ mɛ ɖevo lɛ ɖò gbesisɔmɛ , enyi ye nyí “ nɔví ɖò nùɖiɖi mɛ lɛ ” alǒ gbɔ ɔ nɛ . — ga . 6 : 10 ."
etɛwu a ka sixu lin tamɛ dó mɛ e ɖò sinsɛnzɔ́ hwebǐnu tɔn mɛ lɛ é yíyí wu ?
7 a ka sixu w’azɔ̌ ɖó kpɔ́ xá mawu gbɔn sinsɛnzɔ́watɔ́ hwebǐnu tɔn e nɔ wá ba mǐ kpɔ́n lɛ é yíyí gblamɛ à ?
"( xà 3 jaan 5 , 8 , nwt . )"
táan mɔhun lɛ nɔ hun ali nú ‘ akɔnkpinkpan nina mɛɖée ’ hwɛhwɛ . ( hlɔ .
"1 : 11 , 12 ) mǐ ni kpɔ́n kpɔ́ndéwú olaf tɔn ."
"é flín ɖɔ ɖò xwè nabi ɖé ɖíe ɔ , mɛɖebǔ kún ɖò agun emitɔn mɛ bo kpéwú bo nɔ yí nukúnkpénuwutɔ́ lɛdo tɔn yetɔn e nyí tlɛnnɔ ɖé é dó xwégbe ó ."
olaf e nyí dɔnkpɛvu ɖé é byɔ mɛjitɔ́ tɔn e ma nyí kúnnuɖetɔ́ ǎ lɛ é ɖɔ nukúnkpénuwutɔ́ lɛdo tɔn ɔ sixu nɔ akpá yetɔn à jí .
ye yí gbè amɔ̌ ye ɖɔ nú olaf ɖɔ ɖɔ éyɛ na nɔ dɔ́ zinkpo ganjɛmɛ mɛ .
huzuhuzu enɛ xɔ akwɛ tawun .
olaf flín nǔ lɛ gbɔn lě : “ aklunɔzán gblamɛ jiwǔ ɖé wɛ .
nukúnkpénuwutɔ́ lɛdo tɔn ɔ nɔ fɔ́n zǎnzǎn tɛɛn tɛgbɛ bo nɔ ɖɔ xó dó xota e dɔn mɛ lɛ é gègě jí ɖò nùɖuɖu hwenu .
wusyɛn e é dó lanmɛ nú mì é flɔ́ zo dó glɔ̌ nú jlǒ ce bɔ un bɛ́ sinsɛnzɔ́ hwebǐnu tɔn . ”
"ðò xwè 40 e wá yì lɛ é gblamɛ ɔ , olaf ko wà mɛsɛ́dózɔ́ ɖò fí vovo ."
"enyi é cí ɖɔ xomɛnyínyɔ́ mǐtɔn na bo ma tlɛ sù mɛ lɛ nukúnmɛ tlolo ǎ ɔ , hwɛjijɔ tɛ lɛ mǐ ka ɖó bo na nɔ wà mɔ̌ ?"
"8 a sixu nɔ ɖè wanyiyi xlɛ́ jonɔ lɛ ɖò ali gègě nu , enyi è na bo ma tlɛ tuùn gǎn e dó wɛ a ɖè lɛ é nú we tlolo ǎ ɔ nɛ ."
mǐ ni kpɔ́n kpɔ́ndéwú elɔ .
"hwenu e wɛnjlatɔ́ ɖé ɖò nukún kpé dó biblu kplɔnkplɔn ɖé wu wɛ ɖò espagne é ɔ , é ɖó ayi wu ɖɔ yesica e nyí nùkplɔntɔ́ tɔn , bo nɔ nɔ équateur é nɔ ɖò avǐ ya wɛ magbokɔ ."
wɛnjlatɔ́ ɔ kàn nǔ e wu wɛ é byɔ ɛ .
"yesica ɖɔ hwenu e emi na wá tò ɔ mɛ é ɔ , é gbɛ́ dó emi bǐ kaka bɔ gbè ɖokpo ɔ , emi kún ɖó nǔtí bo na ɖu ó ."
yesica ɖò tintɛnkpɔn wɛ bo na bló bɔ vǐ ɔ na d’amlɔ lobo xoɖɛ bo byɔ alɔdo .
"enɛ gudo zaan ɔ , kúnnuɖetɔ́ wè wá ba ɛ kpɔ́n , amɔ̌ , yesica nyɔ́ xomɛ dó ye wu ǎ , bo vún wema e ye xwlé è é ."
é kanbyɔ ye ɖɔ : “ nùɖuɖu e mi jló ɖɔ má na vǐ nyɔnu ce é ɖíe à ? ”
"nɔví nyɔnu lɛ tɛ́n kpɔ́n bo na dó gbɔ n’i , amɔ̌ , gǎn e ye dó lɛ é bǐ nyí vɔ̌ ."
"nukɔnmɛ ɔ , ye jó xasun e mɛ nùɖuɖu ɖè é ɖé dó nyì hɔn tɔn jí ."
"dìn ɔ , é kanɖeji bo na sɛ̀n jehovah ."
"kpɔ́n ɖagbe e alɔhundonanǔmɛ nɔví lɛ tɔn wà é ! — nùt . 11 : 1 , 6 ."
nɔ zé hwiðée jó nú tuto yɛhwexɔsuðuto ɔ tɔn lɛ
"9 , 10 . ( a ) ðɔ ninɔmɛ biblu sín táan mɛ tɔn e xlɛ́ ɖɔ è ɖó hudo mɛɖéezejotɔ́ lɛ tɔn ɖò togun mawu tɔn mɛ é ɖé lɛ . ( b ) hudo tɛ lɛ mɔ̌ sunnu e sɔ́ yeɖée jó lɛ é ka nɔ sú dò tɔn ɖò agun ɔ mɛ ɖò égbé ?"
"9 ðò ninɔmɛ gègě mɛ ɖò hwenuxó izlayɛli hwexónu tɔn ɔ mɛ ɔ , è ɖó hudo mɛɖéezejotɔ́ lɛ tɔn ."
"( tín . 36 : 2 ; 1 tan . 29 : 5 ; nɛɛ . 11 : 2 ) égbé ɔ , ali gègě hun nú hwi lɔ , bɔ a na zán hwenu towe , nǔɖokan towe lɛ kpo nǔwukpikpé towe lɛ kpo dó d’alɔ nɔví sunnu towe lɛ kpo nɔví nyɔnu towe lɛ kpo ."
"enyi a ɖò gbesisɔmɛ , bo zé hwiɖée jó ɔ , a na mɔ awǎjijɛ ɖaxó kpo nyɔna gègě kpo ."
"10 xó mawu tɔn dó wusyɛn lanmɛ nú sunnu e ɖò agun ɔ mɛ lɛ é ɖɔ , ye ni w’azɔ̌ ɖó kpɔ́ xá jehovah gbɔn gǎndido bo ɖó wǔjɔmɛ sinsɛnzɔ́ tɔn lɛ , kpo nukúnkpénǔwu kpo tɔn ."
"( 1 tim . 3 : 1 , 8 , 9 ; 1 pi . 5 : 2 , 3 ) mɛ ɖěɖee nɔ wà mɔ̌ lɛ é nɔ jló na d’alɔ mɛ ɖevo lɛ ɖò ali tawun tawun ɖé lɛ nu kpo gbigbɔ sín nǔ lɛ kpo mɛ ."
"( mɛ . 6 : 1 - 4 ) mɛxo agun tɔn lɛ kanbyɔ we ɖɔ hwi ɖò gbesisɔmɛ bo na wà tɛnmɛnamɛtɔ́zɔ́ , alǒ kpé nukún dó wema lɛ , fí e è na ɖekúnnu ɖè lɛ é , nǔ lɛ jijlaɖó , alǒ nǔ ɖevo lɛ wu à jí wɛ à ?"
mɛ ɖěɖee nɔ kpé nukún dó azɔ̌ mɔhun wu lɛ é na ɖɔ nú we ɖɔ alɔdido mɛ ɖevo lɛ nɔ na awǎjijɛ mɛ hugǎn .
mɛɖée zízé jó nú tuto yɛhwexɔsuɖuto ɔ tɔn lɛ nɔ hun ali gègě bonu è na zun xɔ́ntɔn yɔyɔ̌ lɛ ( kpɔ́n akpáxwé 11gɔ́ ɔ )
nɛ̌ nɔví nyɔnu ɖé ka ɖu lè xɔ́ntɔn e é zun ɖò tuto xɔgbigbá tɔn yɛhwexɔsuɖuto ɔ tɔn lɛ mɛ é tɔn gbɔn ?
11 hwɛhwɛ wɛ mɛ ɖěɖee zé yeɖée jó nú tuto yɛhwexɔsuɖuto ɔ tɔn lɛ é nɔ zun xɔ́ntɔn yɔyɔ̌ lɛ .
"nɔví nyɔnu ɖé wɛ , bo ko w’azɔ̌ ɖò tuto kpléxɔ axɔsuɖuto ɔ tɔn lɛ gbigbá tɔn mɛ nú xwè 18 ."
"ðò xwè lɛ vlamɛ ɔ , é dɔn nɔví nyɔnu winnyawinnya gègě dó wǔ , bo kplɔ́n azɔ̌ ye ."
é mɔ ɖɔ ali ɖagbe ɖé wɛ hun bɔ emi kpo xɔ́ntɔn enɛ lɛ kpo dó wusyɛn lanmɛ nú emiɖée ɖò gbigbɔ lixo .
"( hlɔ . 1 : 12 ) hwenu e margie mɔ mɛtɛnkpɔn lɛ ɖò gbɛzán tɔn mɛ é ɔ , mɛ ɖěɖee é zun xɔ́ntɔn xá ɖò tuto xɔgbigbá tɔn mɛ lɛ é dó wusyɛn lanmɛ n’i ."
a ka ko sɔ́ hwiɖée jó nú tuto xɔgbigbá tɔn mɔhun lɛ kpɔ́n à ?
"nú a tuùn azɔ̌ kpo a gbɔ kpo ɔ , a ka sixu sɔ́ hwiɖée jó à ?"
nɛ̌ a ka sixu kpéwú bo d’alɔ ɖò adla j’ayǐ ɖé hwenu gbɔn ?
"12 nú adla lɛ j’ayǐ ɔ , ali gègě nɔ hun nú togun mawu tɔn , bɔ é nɔ w’azɔ̌ xá mawu gbɔn alɔdido nɔví lɛ ɖò ali tawun tawun lɛ nu gblamɛ ."
"ði kpɔ́ndéwú ɔ , ye nɔ na akwɛ dó d’alɔ mɛ ɖěɖee awě xò lɛ é ."
"( jaan 13 : 34 , 35 ; mɛ . 11 : 27 - 30 ) ali tawun tawun ɖevo e nu è sixu d’alɔ ɖè é wɛ nyí nǔ lɛ jijlaɖó alǒ xɔ lɛ vívɔ́ gbá ."
"gabriela ee nyí nɔví nyɔnu pologne nu ɖé bɔ xɔ tɔn ɖibla kija bǐ ɖó singbamɛ ɖé wutu é ɔ , hwenu e nɔví e ɖò agun e sɛkpɔ ɛ lɛ é mɛ é wá d’alɔ ɛ é ɔ , é hun xomɛ n’i tawun ."
é ɖɔ : “ un jló na ɖɔ xó dó nǔ e gblé dó mì lɛ é wu ǎ ; nǔ agbaza tɔn lɛ kpowun wɛ ye nyí .
"é nyɔ́ wà ɔ , un jló na ɖɔ xó dó nǔ tobutobu e un mɔ lɛ é wu ."
"nǔ enɛ e jɛ é na mì jiɖe ɖɔ agun klisanwun tɔn e mɛ un ɖè é nyí wǔjɔmɛ bunɔ ɖé , bo lɛ́ nyí jɔtɛn awǎjijɛ ɖaxó tɔn . ”"
mɛ e è d’alɔ ɖò adla j’ayǐ ɖé gudo lɛ é ɖɔ ɖɔ nǔ enɛ e jɛ é zɔ́n bɔ emi mɔ ɖɔ emi mɔ nyɔna hugǎn .
"mɛ ɖěɖee nɔ w’azɔ̌ xá jehovah bo nɔ d’alɔ bɔ è nɔ sú hudo enɛ lɛ sín dò é ɖesunɔ nɔ ɖu vivǐ awǎjijɛ ɖaxó tɔn . — xà mɛsɛ́dó 20 : 35 ; 2 kɔlɛntinu lɛ 9 : 6 , 7 ."
nɛ̌ mɛɖée zízé jó ka sixu na hlɔnhlɔn kancica e ɖò mǐ kpo jehovah kpo tɛntin é gbɔn ?
"13 stephanie kpo wɛnjlatɔ́ ɖevo lɛ kpo mɔ awǎjijɛ ɖò azɔ̌wiwa xá mawu mɛ , gbɔn alɔdido kúnnuɖetɔ́ ɖěɖee ɖò bibɛtɛn ba wɛ bo wá états - unis lɛ é gblamɛ ."
"ye d’alɔ xwédo ɖěɖee gosin fí e ahwan gbà nǔ ɖè lɛ é , bɔ ye mɔ xɔ e mɛ ye na nɔ é ."
"stephanie ɖɔ : “ ee ye mɔ wanyiyi e kplékplé nɔví lɛ tɔn yetɔn e gbɔn gbɛ̀ ɔ bǐ mɛ é ɖexlɛ́ é ɔ , é hun xomɛ nú ye , bo lɛ́ sù nukún yetɔn mɛ , nǔ enɛ sísɛ́ mǐ . ”"
"é ɖɔ gɔ́ na ɖɔ : “ xwédo lɛ lin ɖɔ mǐ d’alɔ emi , amɔ̌ , è na ɖɔ xó jɔ xó ɔ , yedɛɛ lɛ wɛ d’alɔ mǐ hugǎn ."
"wanyiyi , bǔninɔ , nùɖiɖi kpo jiɖe e ye ɖó dó jehovah wu bɔ mǐ mɔ é kpo na hlɔnhlɔn wanyiyi e mǐ ɖó nú jehovah é tawun , bɔ enɛ zɔ́n bɔ nǔ e mǐ nɔ mɔ gbɔn tutoblonunu tɔn gblamɛ lɛ é bǐ lɛ́ sù nukún mǐtɔn mɛ d’eji . ”"
gblǒ ada nú sinsɛnzɔ́ towe
"14 , 15 . ( a ) jijɔ tɛ gbeyiɖɔ ezayíi ka ɖexlɛ́ ? ( b ) nɛ̌ wɛnjlatɔ́ axɔsuɖuto ɔ tɔn lɛ ka sixu ɖó linlin ezayíi tɔn ɖɔhun gbɔn ?"
14 a ka jló na w’azɔ̌ xá jehovah hugǎn à ?
a ka ɖò gbesisɔmɛ bo na sɛ̀ tɛn bo na wà sinsɛnzɔ́ ɖò fí e tutoblonunu ɔ ɖó hudo azɔ̌watɔ́ tɔn ɖè hugǎn é à ?
é ɖò wɛn ɖɔ é kún ɖò dandan ɖɔ mawu sɛntɔ́ lɛ ni sɛ̀ tɛn yì fí e ɖò zɔ dó xwé yetɔn é cobo hun alɔ dó na nǔ mɛ ó .
"amɔ̌ , ninɔmɛ nɔví sunnu kpo nɔví nyɔnu kpo ɖé lɛ tɔn yí gbè nú ye , bɔ ye na sɛ̀ tɛn yì fí e ɖò zɔ é ."
nǔwiwa yetɔn cí gbeyiɖɔ ezayíi tɔn ɖɔhun .
hwenu e jehovah kanbyɔ ɖɔ “ mɛ̌ un ka na sɛ́dó ?
"mɛ̌ ka na nyí gbeyiɖɔ mǐtɔn ? ” à jí é ɔ , é yí gbè ɖɔ : “ nyɛ na yì , sɛ́ mì dó . ”"
"( eza . 6 : 8 ) a ka ɖó jlǒ ɔ , bɔ ninɔmɛ towe lɛ lɛ́ sɔgbe , bɔ a na yí gbè gbɔn mɔ̌ nú hudo nǔ yɛhwexɔsuɖuto ɔ tɔn lɛ tɔn à ?"
hudo tɛ lɛ ka ɖè ?
"15 nú nǔ e kàn wɛnjijlazɔ́ ɔ kpo nǔ kplɔnkplɔn mɛ lɛ bonu ye na huzu ahwanvu sín azɔ̌ ɔ kpo é ɔ , jezu ɖɔ : “ nǔkún ɖò kpɔ́ gégé ɖò gle mɛ ; nǔkún - yatɔ́ lɛ ka nyí kpɛɖé ."
"mi bo savo nú jinukúnnɔ ɔ , nú é sɛ́ azɔ̌watɔ́ dó jinukúngbo tɔn mɛ . ”"
"( mat . 9 : 37 , 38 ) a ka sixu wà sinsɛnzɔ́ ɖò fí e hudo sukpɔ́ ɖè é , vlafo bo na nyí gbexosin - alijitɔ́ à ?"
"alǒ , a sixu d’alɔ mɛɖé b’ɛ na wà mɔ̌ à ?"
nɔví sunnu kpo nɔví nyɔnu kpo gègě ko mɔ ɖɔ ali ɖagbe hugǎn e nu è na ɖè wanyiyi xlɛ́ mawu kpo nɔzo mɛtɔn kpo ɖè é wɛ nyí gbexosin - alijitɔ́ nyínyí ɖò fí e mɛ e na w’azɔ̌ ɖò jinukúngbo ɔ mɛ é sín hudo sukpɔ́ ɖè é .
a ka sixu lin tamɛ dó ali ɖevo ɖěɖee nu a na gbló ada nú sinsɛnzɔ́ towe ɖè é jí à ?
awǎjijɛ gègě wɛ nɔ tɔ́n sín mɔ̌ wiwa mɛ .
"enyi a jló na gbló ada nú azɔ̌ e wà nú jehovah wɛ a ɖè é ɔ , ali ɖevo tɛ lɛ ka hun ?"
"16 a ka na ɖò gbesisɔmɛ bo na wà sinsɛnzɔ́ ɖò betɛli , alǒ d’alɔ ɖò yɛhwexɔsuɖuto ɔ sín xɔ ɖé gbigbá mɛ à ?"
hwebǐnu wɛ è nɔ ɖó hudo mɛ ɖěɖee sixu sɛ̀n jehovah ɖò fí ɖebǔ e è na sɛ́ ye dó é kpo azɔ̌ ɖebǔ e è na zɔ́n ye é kpo tɔn .
"amɔ̌ , mɛ ɖěɖee nɔ zé yeɖée jó bo na wà sinsɛnzɔ́ ɖò fí ɖebǔ e hudo tɔn tíìn ɖè lɛ é ɔ , yeɖesunɔ e ye nɔ sɔ́ dó savɔ̌ é nɔ sù nukún jehovah tɔn mɛ . — ðɛh ."
110 : 3 .
"17 a ka jló ɖɔ è ni lɛ́ kplɔ́n azɔ̌ we gɔ́ na bonu a na kpé nǔ wu hugǎn , bo na wà sinsɛnzɔ́ mímɛ́ towe à ?"
"enyi mɔ̌ ɔ , a sixu tɛ́n kpɔ́n bo jɛxa bá yì wemaxɔmɛ nú wɛnɖagbejlatɔ́ axɔsuɖuto ɔ tɔn lɛ ."
"wemaxɔmɛ enɛ nɔ kplɔ́n azɔ̌ sunnu kpo nyɔnu kpo gbigbɔ tɔn e ɖò sinsɛnzɔ́ hwebǐnu tɔn mɛ lɛ é , bonu ye na dó sixu gbló ada nú nǔ yɛhwexɔsuɖuto ɔ tɔn lɛ ɖò sinsɛnzɔ́ ɔ mɛ ."
mɛ ɖěɖee nɔ na nyikɔ nú wemaxɔmɛ enɛ lɛ é ɖó na ɖò gbesisɔmɛ bá yí gbè nú azɔ̌ ɖebǔ e è na zɔ́n ye ɖò kúnnuɖewema yetɔn yíyí gudo lɛ é .
"a ka na ɖò gbesisɔmɛ , bo na dó gǎn bá ɖó wǔjɔmɛ sinsɛnzɔ́ tɔn ɖevo lɛ gbɔn wemaxɔmɛ enɛ yiyi gblamɛ à ? — 1 kɔ . 9 : 23 ."
etɛ a ka sixu ɖó nukún na mɔ gbɔn azɔ̌wiwa xá jehovah ayihɔngbe ayihɔngbe gblamɛ ?
"18 ðó mǐ nyí togun jehovah tɔn wutu ɔ , è dó wusyɛn lanmɛ nú mǐ ɖɔ mǐ ni nɔ hun alɔ dó na nǔ mɛ ; wuntun ɖagbewiwa , xomɛnyínyɔ́ kpo wanyiyi kpo tɔn ɖé wɛ enɛ nyí ; è lɛ́ byɔ mǐ ɖɔ mǐ ni nɔ kpé nukún dó mɛ ɖevo lɛ wu gbè bǐ gbè ."
"enyi mǐ wà mɔ̌ ɔ , mǐ na mɔ xomɛhunhun , fífá , kpo vivo mimɔ kpo ."
"( ga . 5 : 22 , 23 ) a na bo ɖò ninɔmɛ ɖebǔ mɛ ɖò gbɛ̀ ɔ mɛ ɔ , a sixu ɖó awǎjijɛ gbɔn nùnamɛ sín jijɔ e jehovah ɖó é xwixwedó kpo azɔ̌gbɛ́ xɔ akwɛ tɔn nyínyí kpo gblamɛ . — nùx . 3 : 9 , 10 ."
août 2018
xota nùkplɔnkplɔn tɔn lɛ nú : 1er - 28 octobre 2018
malawi
nukúnkpénuwutɔ́ tomɛyitɔ́ ɖé kpo asì tɔn kpo ɖò gbesisɔmɛ bo xwè agun ɖevo ba kpɔ́n gbé .
"ye bɛ́ wema junjɔn biblu jí lɛ , macinu yɛwunkɔnnyidǒwu tɔn ɖé , mɔ gbezeyiaga tɔn ɖé kpo nǔ yeɖesunɔ tɔn habǔ kpo dó kɛkɛ afɔdókwín yetɔn lɛ jí"
93 412
145 504
315 784
a ka ðó kúnnuɖenú lɛ à ?
"“ mɛ e ma nɔ kú hǔn bo nɔ sè xó cobo nɔ kɛnu d’ewu ǎ ɔ , é nɔ ɖè xlonɔ e é nyí ɔ xlɛ́ , bo nɔ dó winnya éɖée . ” — nùx ."
18 : 13 .
"han lɛ : 126 , 95"
"etɛwu mǐ ka ɖó na nɔ cyan nǔ e mǐ nɔ xà lɛ é kpo nǔ e mǐ nɔ sɛ́dó mɛ ɖevo lɛ gbɔn ɛntɛnɛti , alǒ alokan jí lɛ é kpo ?"
"enyi mɛ ɖevo lɛ fúnfún adingbanxó lɛ kpé dó mǐ wu ɔ , nɛ̌ mǐ ka sixu xwedó kpɔ́ndéwú jezu tɔn gbɔn ?"
"nugbodòdó biblu tɔn atɔn tɛ lɛ ka na d’alɔ mǐ , bɔ mǐ na kpɔ́n ɖɔ xó e mǐ sè alǒ xà lɛ é sɔgbe à jí ?"
"1 , 2 . ( a ) nǔwukpikpé taji tɛ mǐ ka ɖó na sɔnǔ na ? aniwu ? ( b ) etɛ jí mǐ ka na ɖɔ xó dó ɖò xota elɔ mɛ ?"
"ðó mǐ nyí klisanwun wutu ɔ , mǐ ɖó na tɛ́n kpɔ́n bo na bló bɔ nǔwukpikpé e mǐ ɖó bo na nɔ da xó e mǐ sè alǒ xà lɛ é kpɔ́n é na gbló ada , bo na nɔ lɛ́ wá gbeta e sɔgbe lɛ é kɔn . ( nùx ."
"3 : 21 - 23 ; 8 : 4 , 5 ) enyi mǐ ma sɔnǔ nú nǔwukpikpé enɛ ɔ ǎ ɔ , blewun jɛn gǎn e dó wɛ satáan kpo gbɛ̀ tɔn kpo ɖè bo na sló kɔ nú linlin mǐtɔn é na wà nǔ dó mǐ wu . ( efɛ ."
"5 : 6 ; kolo . 2 : 8 ) é ɖò wɛn ɖɔ , enyi mǐ ɖó kúnnuɖenú lɛ ɔ kɛɖɛ jɛn mǐ sixu wá gbeta e sɔgbe lɛ é kɔn ."
"nùnywɛxó 18 : 13 ɖɔ ɖɔ “ mɛ e ma nɔ kú hǔn bo nɔ sè xó cobo nɔ kɛnu d’ewu ǎ ɔ , é nɔ ɖè xlonɔ e é nyí ɔ xlɛ́ , bo nɔ dó winnya éɖée . ”"
"2 ðò xota elɔ mɛ ɔ , mǐ na ɖɔ xó dó wuvɛ̌ vovo e tintɛnkpɔn bo ɖó kúnnuɖenú lɛ kpo gbeta e sɔgbe lɛ é kɔn wiwa kpo nɔ byɔ lɛ é jí ."
"gɔ́ na ɔ , mǐ na lɛ́ ɖɔ xó dó nugbodòdó biblu tɔn e nyɔ́ zán lɛ é kpo kpɔ́ndéwú ɖěɖee sixu d’alɔ mǐ , bɔ mǐ na bló bɔ nǔwukpikpé e mǐ ɖó bo na da xó e mǐ sè alǒ xà é kpɔ́n é na kpɔ́n te é kpo jí ."
ma nɔ ði nǔ nú “ nǔ e è ðɔ . . .
etɛwu mǐ ka ɖó na zán nugbodòdó e ɖò nùnywɛxó 14 : 15 mɛ é ?
"3 égbé ɔ , xó gègě wɛ nɔ vunbla mǐ ."
"xó e é nɔ cí ɖɔ ye ma sixu vɔ ǎ lɛ é gɔ́ ɛntɛnɛti , televiziɔn kpo wɛndómɔ ɖevo lɛ kpo jí ."
"ðó mɛ gègě nɔ tuùn ganji bo nɔ fúnfún xó masɔgbe lɛ kpo xó e è huzu ada na lɛ é kpo kpé wutu ɔ , mǐ ɖó hwɛjijɔ ɖagbe bɔ ayi mǐtɔn na ɖò te , bɔ mǐ na nɔ da nǔ e mǐ sè lɛ é kpɔ́n ganji ."
nugbodòdó biblu tɔn tɛ ka sixu d’alɔ mǐ ?
"nɛ̌ filipunu lɛ 4 : 8 , 9 ka na d’alɔ mǐ , bɔ mǐ na cyan nǔ e mǐ na xà lɛ é gbɔn ? etɛwu é ka nyí nǔ taji ɖɔ mǐ ni ba dò nú nǔ , bo tuùn xó e sɔgbe é ?"
( lɛ̌ kpɔ́n gbàví “ nǔ e na d’alɔ mǐ bɔ mǐ na mɔ dò nú kúnnuɖenú lɛ é ɖé lɛ . ” )
"4 bo na dó wá gbeta ɖagbe lɛ kɔn ɔ , mǐ ɖó hudo kúnnuɖenú e junjɔn ayǐ lɛ é tɔn ."
"enɛ wu ɔ , mǐ ɖó na nɔ cyan nǔ e mǐ na xà lɛ é kpo sɔxwixwe kpo tawun ."
"( xà filipunu lɛ 4 : 8 , 9 . )"
"mǐ ɖó na gú hwenu mǐtɔn , bo na nɔ yì tɛn ɛntɛnɛti tɔn xójlajla tɔn e wu mǐ xò nǔ kpɔ́n dó lɛ é jí , alǒ xà gbeɖiɖó ɖěɖee ma ɖó jiɖe ǎ bɔ è fúnfún kpé gbɔn ɛntɛnɛti jí lɛ é ǎ ."
é nyí nǔ taji tawun ɖɔ è ni nyì alɔ nú tɛn ɛntɛnɛti tɔn e gǔfɔndómawujitɔ́ lɛ sɔnǔ na lɛ é .
"linlin yetɔn wɛ nyí ɖɔ ye ni dó kpò awa mɛ nú togun mawu tɔn , bo sló kɔ nú nugbǒ ɔ ."
xó maɖótaɖé lɛ na zɔ́n bɔ è na wá gbeta maɖótaɖé lɛ kɔn .
"ma sɔ́ nukún kpɛví dó kpɔ́n hlɔnhlɔn e xó mɛblɛ́blɛ́ tɔn lɛ sixu ɖó dó linlin towe kpo ayi towe kpo jí é gbeɖé ó . — 1 tim . 6 : 20 , 21 ."
nǔ e na d’alɔ mǐ bɔ mǐ na mɔ dò nú kúnnuðenú lɛ é ðé lɛ
nǔ tɛ lɛ è ka sɔnǔ na bonu togun mawu tɔn na mɔ dò nú wɛn gudogudo tɔn e sɔgbe lɛ é ?
ðɔnúesè lɛ : ðɔnúesè e ɖò jw.org jí lɛ é nɔ yawu ɖɔ nǔ taji gudogudo tɔn ɖěɖee ɖò jijɛ wɛ ɖò togun jehovah tɔn mɛ gbɔn gbɛ̀ ɔ bǐ mɛ é ɖò klewun mɛ .
"salle de presse : akpáxwé enɛ ɖò jw.org jí hwebǐnu bo nɔ gbló ada nú gbeɖiɖó ɖěɖee kúnkplá nǔ ɖěɖee nɔ dó afɔgblɛ̌gblɛ̌ afɔ mɛ nú mǐ ɖò vivo mimɔ bá sɛ̀n mawu kɔn é é , kpo lee mǐ nɔ hɛn sɔ mɛ ɖò adla j’ayǐ hwenu gbɔn é kpo ."
televiziɔn jw tɔn : televiziɔn ɛntɛnɛti jí tɔn enɛ nɔ xlɛ́ video e kúnkplá azɔ̌ e kúnnuɖetɔ́ jehovah tɔn lɛ nɔ wà gbɔn gbɛ̀ ɔ bǐ mɛ é é .
gbeɖiɖó adingban tɔn tɛ izlayɛli - ví lɛ ka ɖótó ? nɛ̌ é ka wà nǔ dó ye wu gbɔn ?
"5 enyi mǐ ɖi nǔ nú adingbanxó ɔ , é sixu hɛn nǔ gblé tawun ."
"ði kpɔ́ndéwú ɔ , kpɔ́n nǔ e jɛ ɖò mɔyizi hwenu , hwenu e amɛ̌ 12 e è sɛ́ dó ɖɔ ye ni yì ba dò nú akpádídó yikúngban ɔ lɛ é 10 lɛkɔ bo wá ɖó gbè nyanya é é . ( kɛ́n ."
13 : 25 - 33 ) sìn e ye dó nǔ e ye mɔ lɛ é jí é kpo gbè baɖabaɖa e ye ɖó lɛ é kpo gbà ayi dó nú togun jehovah tɔn . ( kɛ́n .
14 : 1 - 4 ) etɛwu togun ɔ ka wà nǔ gbɔn mɔ̌ ?
"vlafo ye lin ɖɔ ɖó amɛ̌ e wá ɖó gbè nyanya lɛ é sukpɔ́ hugǎn wutu ɔ , yedɛɛ lɛ wɛ ɖɔ nugbǒ ."
ye gbɛ́ ɖɔ emi kún na sè gbè e jozuwée kpo kalɛbu kpo ee nyí mɛɖejid’ewu lɛ é ɖó é ó .
"( kɛ́n . 14 : 6 - 10 ) ye ba dò nú xó ɔ ǎ , ye ka lɛ́ ɖeji dó jehovah wu ǎ , é nyɔ́ wà ɔ , ye ɖi nǔ nú gbeɖiɖó e ma sɔgbe ǎ é ."
xlonɔnú tɛ ka nɛ !
"enyi mǐ sè bɔ mɛ lɛ ɖò xó baɖabaɖa ɖɔ dó togun jehovah tɔn wu wɛ ɔ , etɛwu é ma ka ɖó na cí kliwun nú mǐ ǎ ?"
6 mǐ ɖó na ɖò acéjí tawun hwenu e è ɖó gbè adingban tɔn lɛ dó togun jehovah tɔn wu bɔ mǐ yì jɛ mɛ é .
ma wɔn gbeɖé ɖɔ satáan nɔ dóhwɛ mawu sɛntɔ́ gbejinɔtɔ́ lɛ ó .
"( nǔɖe . 12 : 10 ) enɛ wu ɔ , jezu gb’akpá nú mǐ ɖɔ gbeklanxamɛtɔ́ lɛ na “ ɖò nùvú bǐ ɖó dó [ mǐ ] nu wɛ . ”"
"( mat . 5 : 11 ) enyi mǐ sɔ́ akpágbánúmɛ enɛ ylɔ ɖɔ nùjɔnǔ ɔ , hwenu e mɛ lɛ na ɖò xó baɖabaɖa lɛ ɖɔ dó togun jehovah tɔn wu wɛ é ɔ , é na cí kliwun nú mǐ ǎ ."
"cobonu mǐ na sɛ́ nùɖé dó gbɔn ɛntɛnɛti alǒ alokan jí ɔ , etɛ jí mǐ ka ɖó na lin tamɛ dó ?"
7 wema sísɛ́ dó xɔ́ntɔn towe lɛ kpo mɛtuùnmɛ towe lɛ kpo gbɔn ɛntɛnɛti alǒ alokan jí nɔ víví nú we wɛ à ?
"enyi mɔ̌ nú a xà wɛn yɔyɔ̌ ɖé ɖò xójlawema lɛ mɛ alǒ sè xó ɖé ɔ , lee nǔ nɔ cí nú xójlazɔ́watɔ́ e nɔ ba na nyí mɛ nukɔntɔn e na má wɛn akpàkpà sɔ́ mɛ tɔn ɖé é ɖé wɛ é sixu ko nɔ cí nú we ."
"amɔ̌ , cobonu a na sɛ́ nùɖé dó gbɔn alokan alǒ gbɔn ɛntɛnɛti jí hǔn , nɔ kanbyɔ hwiɖée ɖɔ : ‘ un ka ganjɛwu ɖɔ nǔ e un jló na fúnfún kpé é ka nyí nugbǒ à ?"
un ka ɖó kúnnuɖenú lɛ dóó à ? ’
"enyi a ma ɖeji d’ewu ǎ hǔn , a sixu ko ɖò adingbanxó fúnfún kpé kplékplé nɔví lɛ tɔn mǐtɔn mɛ wɛ ɖò manywɛ mɛ ."
"enyi a xò nǔ kpɔ́n d’ewu hǔn zǐn súnsún , ma zín sɛ́dó ó ."
"etɛ gbeklanxamɛtɔ́ lɛ ka nɔ bló ɖò tò ɖé lɛ mɛ ? ðò manywɛ mɛ ɔ , nɛ̌ mǐ ka sixu wà nǔ ɖó kpɔ́ xá ye gbɔn ?"
"8 enyi mǐ nɔ yawu sɛ́ nùɖé dó mɛ gbɔn ɛntɛnɛti alǒ alokan jí hǔn , mǐ ni tuùn ɖɔ awovinú ɖevo lɛ́ ɖò finɛ ."
"ðò tò ɖé lɛ mɛ ɔ , è gbɛ́ azɔ̌ mǐtɔn sín akpáxwé ɖé lɛ alǒ bǐ mlɛ́mlɛ́ ."
"gbeklanxamɛtɔ́ e ɖò tò mɔhun lɛ mɛ lɛ é nɔ fúnfún xó ɖé lɛ kpé kpo linlin ɔ kpo bo na dó xɛsi mǐ , alǒ bló bɔ mǐ sɔ́ na ɖeji dó mǐɖée wu ǎ ."
mǐ ni kpɔ́n nǔ e jɛ ɖò union soviétique xóxó ɔ é .
"kponɔ nǔglɔ tɔn e è nɔ ylɔ ɖɔ kgb é fúnfún adingbanxó lɛ kpé ɖɔ nɔví nukúnɖeji gègě ɖu kpa bo flú togun jehovah tɔn . * mɛ gègě ɖi nǔ nú adingbanxó mɔhun lɛ , bɔ é sín enɛ wu bɔ ye klán jó tutoblonunu jehovah tɔn dó ."
é blawu tawun .
nùɖiɖi yetɔn j’ayǐ .
( 1 tim . 1 : 19 ) nɛ̌ mǐ ka sixu nyì alɔ nú nǔ baɖabaɖa mɔhun gbɔn ?
gbɛ̌ ɖɔ emi kún na fúnfún gbeɖiɖó masɔgbe alǒ ee ma ɖó kúnnuɖenú ɖebǔ ǎ lɛ é ó .
ma jɔ xlo alǒ gú ó .
kanɖeji ɖɔ emi ɖó kúnnuɖenú lɛ .
xó agboðe lɛ
"nú mǐ ɖò tintɛnkpɔn wɛ bá mɔ kúnnuɖenú e sɔgbe lɛ é ɔ , wuvɛ̌ ɖevo tɛ ka nɔ kpannukɔn mǐ ?"
"9 gbeɖiɖó e mɛ nugbǒ adaɖé alǒ xó agboɖe ɖè lɛ é nyí wuvɛ̌ ɖevo e è nɔ mɔ hwenu e è ɖò tintɛnkpɔn wɛ , bo na wá gbeta e sɔgbe lɛ é kɔn é é ."
"tan e mɛ è mɔ nugbǒ 10 géé ɖò 100 jí ɖè é ɔ , tan enɛ nyí tan mɛblɛ́blɛ́ tɔn 100 ɖò 100 jí ."
nɛ̌ mǐ ka sixu bló gbɔn bɔ tan mɛblɛ́blɛ́ tɔn e mɛ nugbǒ klewun ɖé ɖè é ma na blɛ́ mǐ ǎ ? — efɛ . 4 : 14 .
etɛwu izlayɛli - ví lɛ ka ko ɖibla tɔ́n ahwan nɔví yetɔn lɛ ? nɛ̌ ye ka bló gbɔn bo ma sɔ́ wá fun ahwan ɔ ǎ ?
10 mǐ ni kpɔ́n nǔ e jɛ dó izlayɛli - ví ɖěɖee nɔ judɛɛn tɔ̀ ɔ sín gbadahweji ɖò jozuwée hwenu lɛ é jí é .
"( joz . 22 : 9 - 34 ) ye sè ɖɔ izlayɛli - ví e ɖò judɛ́ɛn tɔ̀ ɔ sín zǎnzǎnhweji lɛ é ( enɛ wɛ nyí akɔta hwlibɛni tɔn , gadi tɔn kpo akɔta vlɔ́ manasée tɔn kpo ) bló vɔsakpe ɖaxó e jiwǔ é ɖé ɖó judɛ́ɛn tɔ̀ ɔ kpá ."
akpáxwé gbeɖiɖó ɔ tɔn enɛ sɔgbe .
"izlayɛli - ví ɖěɖee ɖò gbadahweji judɛ́ɛn tɔ̀ ɔ tɔn lɛ é zɔn dó xó agboɖe enɛ jí , bo wá gbeta ɔ kɔn ɖɔ nɔví emitɔn lɛ fɔ́n gǔ dó jehovah jí ; enɛ wu ɔ , ye xò yeɖée kplé bo na tɔ́n ahwan ye mɛ e ɖò zǎnzǎnhweji lɛ é ."
( xà jozuwée 22 : 9 - 12 . )
"awǎjijɛ sín nǔ wɛ é nyí ɖɔ cobonu ye na yì tɔ́n ahwan ye ɔ , ye tó sɛ́ gbɛtɔ́ ɖejid’ewu ɖé lɛ dó bonu ye na yì ba doyidoslɔ́ xó ɔ tɔn ."
etɛ sunnu enɛ lɛ ka sè ?
"izlayɛli - ví ee ɖò akɔta hwlibɛni tɔn , gadi tɔn kpo akɔta vlɔ́ manasée tɔn kpo mɛ lɛ é bló vɔsakpe ɔ bonu é na nyí flǐn sín nǔ ɖé , é nyí bo na dó savɔ̌ ɖ’eji ǎ ."
ye bló vɔsakpe ɔ bonu mɛ lɛ bǐ na tuùn ɖò sɔgudo ɖɔ ye lɔ nyí jehovah sɛntɔ́ gbejinɔtɔ́ .
"kpɔ́n lee é na ko hun xomɛ nú izlayɛli - ví enɛ lɛ sɔ , ɖɔ ye zán hwenu dó tuùn doyidoslɔ́ xó ɔ tɔn , bo kún zɔn dó xó agboɖe enɛ e ye sè é wu bo hu nɔví yetɔn lɛ tɛ́ ó é !"
11 . ( a ) etɛ ka zɔ́n bɔ è wà nǔ xá mɛfibáalu ɖò ali agɔ nu ? ( b ) nɛ̌ davidi ka sixu ko nyì alɔ nú nǔagɔwiwa enɛ gbɔn ?
"11 nugbǒ agboɖe , alǒ xó kánkpoe e è fúnfún kpé dó mǐ wu lɛ é sixu zɔ́n bɔ è wà nǔ xá mǐ lɔ ɖò ali agɔ nu ."
mǐ ni kpɔ́n kpɔ́ndéwú axɔsu davidi kpo mɛfibáalu kpo tɔn .
"davidi hun alɔ dó na nǔ mɛfibáalu , bo lɛ́ nyɔ́ xomɛ dó wutu tɔn gbɔn ayikúngban daagbo tɔn sawulu tɔn lɛ bǐ bíbɛ́ jó n’i gblamɛ ."
"( 2 sam . 9 : 6 , 7 ) amɔ̌ , ɖò nukɔnmɛ ɔ , è ɖó adingban dó mɛfibáalu kɔ ɖò davidi gɔ́n ."
"davidi ba dò nú xó ɔ ǎ , bo yí ayikúngban mɛfibáalu tɔn lɛ bǐ sín así tɔn ."
"( 2 sam . 16 : 1 - 4 ) hwenu e davidi wá ɖɔ xó xá mɛfibáalu é ɔ , é mɔ ɖɔ emi wà nǔ nyì dò , bo yí ayikúngban ɔ ɖě n’i ."
"( 2 sam . 19 : 24 - 29 ) enyi davidi ko zán hwenu dó ba dò nú xó ɔ , bo ma ko zɔn kplakpla jí dó wà nǔ ɖó xó agboɖe e é sè é wu wɛ ǎ ɔ , é na ko wà nǔ agɔ enɛ ǎ ."
"12 , 13 . ( a ) nɛ̌ jezu ka ɖí xwi xá jidómɛ lɛ gbɔn ? ( b ) etɛ mǐ ka sixu wà hwenu e mɛɖé fúnfún adingban kpé dó mǐ wu é ?"
12 enyi è ko dó jì we kpɔ́n ɔ ka ló ?
è dó jì jezu kpo jaan baptɛmublonumɛtɔ́ ɔ kpo lɔ .
"( xà matie 11 : 18 , 19 . )"
nɛ̌ jezu ka wà nǔ gbɔn hwenu e è ɖɔ xó agɔ dó wǔ tɔn é ?
é zán hwenu tɔn bǐ kpo hlɔnhlɔn tɔn bǐ kpo dó jɛhun dó éɖée jí ǎ .
"é nyɔ́ wà ɔ , é dó wusyɛn lanmɛ nú mɛ lɛ ɖɔ ye ni gbéjé kúnnuɖenú lɛ kpɔ́n , ye wɛ nyí nǔ e é nɔ wà lɛ é kpo nǔ e é nɔ kplɔ́n mɛ lɛ é kpo ."
"lee jezu ɖɔ gbɔn é ɔ , “ nùnywɛ mawu tɔn ɖè hwɛjijɔ éɖesunɔ tɔn xlɛ́ gbɔn nǔwiwa tɔn lɛ mɛ . ”"
13 nǔ xɔ akwɛ ɖé ɖò finɛ bɔ é na nyɔ́ ɖɔ mǐ ni kplɔ́n .
"hweɖelɛnu ɔ , mɛ lɛ sixu ɖɔ nǔmasɔgbe lɛ dó mǐ wu , alǒ mɔ xó ɖɔ dó mǐ wu ."
"mǐ sixu jló ɖɔ è ni ɖɔ hwɛ jlɔjlɔ , bo lɛ́ ba ɖɔ mǐ sixu wà nùɖé bo ɖè cí sín nyikɔ ɖagbe mǐtɔn e è hɛn gblé é wu ."
"amɔ̌ , mǐ sixu wà nùɖé ."
"enyi mɛɖé fúnfún adingban kpé dó mǐ wu ɔ , lee mǐ na zán gbɛ̀ gbɔn é wɛ na zɔ́n bɔ mɛ ɖě na ɖi nǔ nú adingban enɛ ǎ ."
"nugbǒ ɔ , lee kpɔ́ndéwú jezu tɔn xlɛ́ gbɔn é ɔ , gbɛzán ɖagbe klisanwun tɔn e mǐɖesunɔ nɔ zán é sixu súnsún nugbǒ agboɖe kpo hwɛdómɛ adingban tɔn lɛ kpo sín mǐ wu ."
nɛ̌ a ka nɔ kpɔ́n hwiðée gbɔn ?
nɛ̌ nùnywɛ mǐɖesunɔ tɔn wu ginganjɛ ka sixu nyí mɔ ɖé gbɔn ?
14 wuvɛ̌ ɖokpo kpowun wɛ kúnnuɖenú ɖejid’ewu lɛ xixokplé nyí hwenu e mǐ jló na wá gbeta ɖagbe lɛ kɔn é .
wuvɛ̌ ɖaxó ɖevo e mǐ nɔ mɔ é nɔ sín hwɛhutɔ́ e mǐ nyí é wu .
bɔ nú mǐ ka ko ɖò jehovah sɛ̀n wɛ kpo gbejininɔ kpo sín xwè mɔkpan ɖíe ɔ ka ló ?
mǐ sixu ko sɔnǔ nú nǔwukpikpé tamɛ linlin tɔn kpo nukúnnúmɔjɛnǔmɛ tɔn ɖagbe ɖé kpo .
è sixu nɔ sí mǐ tawun ɖó ayi mǐtɔn e nɔ ɖò te hwebǐnu é wu .
"amɔ̌ , nǔwukpikpé enɛ ɔ ka sixu lɛ́ nyí mɔ ɖé wɛ à ?"
"15 ganji , enyi mǐ jɛ jiɖe ɖó dó nukúnnúmɔjɛnǔmɛ mǐɖesunɔ tɔn wu jí dín ɔ , é sixu huzu mɔ ɖé nú mǐ ."
lee nǔ nɔ cí nú mǐ é kpo nùjlomɛ mǐɖesunɔ tɔn lɛ kpo sixu jɛ acɛ kpa nú linlin mǐtɔn lɛ jí .
"mǐ sixu jɛ linlin jí ɖɔ mǐ hɛn ɔ , mǐ na mɔ nukúnnú jɛ ninɔmɛ ɖé mɛ enyi mǐ na bo ma tlɛ ɖó kúnnuɖenú lɛ bǐ ǎ ɔ nɛ ."
awovinú tawun wɛ enɛ na nyí .
"biblu gb’akpá nú mǐ nyì wɛn ɖɔ mǐ ni ma ganjɛ nùnywɛ mǐɖesunɔ tɔn wu ó . — nùx . 3 : 5 , 6 ; 28 : 26 ."
etɛ ka jɛ ɖò nùbaɖutɛn ɖé ? gbeta tɛ kɔn tom ka yawu wá ?
16 dǒ nukún nǔ elɔ mɛ kpɔ́n .
é kpaca ɛ tawun hwenu e é mɔ mɛxo agun tɔn gbɛ̌ tɔn ɖevo e nɔ nyí john é ɖò tavo ɖevo tó xá nyɔnu e ma nyí asì tɔn ǎ é ɖé é .
"tom mɔ ye mɛ wè lɛ bɔ ye ɖò nǔ ko wɛ , bo ɖò kpɔ́ e ye ɖè é sín vivǐ ɖu wɛ tawun , lobo lɛ́ zunfan yeɖée kpo wanyiyi kpo ."
nǔ e mɔ wɛ tom ɖè é jɛ ya dó n’i jí tawun .
nǔ elɔ e jɛ é ka na zɔ́n bɔ john kpo asì tɔn kpo na gbɛ́ yeɖée wɛ à ?
etɛ ka na jɛ dó asì tɔn wu ?
bɔ vǐ tɔn lɛ ka ló ?
tom ko mɔ ninɔmɛ mɔhun e nɔ gbà ayi dó nú mɛ lɛ é kpɔ́n .
"enyi a ɖò tɛn tɔn mɛ bɔ nǔ mɔhun jɛ ɔ , nɛ̌ nǔ ka na cí nú we ?"
"ðò nǔ e jɛ ɖò nùbaɖutɛn ɔ é gudo ɔ , etɛ tom ka wá sè ? etɛ enɛ ka kplɔ́n mǐ ?"
17 amɔ̌ nɔte hwɛ̌ .
tom ka ɖó kúnnuɖenú lɛ bǐ dóó cobo yawu wá gbeta ɔ kɔn ɖɔ john kún ɖò gbeji nú asì tɔn ó à ?
dǒ nukúnmɛ bo kpɔ́n lee agbɔ̌n tom tɔn na ko jɛ dò sɔ hwenu e é sè ɖɔ nyɔnu ɔ nyí nɔví nyɔnu jɔnwun john tɔn bo ɖi sà wá toxo ɔ mɛ é .
ye mɛ wè lɛ mɔ yeɖée lɛ ǎ nú xwè mɔkpan .
"ðó ganxixo klewun ɖé jɛn é jló na zán wutu ɔ , john kɛɖɛ jɛn kpéwú bo yì mɔ ɛ ɖò nùbaɖutɛn ɔ bonu ye na ɖu nǔ ."
john sín asì kpéwú bo na yì ǎ .
etɛ enɛ ka sixu kplɔ́n mǐ ?
"mǐ na bo ko mɔ nǔ kpɔ́n gbɔn ɖebǔ ɖò klisanwun gbɛzinzan mǐtɔn mɛ ɔ , nǔ e mǐ mɔ kpɔ́n lɛ é kɛɖɛ nɔ xlɛ́ gbeɖé ɖɔ kúnnuɖenú lɛ sɔgbe ǎ ."
nɛ̌ gbemanɔkpɔ́ lɛ ka sixu wà nǔ dó gbeta e kɔn mǐ nɔ wá dó mɛ ɖevo lɛ wu é wu gbɔn ?
18 nǔ ɖevo e sixu vɛwǔ ɖò xó lɛ dida kpɔ́n ɖɔ ye sɔgbe à jí é mɛ é wɛ nyí hwenu e gbemanɔkpɔ́ ɖé ɖò mǐ kpo nɔví ɖé kpo tɛntin ɖò agun ɔ mɛ é .
"nú mǐ nɔ sɔ́ ayi ɖó gbemanɔkpɔ́ ɖěɖee ɖò nɔví mǐtɔn lɛ kpo mǐ kpo tɛntin é jí hwebǐnu ɔ , mǐ sixu jɛ nǔ vɛdo ye jí ."
"bɔ enyi mǐ wá sè xó masɔgbe ɖé dó nɔví enɛ wu ɔ , mǐ sixu yawu ɖi ."
etɛ enɛ ka kplɔ́n mǐ ?
linlin masɔgbe lɛ ɖiɖó dó nɔví mǐtɔn lɛ wu sixu zɔ́n bɔ mǐ na wá gbeta e ma jinjɔn kúnnuɖenú ɖebǔ jí ǎ lɛ é kɔn dó ye wu .
"( 1 tim . 6 : 4 , 5 ) enyi mǐ ma na tɛn mɛnúvɛ́mɛwu kpo wuhwinhwan kpo bonu ye dó ɖɔ dò ɖò ayi mǐtɔn mɛ ǎ ɔ , é na zɔ́n bɔ mǐ sixu nyì alɔ nú gbeta e ma sɔgbe ǎ lɛ é kɔn wíwá ."
"mǐ na na tɛn linlin masɔgbe mɔhun lɛ ǎ , é nyɔ́ wà ɔ , mǐ ni tuùn ɖɔ dandan sín nǔ wɛ é nyí ɖɔ mǐ ni yí wǎn nú nɔví mǐtɔn lɛ lobo nɔ lɛ́ sɔ́ jlǒ dó sɔ́ hwɛ kɛ ye kpo ayi mǐtɔn bǐ kpo . — xà kolosinu lɛ 3 : 12 - 14 ."
"19 , 20 . ( a ) nugbodòdó biblu tɔn tɛ lɛ ka na d’alɔ mǐ bɔ mǐ na gbéjé xó lɛ kpɔ́n ɖɔ ye sɔgbe à jí ? ( b ) etɛ mǐ ka na gbéjé kpɔ́n ɖò xota e bɔ d’ewu é mɛ ?"
"19 kúnnuɖenú lɛ biba kpo ye dida kpɔ́n ɖɔ ye ka sɔgbe à jí kpo bɔwǔ ɖò égbé ǎ , ɖó xó tobutobu e mǐ nɔ sè égbé lɛ é ɔ , xó nɔ ɖ’ewu , gbeɖiɖó lɛ nɔ nyí nugbǒ agboɖe bɔ hwɛhutɔ́ e mǐ nyí é lɔ ka ɖò finɛ ."
etɛ ka na d’alɔ mǐ ɖò azɔ̌ vɛwǔ enɛ kɔn ?
mǐ ɖó na tuùn nugbodòdó biblu tɔn lɛ lobo nɔ zán ye .
"( nùx . 3 : 5 , 6 ) enyi mǐ ganjɛwu ɖɔ mǐ na zán kúnnuɖenú e gosin fí ɖejid’ewu lɛ é dó wá gbeta ɖagbe lɛ kɔn , lobo na site dó nǔ e nùnywɛ kpé lɛ é jí ɔ , nugbodòdó biblu tɔn lɛ na cyɔn alɔ mǐ jí ."
"20 amɔ̌ , wuvɛ̌ ɖevo ka lɛ́ kpó ɖò te ."
mǐ nɔ jló na kpɔ́n lee mɛ lɛ cí ɖò wěxo é dó dá hwɛ nú ye .
"ðò xota e bɔ d’ewu é mɛ ɔ , mǐ na gbéjé awovinú e ɖò nǔ mɔhun wiwa mɛ é kpɔ́n , lobo na lɛ́ kpɔ́n nǔ e sixu d’alɔ mǐ bɔ mǐ na nyì alɔ nú ye lɛ é ."
"kpɔ́n annuaire 2004 des témoins de jéhovah mɛ , wexwɛ 111 - 112 kpo annuaire 2008 tɔn kpo mɛ , wexwɛ 133 - 135 ."
mi ma nɔ zɔn dó nǔ e ðò wěxo é jí dó ðá hwɛ ó
"“ mi ni ma nɔ zɔn dó nǔ e ɖò wěxo é jí dó dá hwɛ ó , loɔ , mi ni nɔ ɖɔhwɛ jlɔjlɔ . ” — jaan 7 : 24 , nwt ."
"han lɛ : 142 , 123"
etɛ wemafɔ biblu tɔn elɔ lɛ ka kplɔ́n mǐ dó hwɛ didá nú mɛ ðevo lɛ wu ?
"mɛsɛ́dó 10 : 34 , 35"
levíi ví lɛ 19 : 15
1 timɔtée 4 : 12
etɛ ezayíi ka ɖɔ ɖ’ayǐ dó jezu wu ? etɛwu xó enɛ ka dó wusyɛn lanmɛ nú mɛ ?
"ezayíi gbɔn nǔɖɔɖ’ayǐ e é wlan dó aklunɔ mǐtɔn jezu klisu wu é jí , bo dó wusyɛn lanmɛ nú mǐ , lobo lɛ́ vɔ́ jiɖe na mǐ ."
"ezayíi ɖɔ ɖ’ayǐ ɖɔ jezu kún na “ kpɔ́n lee è ɖè ɔ dó ɖɔhwɛ xá mɛ [ ó ] , ” lé “ é ko sè xó ɖé kpowun ɔ , é [ kún ] nɔ zé dó ɖɔhwɛ [ ó ] . ”"
é na “ dó hwɛjijɔ nú wamamɔnɔ . ”
"( eza . 11 : 3 , 4 ) etɛwu xó enɛ ka dó wusyɛn lanmɛ nú mɛ ?"
ðó mǐ ɖò gbɛ̀ e mɛ mɛ ɖiɖe ɖó vo kpo linlin agɔ ɖiɖó dó mɛ wu kpo gɔ́ é ɖé mɛ wutu .
"mǐ bǐ jló tawun bo na ɖó hwɛɖɔtɔ́ e nǔ bǐ vɔ ɖ’ewu , bɔ é ma na zɔn dó nǔ e ɖò wěxo é jí bo dá hwɛ nú mǐ gbeɖé ǎ é ."
etɛ jezu ka ɖegbe nú mǐ ɖɔ mǐ ni wà ? etɛ jí mǐ ka na ɖɔ xó dó ɖò xota elɔ mɛ ?
2 ayihɔngbe ayihɔngbe wɛ mǐ nɔ mɔ xó ɖɔ dó mɛ ɖevo lɛ wu .
"amɔ̌ , ɖó mǐ nyí gbɛtɔ́ hwɛhutɔ́ wutu ɔ , mǐ nɔ kpéwú bo nɔ ɖɔ xó dó ye wu ɖò ali e sɔgbe é nu jezu ɖɔhun ǎ ."
nǔ e nukún mǐtɔn lɛ mɔ é nɔ jló na wà nǔ dó mǐ wu .
"amɔ̌ , hwenu e jezu ɖò ayikúngban jí é ɔ , é ɖegbe nú mǐ ɖɔ : “ mi ni ma nɔ zɔn dó nǔ e ɖò wěxo é jí dó dá hwɛ ó , loɔ , mi ni nɔ ɖɔ hwɛ jlɔjlɔ . ”"
"( jaan 7 : 24 ) é ɖò wɛn ɖɔ jezu jló ɖɔ mǐ ni cí emi ɖɔhun bo ma nɔ zɔn dó nǔ e nukún mǐtɔn lɛ mɔ é wu , bo dá hwɛ nú mɛ ɖevo lɛ ó ."
"ðò xota elɔ mɛ ɔ , mǐ na ɖɔ xó dó nǔ e ɖò wěxo bɔ gbɛtɔ́ lɛ nɔ zɔn d’eji dó dá hwɛ nú mɛ é atɔn jí , ye wɛ nyí : sinmɛ agbaza tɔn alǒ akɔ , dɔkun kpo xwè kpo ."
"ðò akpáxwé lɛ ɖokpo ɖokpo mɛ ɔ , mǐ na gbéjé ali tawun tawun e nu mǐ na setónú nú jezu ɖè lɛ é kpɔ́n ."
sinmɛ agbaza tɔn alǒ akɔ wu zinzɔn dó dó ðó linlin agɔ dó mɛ wu
"3 , 4 . ( a ) etɛ lɛ ka jɛ , bo zɔ́n bɔ mɛsɛ́dó piyɛ́ɛ vɔ́ linlin e é ɖó dó mɛ e ma nyí jwifu ǎ lɛ é wu é gbéjé kpɔ́n ?"
( kpɔ́n ɖiɖe e ɖò bǐbɛ̌mɛ é . ) ( b ) nugbǒ yɔyɔ̌ ɖevo tɛ jehovah ka d’alɔ piyɛ́ɛ bɔ é mɔ nukúnnú jɛ wu ?
"3 dǒ nukún mɛ bo kpɔ́n linlin ɖěɖee na ko wá ayi mɛ nú piyɛ́ɛ , hwenu e è ylɔ ɛ wá kɔnɛyi e ma nyí jwifu ǎ é xwégbe ɖò sezalée é . ( mɛ ."
"amɔ̌ , nùɖé lɛ jɛ bo zɔ́n bɔ piyɛ́ɛ vɔ́ linlin e é ɖó é gbéjé kpɔ́n ."
"ði kpɔ́ndéwú ɔ , piyɛ́ɛ mɔ nǔmimɔ jiwǔ ɖé ."
( mɛ . 10 : 9 - 16 ) etɛ é ka mɔ ?
"é mɔ nǔ avɔ ɖaxó ɖɔhun ɖé gosin jǐ wá dò ɖò nukɔn tɔn , bɔ kanlin blíblí lɛ gɔ́ mɛ , b’ɛ sè gbè ɖé sín jixwé ɖɔ : “ piyɛ́ɛ ! site , hu , bo ɖu . ”"
azɔn atɔn wɛ piyɛ́ɛ gbɛ́ dó nùjɔnǔ mɛ .
"nú é vɛ́ ko gbɛ́ ɔ , gbè ɔ nɔ gosin jixwé bo nɔ ɖɔ n’i ɖɔ “ nǔ e mawu ɖɔ è hɛn ɔ , è na ɖu ɔ , hwɛ ma ɖɔ é vɛ́ mɛ ó . ”"
"ee piyɛ́ɛ fɔ́n gudo é ɔ , nǔ e gbè ɔ ɖò tintɛnkpɔn wɛ bo na ɖɔ n’i é bú vo d’è ."
"enɛ gudo tlolo ɔ , mɛ e kɔnɛyi sɛ́dó lɛ é wá ."
"ee gbigbɔ mímɛ́ xlɛ́ ali piyɛ́ɛ gudo é ɔ , é hwlɛndo bo xwedó mɛ e è sɛ́dó lɛ é yì kɔnɛyi xwé ."
"4 enyi piyɛ́ɛ ko zɔn dó nǔ e ɖò wěxo é jí bo na dá hwɛ nú kɔnɛyi wɛ ɔ , é na byɔ xwé tɔn gbè gbeɖé ǎ ."
jwifu lɛ nɔ byɔ mɛ e ma nyí jwifu ǎ lɛ é xwé ǎ kpowun bɔ xó fó .
"piyɛ́ɛ ɖó linlin agɔ e jinjɔn ayǐ ɖò ayi tɔn mɛ lɛ é có , etɛwu é ka hwlɛndo bo xwedó mɛ lɛ yì kɔnɛyi xwé ?"
nǔmimɔ e piyɛ́ɛ mɔ é kpo ganjɛwu e gbigbɔ mímɛ́ na ɛ é kpo wà ɖagbe n’i tawun .
"ee piyɛ́ɛ ɖótó nǔ e kɔnɛyi ɖɔ é gudo é ɔ , é ɖò wɛn ɖɔ tan ɔ sɔ́ akpàkpà ɛ , bɔ é ɖɔ xó elɔ lɛ e gbigbɔ mímɛ́ sɔ́ dó ayi mɛ n’i é : “ un mɔ dìn nugbǒ ɖɔ mawu kún nɔ ɖè mɛɖé ɖó vo ɖò mɛɖé mɛ ó ."
"( mɛ . 10 : 34 , 35 ) nukúnnúmɔjɛnǔmɛ yɔyɔ̌ e piyɛ́ɛ ɖó é sɔ́ akpàkpà ɛ tawun , bo ka lɛ́ hɛn nyɔna e è ma sixu jlɛ́ ǎ lɛ é wá ."
nɛ̌ nugbǒ enɛ e kúnkplá mɛmaɖeɖóvo é ka na wà ɖagbe nú klisanwun lɛ bǐ gbɔn ?
"5 . ( a ) etɛ wu jehovah ka ba ɖɔ klisanwun lɛ bǐ ni mɔ nukúnnú jɛ ? ( b ) mǐ ko tuùn nugbǒ ɔ có , etɛ ka sixu nɔ ma ko vɔ sín ayi mǐtɔn mɛ ?"
5 jehovah gbɔn piyɛ́ɛ jí bo d’alɔ klisanwun lɛ bǐ nú ye ni mɔ nukúnnú jɛ wu ɖɔ emi kún nɔ ɖè mɛɖé ɖó vo ɖò mɛɖé mɛ ó .
"é nɔ sɔ́ ayi ɖó vogbingbɔn e ɖò sinmɛ agbaza tɔn , akɔ tɔn , tò tɔn , hɛnnu tɔn alǒ gbè lɛ tɔn mɛ é jí ǎ ."
sunnu alǒ nyɔnu ɖebǔ e nɔ ɖó sísí nú mawu lobo nɔ xwedó hwɛjijɔ é sín nǔ nɔ nyɔ́ nukún tɔn mɛ .
"( ga . 3 : 26 - 28 ; nǔɖe . 7 : 9 , 10 ) é ɖò wɛn ɖɔ a tuùn ɖɔ xó enɛ nyí nugbǒ ."
"amɔ̌ , nú a ka sù ɖò tò ɖé mɛ , abǐ xwé ɖé gbè bɔ è nɔ ɖó linlin agɔ dó mɛ ɖevo lɛ wu ɔ ka lo ?"
"a sixu mɔ ɖɔ emi kún nɔ ɖè mɛɖé ɖó vo ɖò mɛɖé mɛ ó , amɔ̌ , ɖò ayi gɔngɔn towe mɛ ɔ , linlin agɔ ɖiɖó dó mɛ ɖevo lɛ wu ka ko vɔ bǐ ǎ ."
piyɛ́ɛ e è jɔwu bɔ é xlɛ́ lee jehovah ma nɔ ɖè mɛɖé ɖó vo ɖò mɛɖé mɛ ǎ gbɔn é tlɛ wá ɖó linlin agɔ dó mɛ ɖevo lɛ wu ɖò nukɔnmɛ .
"( ga . 2 : 11 - 14 ) nɛ̌ mǐ ka sixu ɖótó jezu , bo ɖó nǔ e ɖò wěxo é wu jí zinzɔn dó dó dá hwɛ nú mɛ ɖevo lɛ te gbɔn ?"
6 . ( a ) etɛ ka sixu d’alɔ mǐ bɔ mǐ na hɔn ɖɔ nú linlin agɔ ɖiɖó dó mɛ ɖevo lɛ wu sín ayi mǐtɔn mɛ ? ( b ) etɛ gbeɖiɖó nɔví sunnu agbanɖotananɔ ɖé tɔn ka xlɛ́ ?
"6 mǐ na zán xó mawu tɔn bo na gbéjé mǐɖée kpɔ́n ganji , bo na kpɔ́n ɖɔ linlin agɔ alɔkpa ɖebǔ ɖiɖó dó mɛ ɖevo lɛ wu kpó ɖò ayi mǐtɔn mɛ vlafo à jí ."
( ðɛh . 119 : 105 ) mǐ sixu lɛ́ ɖó hudo alɔdo e kpé é tɔn sín mɛ ɖěɖee ɖó ayi wu ɖɔ mǐ ɖó linlin agɔ dó mɛ ɖevo lɛ wu é gɔ́n ; mǐdɛɛ lɛ ka tlɛ sixu nɔ ma ɖó ayi wu ɖɔ nǔ nyí mɔ̌ .
"( ga . 2 : 11 , 14 ) bɔya linlin mɔhunkɔtɔn lɛ ko dó ɖɔ dò tawun ɖò ayi mǐtɔn mɛ bɔ mǐ ɖó ayi wu ǎ ."
"ði kpɔ́ndéwú ɔ , nɔví sunnu agbanɖotananɔ ɖé ɖò azɔ̌ e asú kpo asì kpo e ɖó walɔ ɖagbe bo ɖò sinsɛnzɔ́ hwebǐnu tɔn mɛ é ɖé wà é sín gbè ɖó wɛ ."
asú ɔ gosin akɔ e mɛ lɛ nɔ yawu sɔ́ nukún kpɛví dó kpɔ́n é ɖé mɛ .
é cí ɖɔ nɔví sunnu agbanɖotananɔ e ɖò gbè ɔ ɖó wɛ é ɖesunɔ kún tuùn ɖɔ emi ɖó linlin agɔ dó akɔ mɔhun wu ó ɖɔhun .
"ðò gbeɖiɖó tɔn mɛ ɔ , é ɖɔ nǔ ɖagbe gègě dó asú ɔ wu ; bo ka wá sú ta na bo ɖɔ : “ é gosin [ akɔ enɛ ] mɛ có , nǔwiwa tɔn lɛ kpo lee é nɔ zán gbɛ̀ tɔn gbɔn é kpo d’alɔ mɛ ɖevo lɛ bɔ ye mɔ nukúnnú jɛ wu ɖɔ è [ gosin akɔ enɛ ] mɛ kún xlɛ́ dandan ɖɔ è na nɔ blìblí jí , alǒ zán hɛntɔ́nɔgbɛ lee mɛ e gosin [ akɔ enɛ ] mɛ lɛ é gègě nɔ zán gbɛ̀ gbɔn é ɖɔhun ó . ”"
a ka ɖó ayi nùkplɔnmɛ ɔ wu à ?
"mǐ na bo ɖó azɔ̌ ɖebǔ ɖò agun mɛ ɔ , mǐ ɖó na nɔ gbéjé mǐɖée kpɔ́n céɖécéɖé , lobo na ɖò gbesisɔmɛ bo na yí gbè nú alɔ e è na dó mǐ é , bonu mǐ na mɔ tɛn dó tuùn nú linlin agɔ kpɛví ɖé vɔ́vɔ́ ɖò ayi mǐtɔn mɛ à jí ."
nǔ ɖevo tɛ mǐ ka sixu lɛ́ wà ?
nɛ̌ mǐ ka sixu xlɛ́ ɖɔ mǐ ɖó wanyiyi ɖaxó gbɔn ?
"7 enyi mǐ ɖó wanyiyi ɖaxó ɔ , mǐ na na tɛn wanyiyi enɛ bɔ é na nɔ linlin agɔ ɖiɖó dó mɛ ɖevo lɛ wu sín tɛnmɛ ."
"( 2 kɔ . 6 : 11 - 13 ) a ɖó aca bo nɔ dó gbɛ̌ xá mɛ ɖěɖee ɖó sinmɛ agbaza tɔn ɖokpo ɔ , gosin akɔ ɖokpo ɔ mɛ , tò ɖokpo ɔ mɛ , hɛn ɖokpo ɔ nu , alǒ nɔ dó gbè ɖokpo ɔ hwi ɖɔhun lɛ é kɛɖɛ wɛ à ?"
"nǔ nyí mɔ̌ hǔn , ɖǒ wanyiyi ɖaxó ."
"etɛwu a ma ka na ylɔ mɛ ɖěɖee gosin ninɔmɛ ɖevo lɛ mɛ lɛ é bɔ ye na w’azɔ̌ xá we ɖò sinsɛnzɔ́ ɔ mɛ , alǒ ylɔ ye bonu ye ni wá ɖu nǔ alǒ nɔ kpɔ́ xá we ɖò xwé towe gbè ǎ ? ( mɛ ."
"16 : 14 , 15 ) enyi a bló mɔ̌ ɔ , wanyiyi na gɔ́ ayi towe mɛ kaka bɔ linlin agɔ ɖiɖó dó mɛ ɖevo lɛ wu sɔ́ na mɔ tɛn ɖò ayi towe mɛ ǎ ."
"amɔ̌ , ali ɖevo lɛ nu tíìn bɔ mǐ nɔ jló na zɔn dó nǔ e ɖò wěxo lɛ é wu dó ɖó hwɛ nú mɛ ɖevo lɛ ɖè ."
mi nú mǐ ni ɖɔ xó dó dɔkun jijɛ wu .
dɔkunnɔ alǒ wamamɔnɔ nyínyí wu zinzɔn dó dó wà nǔ xá mɛ ðevo lɛ
"sɔgbe xá levíi ví lɛ 19 : 15 ɔ , nɛ̌ dɔkun e mɛɖé jɛ é , alǒ wamamɔnɔ e mɛɖé nyí é ka sixu wà nǔ dó nukún e mǐ nɔ sɔ́ dó kpɔ́n ɛ na é wu gbɔn ?"
8 dɔkun jijɛ nyí nǔ ɖevo e sixu wà nǔ dó nukún e mǐ nɔ sɔ́ dó kpɔ́n mɛ ɖevo lɛ na é wu é .
"levíi ví lɛ 19 : 15 ɖɔ : “ mi ɖò hwɛ ɖɔ wɛ hǔn , mi ma kpɔ́n wamamɔnɔ nukúnta dó ɖɔhwɛ ó , mi ma ka kpɔ́n dɔkunnɔ nukúnta dó ɖɔhwɛ ó ."
mi xwedó hwɛjijɔ dó ɖɔhwɛ . ”
"amɔ̌ , nɛ̌ dɔkun e mɛɖé jɛ é , alǒ wamamɔnɔ e mɛɖé nyí é ka sixu wà nǔ dó nukún e mǐ nɔ sɔ́ dó kpɔ́n ɛ na é wu gbɔn ?"
nugbǒ e blawu é tɛ salomɔ́ɔ ka wlan ? etɛ enɛ ka kplɔ́n mǐ ?
9 gbigbɔ mímɛ́ sísɛ́ salomɔ́ɔ bɔ é wlan nugbǒ elɔ e blawu é dó gbɛtɔ́ hwɛhutɔ́ lɛ wu .
"ðò nùnywɛxó 14 : 20 mɛ ɔ , é ɖɔ : “ mɛ bǐ nɔ gbɛ́ wǎn nú wamamɔnɔ kaka jɛ mɛ tɔn lɛ jí ; dɔkunnɔ sín xɔ́ntɔn lɛ ka nɔ sukpɔ́ . ”"
etɛ nùnywɛxó enɛ ka kplɔ́n mǐ ?
"nú mǐ ma ɖò acéjí ǎ ɔ , mǐ sixu jló na dó gbɛ̌ xá nɔví e jɛ dɔkun lɛ é , lobo ka ɖó wǔ zɔ nú nɔví ɖěɖee nyí wamamɔnɔ lɛ é ."
etɛwu é ka nyí awovinú ɖesu ɖɔ mǐ ni zɔn dó dɔkun e mɛ ɖevo lɛ ɖó é kɛɖɛ jí dó ɖɔ ɖɔ ye xɔ akwɛ ?
tagba tɛ xó jaki ka ɖɔ ?
"10 enyi mǐ nɔ zɔn dó dɔkun e nɔví lɛ jɛ é wu dó ɖó hwɛ nú ye ɔ , mǐ sixu dɔn kínklán wá agun ɔ mɛ ."
ahwanvu jaki gb’akpá nú mɛ ɖɔ tagba mɔhunkɔtɔn klán agun ɖé lɛ ɖò xwè kanweko nukɔntɔn ɔ mɛ .
( xà jaki 2 : 1 - 4 . )
mǐ ɖó na ɖò acéjí bo na na tɛn linlin mɔhun bɔ é na wà nǔ dó agun mǐtɔn lɛ wu ɖò égbé ǎ .
nɛ̌ mǐ ka sixu fun ahwan xá nǔ e ɖò wěxo é wu jí zinzɔn dó dó dá hwɛ nú mɛ gbɔn ?
nǔ e mɛɖé ɖókan é wɛ na zɔ́n bɔ é kpo jehovah kpo na ɖó kancica ɖagbe à ?
11 mǐ ɖó na nɔ kpɔ́n nɔví mǐtɔn lɛ lee jehovah nɔ kpɔ́n ye gbɔn é .
mɛɖé nɔ xɔ akwɛ nú jehovah ɖó é nyí dɔkunnɔ alǒ wamamɔnɔ wutu ǎ .
"kancica e mǐ ɖó xá jehovah é na sín lě dò mǐ jɛ dɔkun sɔ , alǒ lee mǐ nyí wamamɔnɔ sɔ é wu gbeɖé ǎ ."
"nugbǒ wɛ ɖɔ jezu ɖɔ ɖɔ “ axɔsuɖuto [ jixwé ] tɔn mɛ byɔbyɔ na vɛwǔ nú dɔkunnɔ lɛ tlala , ” amɔ̌ , é ɖɔ ɖɔ ye kún na kpéwú ó ǎ ."
"( mat . 19 : 23 ) ðò alɔ ɖevo mɛ ɔ , jezu lɛ́ ɖɔ : “ nǔ nyɔ́ nú mi mɛ e nyí wamamɔnɔ lɛ , ɖó midɛɛ lɛ jí wɛ mawu na ɖu axɔsu ɖè . ”"
"( luk . 6 : 20 ) amɔ̌ , enɛ ko xlɛ́ ɖɔ wamamɔnɔ lɛ bǐ jí wɛ è kɔn nyɔna bunɔ ɖé dó bɔ ye yí gbè nú nùkplɔnmɛ jezu tɔn ǎ ."
wamamɔnɔ gègě gbɛ́ wɛn ɔ .
"nùkplɔnmɛ ɔ wɛ nyí ɖɔ : mǐ na kpɔ́n nǔɖokan mɛɖé tɔn kpowun bo zɔn d’ewu , bo ɖɔ ɖɔ kancica lě wɛ ɖò é kpo jehovah kpo tɛntin ǎ ."
etɛ mawuxówema ɔ ka kplɔ́n dɔkunnɔ kpo wamamɔnɔ kpo bǐ ?
"12 nyɔna ɖaxó wɛ é nyí ɖɔ mǐ ɖó nɔví sunnu kpo nɔví nyɔnu kpo gègě , dɔkunnɔ kpo wamamɔnɔ kpo , bɔ ye ka yí wǎn nú jehovah bo nɔ sɛ̀n ɛ kpo ayi yetɔn bǐ kpo ."
"mawuxówema ɔ kplɔ́n nǔ mɛ ɖěɖee nyí dɔkunnɔ lɛ é ɖɔ “ ye ma sɔ́ nukúnɖiɖo yetɔn ɖó dɔkun enɛ lɛ jí ó ; ɖó è sixu ganjɛ dɔkun enɛ lɛ wu ǎ . loɔ , ye ni sɔ́ nukúnɖiɖo yetɔn ɖó mawu jí . ”"
"ðò hwe ɖokpo ɔ nu ɔ , xó mawu tɔn gb’akpá nú mawu sɛntɔ́ lɛ bǐ , dɔkunnɔ kpo wamamɔnɔ kpo ɖɔ ye ni cɔ́ yeɖée dó wǎn yí nú akwɛ wu ."
"( 1 tim . 6 : 9 , 10 ) nugbǒ ɔ , enyi mǐ hun nukún mǐtɔn lɛ , bo kpɔ́n nɔví mǐtɔn lɛ lee jehovah nɔ kpɔ́n ye gbɔn é ɔ , mǐ na zɔn dó nǔ e ye ɖó alǒ ye ma ɖó ɖò agbaza lixo ǎ lɛ é jí kpowun dó dá hwɛ nú ye ǎ ."
bɔ nǔ e kàn mɛɖé sín xwè é ka lo ?
é ka na nyɔ́ ɖɔ mǐ ni zɔn dó enɛ wu bo dá hwɛ nú mɛ ɖevo lɛ wɛ à ?
xwè mɛðé tɔn wu zinzɔn dó dó wà nǔ xá ɛ
etɛ mawuxówema ɔ ka kplɔ́n mǐ dó sísí ɖiɖó nú mɛxomɔ lɛ wu ?
13 hwɛhwɛ wɛ biblu nɔ kplɔ́n mǐ ɖɔ mǐ ni nɔ ɖó sísí nú mɛxomɔ lɛ lee é jɛxa gbɔn é .
"levíi ví lɛ 19 : 32 ɖɔ : “ mi mɔ mɛxo , hwa ɖò ta ɔ , mi na nɔ site kpo sísí kpo . mi na ɖó sísí nú nyɛ mawu mitɔn . ”"
"nùnywɛxó 16 : 31 kplɔ́n nǔ ɖokpo ɔ mǐ ɖɔ “ jɛ̌gbakún ɖɛkpɛ tɔn ɖé wɛ hwa nyí , ɖò hwenu e mɛ e ta é ɖè é ɖò nǔjlɔjlɔwiwa li jí é . ” [ nwt ] pɔlu dó wusyɛn lanmɛ nú timɔtée ɖɔ é ni ma nɔ sɔ́ gbè syɛnsyɛn dó gbɛ́ nǔ nú mɛxomɔ ɖé ó , loɔ , é ni nɔ kpɔ́n mɛxomɔ mɔhun dó mɔ tɔ́ ɖé ."
"( 1 tim . 5 : 1 , 2 ) timɔtée ɖó acɛ dó nɔví mɛxomɔ lɛ jí ɖó bǎ ɖé mɛ có , é wà nǔ xá ye kpo wuvɛ̌sexámɛ kpo lobo lɛ́ ɖó sísí nú ye ."
"ninɔmɛ tɛ mɛ é ka sɔgbe ɖɔ mǐ ni ɖè wě xá mɛ e nyí mɛxo hú mǐ é , alǒ gbɛ́ nǔ n’i ɖè ?"
"14 amɔ̌ , bǎ tɛ mɛ mǐ ka ɖó na zán nugbodòdó enɛ ɖó ?"
"ði kpɔ́ndéwú ɔ , enyi mɛxomɔ ɖé sɔ́ jlǒ dó hu hwɛ , alǒ nɔ gudo nú nǔ e jehovah gbɛ́ wǎn na é ɖé ɔ , mǐ ɖó na mɔ ɖɔ é ɖò dandan ɖɔ mǐ ni jɛhun dó jǐ tɔn wɛ à ?"
"jehovah nɔ kpɔ́n nǔ e ɖò wěxo é dó dá hwɛ ǎ , é ka na lɛ́ mɔ hwɛjijɔ nú mɛ e sɔ́ jlǒ dó hu hwɛ é , ɖó é nyí mɛxomɔ ɖé kpowun wu ǎ ."
"ðǒ ayi nugbodòdó e ɖò ezayíi 65 : 20 mɛ é wu : “ enyi hwɛhutɔ́ na bo tlɛ ɖó xwè kanweko ɔ , è na dónu i . ” [ nwt ] è ɖè nugbodòdó ɖokpo enɛ ɔ xlɛ́ ɖò nǔmimɔ ezekiyɛli tɔn mɛ ."
"( ezek . 9 : 5 - 7 ) enɛ wu ɔ , nǔ nukɔntɔn e na nɔ ɖu ayi mɛ nú mǐ hwebǐnu é wɛ nyí ɖɔ mǐ ni ɖè sísí xlɛ́ mɛxo azǎn lɛ tɔn ɔ , jehovah mawu ."
"( dan . 7 : 9 , 10 , 13 , 14 , nwt ) enyi mǐ wà mɔ̌ ɔ , xɛsi na ɖi mǐ cobonu mǐ na ɖè wě e sín hudo mɛɖé ɖó é xá ɛ ǎ , enyi mɛ ɔ na bo tlɛ ɖó xwè ɖebǔ ɔ nɛ . — ga . 6 : 1 ."
a ka nɔ sí nɔví sunnu winnyawinnya lɛ à ?
etɛ mɛsɛ́dó pɔlu ka kplɔ́n mǐ dó sísí ɖiɖó nú nɔví sunnu winnyawinnya lɛ wu ?
15 bɔ nɔví sunnu winnyawinnya e ka ɖò agun ɔ mɛ lɛ é ka lo ?
nukún tɛ a ka na sɔ́ dó kpɔ́n ye na ?
"mɛsɛ́dó pɔlu wlan sɛ́dó timɔtée e ɖò winnyawinnya mɛ é ɖɔ : “ ma lɔn nú mɛɖé mɔ yɔkpɔvu towe , bo ɖó hwɛ nú we ó ."
"loɔ , nyǐ kpɔ́ndéwú nú nùɖitɔ́ hàtɔ́ lɛ , bo nyí kpɔ́ndéwú ɖò xóɖiɖɔ mɛ , bo nyí kpɔ́ndéwú ɖò zinzan kpo wanyiyi kpo mɛ , bo nyí kpɔ́ndéwú ɖò nùɖiɖi kpo gbɛ̀ mímɛ́ e a nɔ zán ɔ kpo mɛ . ” ( 1 tim . 4 : 12 ) hwenu e pɔlu wlan xó elɔ lɛ é ɔ , timɔtée sixu ko ɖó xwè 30 vɛlɛɛ ."
"amɔ̌ , pɔlu ka sɔ́ azɔ̌ d’así n’i b’ɛ na kpé nukún dó azɔ̌ kpinkpɛn lɛ wu ."
"é na bo nyí hwɛjijɔ ɖebǔ wu wɛ é ɖè wě enɛ xá ɛ ɔ , nùkplɔnmɛ e ɖ’emɛ é ɖò wɛn ."
mǐ ɖó na zɔn dó xwè nɔví sunnu winnyawinnya lɛ tɔn wu kpowun dó wà nǔ xá ye ǎ .
"mǐ ɖó na flín ɖɔ aklunɔ jezu ɖesunɔ ɔ , xwè 30 vɛlɛɛ jɛn é ɖó cobo ka kpé nukún dó sinsɛnzɔ́ ɔ wu gbɔn ayikúngban ɔ bǐ jí ."
"16 , 17 . ( a ) nɛ̌ mɛxo lɛ ka nɔ wà gbɔn bo nɔ tuùn ɖɔ nɔví sunnu ɖé jɛxa bo na nyí devizɔwatɔ́ alǒ mɛxo agun tɔn ? ( b ) nɛ̌ aca alǒ linlin mǐɖesunɔ tɔn lɛ ka sixu jɛ agɔ dó biblu gbɔn ?"
16 mǐ sixu ɖò xá e mɛ è ɖó aca bo nɔ sɔ́ nukún kpɛví dó kpɔ́n mɛ winnyawinnya lɛ na é mɛ .
"enɛ wu ɔ , mɛxo agun tɔn lɛ sixu xò nǔ kpɔ́n bo gɔn azɔ̌ sɔ́ d’así nú nɔví sunnu winnyawinnya e jɛxa bo na nyí devizɔwatɔ́ sinsɛnzɔ́wiwa tɔn alǒ mɛxo lɛ é ."
"amɔ̌ , mɛxo lɛ bǐ ɖó na flín ɖɔ biblu kún ɖɔ ɖɔ xwè ɖě jɛn sunnu ɖé ɖó na ɖó cobɔ è na sɔ́ azɔ̌ d’así n’i b’ɛ na nyí devizɔwatɔ́ sinsɛnzɔ́wiwa tɔn , alǒ mɛxo ó ."
"( 1 tim . 3 : 1 - 10 , 12 , 13 ; ti . 1 : 5 - 9 ) enyi mɛxo agun tɔn ɖé kpɔ́n dó aca xá ɔ mɛ tɔn wu , bo sɔ́ sɛ́n ɖé ɖ’ayǐ ɔ , é ɖò nǔ wà sɔgbe xá biblu wɛ ǎ ."
"linlin mɛɖesunɔ tɔn alǒ aca xá ɔ mɛ tɔn wɛ è ɖó na zán dó da nɔví sunnu winnyawinnya lɛ kpɔ́n ǎ , loɔ , xó mawu tɔn wɛ è na zán dó da ye kpɔ́n . — 2 tim . 3 : 16 , 17 ."
"17 mǐ ni kpɔ́n lee aca e ma sɔgbe xá biblu ǎ lɛ é xwixwedó sixu zɔ́n , bɔ è gɔn azɔ̌ sɔ́ d’así nú nɔví sunnu e jɛxa lɛ é gbɔn é ."
"ðò tò ɖokpo mɛ ɔ , è sɔ́ azɔ̌ kpinkpɛn lɛ d’así nú devizɔwatɔ́ sinsɛnzɔ́wiwa tɔn e jɛxa ganji é ɖé ."
"mɛxo e ɖò nɔví sunnu winnyawinnya ɔ sín agun mɛ lɛ é yí gbè ɖɔ nɔví sunnu ɔ ɖó jijɔ e mawuxówema ɔ ɖɔ ɖɔ mɛxo agun tɔn ɖé ɖó na ɖó lɛ é ɖó bǎ ɖé mɛ có , ye ka sɔ́ ɛ bonu é nyí mɛxo ǎ ."
"mɛxo agun tɔn mɛxomɔ ɖé lɛ zyan vǎ d’eji ɖɔ nɔví sunnu ɔ kpó ɖò winnyawinnya mɛ dín , bɔ mɛ ɖevo lɛ na kpɔ́n ɛ dó mɔ mɛxo ."
é blawu ɖɔ ye gbɔ azɔ̌ sɔ́ d’así nú nɔví sunnu enɛ ɖó lee ye nɔ kpɔ́n ɛ gbɔn é wu .
"kpɔ́ndéwú ɖokpo kpowun wɛ nyí enɛ , gbeɖiɖó lɛ xlɛ́ ɖɔ linlin mɔhun lɛ ɖò nǔ gbà wɛ ɖò akpáxwé gbɛ̀ ɔ tɔn gègě ."
"é ɖò taji ɖɔ mǐ ni ganjɛ biblu wu hú ɖɔ mǐ ni ganjɛ aca , alǒ linlin mǐɖesunɔ tɔn lɛ wu ."
ali ɖokpo e nu mǐ na setónú nú jezu bo na gɔn nǔ e ɖò wěxo e wu zɔn dó dó dá hwɛ nú mɛ é nɛ .
nɔ ðɔhwɛ jlɔjlɔ
"enyi mǐ jló na kpɔ́n mɛ ɖevo lɛ lee jehovah nɔ kpɔ́n ye gbɔn é ɔ , etɛ é ka nɔ byɔ ɖò mǐ sí ?"
"18 mǐ nyí gbɛtɔ́ hwɛhutɔ́ có , mǐ sixu kplɔ́n bo na nɔ ɖè mɛɖé ɖó vo ǎ jehovah ɖɔhun ."
"( mɛ . 10 : 34 , 35 ) amɔ̌ , é na byɔ gǎndido tɛgbɛ tɔn ɖé ɖò mǐ sí , bɔ mǐ na lɛ́ hɛn nùflínmɛ e ɖò xó mawu tɔn mɛ lɛ é ayi mɛ hwebǐnu ."
"nú mǐ zán nùflínmɛ enɛ lɛ ɔ , mǐ na yì nukɔn ɖò tónúsíse nú gbeɖiɖe jezu tɔn e ɖɔ ɖɔ mǐ ni ma nɔ zɔn dó nǔ e ɖò wěxo é jí dó dá hwɛ nú mɛ ó é mɛ . — jaan 7 : 24 ."
"19 zaanɖé dìn ɔ , axɔsu mǐtɔn jezu klisu na dá hwɛ nú gbɛtɔ́ lɛ bǐ , é ka na zɔn dó nǔ e ɖò wěxo é , alǒ nǔ e tó tɔn sè é wu bo wà mɔ̌ ǎ , loɔ , é na dá hwɛ jlɔjlɔ ."
"( eza . 11 : 3 , 4 ) é na jiwǔ kpɔ́n !"
un kanɖeji bɔ awakanmɛ kú mì ǎ
mɛ e tɔn wɛ é maxim danyleyko
"“ tɔ́ , ” “ papa , ” “ fofó . ”"
lee mɛ winnyawinnya gègě nɔ yawu ylɔ mì ɖɔ ɖò betɛli é nɛ .
"ðó un ko ɖó xwè 89 wutu ɔ , é nɔ nyɔ́ sè nú mì ."
"un nɔ kpɔ́n wanyiyi sín xókwin enɛ lɛ dó mɔ akpáxwé ajɔ e jehovah dó mì é tɔn ɖé na , ɖó sinsɛnzɔ́ hwebǐnu tɔn e un wà n’i nú xwè 72 é wutu ."
"ðó nǔ e un ko mɔ kpɔ́n ɖò sinsɛnzɔ́ mawu tɔn mɛ é wutu ɔ , un kpéwú bo nɔ na jiɖe elɔ mɛ winnyawinnya enɛ lɛ sín ayi ce mɛ , ‘ enyi awakanmɛ ma kú mi ǎ ɔ , azɔ̌ mitɔn na hɛn lè wá . ’ — 2 tan 15 : 7 ."
mɛjitɔ́ ce lɛ gosin ukraine bo yì cí canada .
"nɔ mǐtɔn wanyiyinɔ ɔ jì sunnu 8 kpo nyɔnu 8 kpo , hoxo ɖě ka ɖ’emɛ ǎ ."
"nyɛ wɛ nyí vǐ 14gɔ́ ɔ . tɔ́ mǐtɔn yí wǎn nú biblu , lobo nɔ xà nú mǐ aklunɔzángbe zǎnzǎn lɛ , amɔ̌ , é nɔ kpɔ́n sinsɛn lɛ dó mɔ wlɛnwín akwɛ biba tɔn , bɔ hwɛhwɛ ɔ , é nɔ kàn nǔ elɔ byɔ dó alisá mɛ : “ mɛ̌ ka nɔ sú akwɛ jezu , ɖó wɛnɖagbe e é jla é kpo nǔ e é kplɔ́n mɛ é kpo wutu ? ”"
nɔví ce sunnu ɛnɛ kpo nɔví ce nyɔnu ɛnɛ kpo wá yí nugbǒ ɔ .
dada ce e nɔ nyí rose é nyí gbexosin - alijitɔ́ kaka bo kú .
"azǎn gudo tɔn e é bló lɛ é ɔ , é zán ye dó dó wusyɛn lanmɛ nú mɛ bǐ ɖɔ è ni sɔ́ ayi ɖó xó mawu tɔn jí , lobo nɔ ɖɔ , “ un jló na mɔ mi ɖò gbɛ̀ yɔyɔ̌ ɔ mɛ . ”"
fofó ce ted nɔ jla zojimací mɛ yiyi sín wɛn ɖ’ayǐ .
"aklunɔzángbe zǎnzǎn tɛgbɛ ɔ , é nɔ jla tóɖóétɔ́ lɛ ɖò hladio jí syɛnsyɛn ɖɔ hwɛhutɔ́ lɛ na fyɔ bǐ gbidigbidi ɖò zo e ma na cí gbeɖé ǎ é mɛ ."
"é ɖò mɔ̌ có , nukɔnmɛ ɔ , é wá huzu jehovah sɛntɔ́ gbejinɔtɔ́ kpo kanɖodonǔwutɔ́ ɖé kpo ."
lee sinsɛnzɔ́ hwebǐnu tɔn ce bɛ́ gbɔn é
"gbè ɖokpo ɖò juin 1944 ɔ , un lɛkɔ sín azɔ̌mɛ , bo wá xwégbe , bo mɔ akpomɛwema e xota tɔn nyí the coming world regeneration * é ɖò nùɖuɖu tavo mǐtɔn jí ."
"un xà wexwɛ nukɔntɔn ɔ , bo xà wegɔ ɔ , enɛ gudo ɔ , un sɔ́ ɖó xixa tɔn te ǎ ."
nɛ̌ akpomɛwema ɔ ka wá tɔ́n ɖò tavo mǐtɔn jí gbɔn ?
"fofó ce steve ɖɔ ɖɔ nya wè ɖé lɛ wɛ ɖò wema lɛ kpo akpomɛwema lɛ kpo “ sà ” wɛ , bo wá xwé mǐtɔn gbè ."
"é ɖɔ : “ un xɔ elɔ , ɖó akwɛ tɔn kpɔ wutu . ”"
nya lɛ lɛ́ lɛkɔ wá aklunɔzángbe e bɔ d’ewu é .
"é sù nukún mǐtɔn mɛ , ɖó mɛjitɔ́ mǐtɔn lɛ ko kplɔ́n mǐ ɖɔ mǐ ni nɔ ɖó sísí nú xó mawu tɔn ."
"nya wè lɛ lɛ́ ɖɔ nú mǐ ɖɔ kúnnuɖetɔ́ lɛ ɖó kpléɖókpɔ́ ɖaxó ɖé malin - malin mɛ dìn ɖò winnipeg , toxo e mɛ nɔví nyɔnu ce elsie ɖè é ."
un wá gbeta ɔ kɔn bo na yì kpléɖókpɔ́ ɔ .
"un kun kɛkɛ afɔdókwín ce nú kilomɛtlu 320 mɔ̌ yì winnipeg , amɔ̌ , un nɔte ɖò ali jí ɖò toxo kelwood tɔn mɛ , fí e kúnnuɖetɔ́ wè e wá ba mǐ kpɔ́n ɖò xwégbe lɛ é nɔ nɔ é ."
"ee un nɔ finɛ é ɔ , un yì kplé ɖé , bo mɔ nǔ e agun ɖé nyí é ."
"un lɛ́ wá mɔ ɖɔ sunnu , nyɔnu kpo yɔkpɔvu kpo bǐ ɖó na nɔ gbɔn xwégbe xwégbe bo kplɔ́n nǔ mɛ , lee jezu wà gbɔn é ."
"ðò winnipeg ɔ , un mɔ fofó ce jack ee gosin totaligbé ontario tɔn bo wá kpléɖókpɔ́ ɔ é ."
nɔví sunnu ɖé ɖɔ ɖò azǎn nukɔntɔn kpléɖókpɔ́ ɔ tɔn jí ɖɔ è na bló baptɛm .
jack kpo nyɛ kpo wá gbeta ɔ kɔn bo bló baptɛm ɖò kpléɖókpɔ́ enɛ jí .
"ðò baptɛm mǐtɔn gudo ɔ , mǐ mɛ wè lɛ kanɖeji bo na bɛ́ sinsɛnzɔ́ gbexosin - alijitɔ́ tɔn lee é sixu yawu nyɔ́ bló gbɔn é ."
"ðò kpléɖókpɔ́ ɔ gudo tlolo ɔ , jack huzu gbexosin - alijitɔ́ ɖé ."
"nyɛ ɖó xwè 16 , bo ka ɖó na kpó ɖò azɔ̌mɛ yì wɛ , amɔ̌ , ɖò xwè e bɔ d’ewu é mɛ ɔ , nyì lɔ huzu gbexosin - alijitɔ́ hwebǐnu tɔn ."
un kplɔ́n nǔ gègě
"nyɛ kpo stan nicolson kpo jɛ sinsɛnzɔ́ gbexosin - alijitɔ́ tɔn wà jí ɖò souris , toxo ɖé wɛ , bo ɖò tokpɔn manitoba tɔn mɛ ."
un mɔ tlolo ɖɔ gbexosin - alijitɔ́zɔ́ kún nɔ bɔwǔ hwebǐnu ó .
"akwɛ mǐtɔn jɛ vivɔ jí , amɔ̌ , mǐ jó gbè ǎ ."
"ee mǐ ko ɖekúnnu ɖò azǎn ɔ bǐ jí ɖò gbè ɖokpo gudo é ɔ , mǐ lɛkɔ xwè xwé , bɔ xovɛ sìn mǐ tawun , mǐ ka ɖó akwɛ ɖě ǎ ."
é kpaca mǐ tawun hwenu e mǐ mɔ sáki ɖaxó ɖé ɖò hɔn mǐtɔn jí bɔ nùɖuɖu gɔ́ é .
"kaka jɛ égbé ɔ , mǐ tuùn mɛ e sɔ́ ɖó finɛ ɔ ǎ ."
gbadanu enɛ ɔ axɔsu lɛ ɖɔhun wɛ mǐ ɖu nǔ .
awakanmɛ mǐtɔn e ma kú ǎ é sín ajɔ tɛ ɖíe !
"ðò sun yɔywɛ ɖé gudo ɔ , è sɔ́ azɔ̌ d’así nú mǐ , bɔ mǐ na yì toxo gilbert plains tɔn mɛ , é ɖó kilomɛtlu 240 mɔ̌ dó totaligbé souris tɔn ."
"ðò hwenɛnu ɔ , dǒwutɛ gblogblo ɖé nɔ ɖò ataa ɔ jí ɖò agun ɖokpo ɖokpo mɛ , bo nɔ xlɛ́ azɔ̌ e agun ɔ wà ɖò sunmɛ sunmɛ ɖò sinsɛnzɔ́ ɔ mɛ é ."
"nú azɔ̌ ɔ yì dò ɖò sun ɖé mɛ ɔ , un nɔ xwlé xóɖiɖɔ ɖé agun ɔ , bo nɔ tɛɖɛ̌ jí nú nɔví sunnu lɛ kpo nɔví nyɔnu lɛ kpo ɖɔ ye ɖó na ván kàn d’eji ."
"ðò kplé ɔ gudo ɔ , nɔví nyɔnu gbexosin - alijitɔ́ mɛxomɔ e asú tɔn ma ɖò nugbǒ ɔ mɛ ǎ é ɖé ɖɔ nú mì kpo avǐ kpo ɖɔ , “ un nɔ tɛ́n kpɔ́n , amɔ̌ , un sixu bló hugǎn ee un ko nɔ bló é ǎ . ”"
"enɛ gudo ɔ , nyì lɔ bɛ́ avǐ , bo dó kɛnklɛn n’i ."
"lee é nyí gbɔn nú mì é ɔ , mɛ winnyawinnya ee ɖó hlɔnhlɔn lɛ é sixu yawu wà nǔ nyì dò gbɔn mɔ̌ , bɔ enɛ gudo ɔ , awakanmɛ na kú ye ."
"amɔ̌ , un mɔ ɖɔ awakanmɛ kún ɖó na kú mɛ ɔ , é nyɔ́ wà ɔ , é na nyɔ́ hugǎn ɖɔ nǔ e è wà nyì dò é ni kplɔ́n nǔ mɛ , bonu è ni ɖò nùkplɔnmɛ enɛ flín wɛ hwenu e è ɖò nukɔn yì wɛ é ."
sinsɛnzɔ́ gbejininɔ tɔn ɖevo lɛ na hɛn lè wá .
ahwan québec tɔn
wǔjɔmɛ ɖé wɛ é nyí nú mì hwenu e un ɖó xwè 21 bo yì wemaxɔmɛ galadi tɔn sín klasi 14gɔ́ ɔ é . février 1950 wɛ mǐ yí kúnnuɖewema .
mɛ e bló klasi enɛ ɔ xá mì é sín ɛnɛvlɔɖó mɔ̌ wɛ è sɛ́dó fí e è nɔ dó flansegbe ɖè ɖò tokpɔn québec tɔn mɛ ɖò canada é .
è ɖè azɔ̌ nú mì dó val - d’or ; toxo ɖé wɛ bɔ è nɔ kun siká ɖò finɛ .
é sù gbè ɖokpo bɔ nɔví lɛ sín gbɛ̌ta e mɛ un ɖè é yì jla wɛn ɔ ɖò gletoxo val - senneville tɔn e sɛkpɔ finɛ é ɖé mɛ .
"yɛhwenɔ xá ɔ mɛ tɔn gblɔ́n adǎn ɖɔ enyi mǐ ma gosin gletoxo ɔ mɛ dìn tlolo ǎ ɔ , emi na xò daka mǐ wu ."
adǎngblɔ́nnúmɛ tɔn zɔ́n bɔ mǐ yì tɔ́n ɖò hwɛ nukɔn bɔ è ɖɔ nyì kún gbà sɛ́n ɖě ó ; bo gbò akwɛ nú yɛhwenɔ ɔ .
nǔ enɛ e jɛ é kpo gègě nǔ ɖevo lɛ kpo tɔn wá huzu akpáxwé “ ahwan québec tɔn ” tɔn .
sinsɛn katolika hlɔma tɔn tɔn wɛ kp’acɛ dó tokpɔn québec tɔn jí nú xwè 300 jɛji .
sinsɛngán lɛ kpo toxóɖɔtɔ́ e ɖò ahwan yetɔn mɛ lɛ é kpo doya nú kúnnuɖetɔ́ jehovah tɔn lɛ .
"é bɔwǔ hwenɛnu ǎ , mǐ ka lɛ́ sukpɔ́ ǎ ; amɔ̌ , mǐ lɔn nú awakanmɛ kú mǐ ǎ ."
québec nu ayijlɔjlɔnɔ lɛ yí wɛn ɔ .
è jɔwu mì bɔ un kplɔ́n biblu xá mɛ gègě bɔ ye yí nugbǒ ɔ .
mɛ e un kplɔ́n biblu xá lɛ é ɖokpo wɛ nyí xwédo e mɛ mɛ wǒ ɖè é .
xwédo ɔ blebu jɛ jehovah sɛ̀n jí .
akɔnkpinkpan sín kpɔ́ndéwú yetɔn sísɛ́ mɛ ɖevo lɛ bɔ ye tɔ́n sín sinsɛn katolika tɔn mɛ .
"mǐ kpó ɖò wɛn ɔ jla wɛ , bɔ gudo mɛ ɔ , mǐ wá ɖu ɖò ahwan ɔ jí !"
azɔ̌ kpinkplɔn nɔví sunnu lɛ dó gbè yeðesunɔ tɔn mɛ
"é ɖò wuvɛ̌ nú mɛsɛ́dó yɔyɔ̌ lɛ gègě wɛ bɔ ye na kplɔ́n flansegbe , amɔ̌ , gbɛtɔ́ lɛ nɔ ɖótó xó ɔ ."
"mɛsɛ́dó stanley boggus ɖɔ : “ é jiwǔ ɖɔ gbɛtɔ́ lɛ wà nǔ e wu ye kpé é , bo d’alɔ mǐ nú mǐ na ɖɔ xó e mǐ ɖó bo na ɖɔ é mǐɖesu . ”"
"ðò bǐbɛ̌mɛ ɔ , é bɔwǔ nú mì ɖó un ko kplɔ́n flansegbe ɖò québec ."
"amɔ̌ , é na nɔ zaan é ɔ , mǐ mɔ nǔ jɛ wu ɖɔ ɖibla nyí nɔví e ɖò xá ɔ mɛ é bǐ wɛ nɔ dó créole haïti tɔn ."
"enɛ wu ɔ , nú mǐ mɛ mɛsɛ́dó lɛ na w’azɔ̌ mǐtɔn ganji ɔ , mǐ ɖó na kplɔ́n gbè xá ɔ mɛ tɔn ."
"mǐ bló mɔ̌ , bɔ gǎndido mǐtɔn lɛ hɛn lè gègě wá ."
"bo na dó d’alɔ nɔví lɛ d’eji ɔ , hagbɛ̌ alixlɛ́mɛtɔ́ ɔ na gbè mǐ , bɔ mǐ na lilɛ atɔxwɛ kpo wema ɖevo lɛ kpo dó créole haïti tɔn mɛ ."
mɛ e nɔ wá kplé ɖò tò ɔ mɛ lɛ é yawu jɛji .
"wɛnjlatɔ́ 99 wɛ ɖò haïti ɖò 1950 , amɔ̌ , kɛ́n enɛ jɛji bo yì 800 jɛji ɖò 1960 !"
"hwenɛnu ɔ , è ɖè azɔ̌ nú mì , bɔ un na wà sinsɛnzɔ́ ɖò betɛli ."
"ðò 1961 ɔ , awǎjijɛ sín nǔ wɛ é nyí nú mì ɖɔ un ɖ’alɔ ɖò nukúnkpikpe dó wemaxɔmɛ sinsɛnzɔ́ axɔsuɖuto ɔ tɔn wu mɛ ."
mǐ kpéwú bo kplɔ́n azɔ̌ mɛxo agun tɔn 40 kpo gbexosin - alijitɔ́ titewungbe lɛ kpo .
"ðò kpléɖókpɔ́ ɖaxó janvier 1962 tɔn jí ɔ , mǐ dó wusyɛn lanmɛ nú nɔví sunnu xá ɔ mɛ tɔn ee jɛxa lɛ é , ɖɔ ye ni gbló ada nú sinsɛnzɔ́ yetɔn , bo sɔ́ ɖé lɛ ɖò ye mɛ , bɔ ye nyí gbexosin - alijitɔ́ titewungbe lɛ ."
"nǔ enɛ wá dó ganmɛ , ɖó gbeklanxamɛ ɖò nukɔn jawě ."
"ðò kpléɖókpɔ́ ɔ gudo tlolo ɖò 23 janvier 1962 ɔ , ye wlí mɛsɛ́dó andrew d’amico kpo nyì kpo ɖò alaxɔ mɛ , lobo yí réveillez - vous ! 8 janvier ( ee ɖò flansegbe mɛ lɛ é ) bǐ ."
réveillez - vous ! ɔ ɖè xó sín xójlawema tò ɔ tɔn flansegbe tɔn e ɖɔ ɖɔ è nɔ sɛ̀n vodun ɖò haïti é mɛ .
"mɛɖé lɛ yí wǎn nú xó ɔ ǎ , bo ɖɔ ɖɔ alaxɔ mɛ wɛ è wlan xota ɔ ɖè ."
"aklunɔzán gblamɛ yɔywɛ ɖé gudo ɔ , è nya mɛsɛ́dó lɛ sín tò ɔ mɛ . * amɔ̌ , nɔví sunnu xá ɔ mɛ tɔn e è ko kplɔ́n azɔ̌ lɛ é kpé nukún dó azɔ̌ ɔ wu ɖò ali e jiwǔ é ɖé nu ."
"égbé ɔ , un nɔ j’awǎ xá ye ɖó dɛ e ye dɛ é kpo nukɔn e ye yì ɖò gbigbɔ lixo é kpo wu ."
"ye tlɛ ɖó owe - wiwe lẹ — lẹdogbedevomẹ aihọn yọyọ tọn dó créole haïti tɔn mɛ dìn , ɖ’ayǐ ɔ dlɔ̌ tɔn jɛn mǐ sixu kú ."
xɔgbigbázɔ́ ðò centrafrique
"ee un wà sinsɛnzɔ́ ɖò haïti gudo é ɔ , è sɔ́ azɔ̌ d’así nú mì bɔ un na nyí mɛsɛ́dó ɖò centrafrique ."
"nukɔnmɛ ɔ , è jɔwu mì bɔ un nyí nukúnkpénuwutɔ́ tomɛyitɔ́ ɖò finɛ , bɔ enɛ gudo ɔ , un lɛ́ nyí nukúnkpénuwutɔ́ alaxɔ tɔn ."
"ðò hwe enɛ lɛ nu ɔ , kpléxɔ axɔsuɖuto ɔ tɔn lɛ gègě nɔ nyí xɔ e nyí xɔ xlólo tawun lɛ é ."
un kplɔ́n lee è nɔ yì ba sɛ̀ ɖò zunkan mɛ gbɔn é kpo lee è nɔ gbá xɔ na gbɔn é kpo .
"nú aligbɔntɔ́ lɛ mɔ mì bonu un ɖò tagba jɛ wɛ ɖò azɔ̌ yɔyɔ̌ enɛ kɔn ɔ , nùkpinkpɔn wɛ un nɔ huzu nú ye ."
"enɛ lɛ́ dó wusyɛn lanmɛ nú nɔví lɛ , bɔ ye nɔ ɖ’alɔ ɖò xɔgbigbázɔ́ ɔ mɛ , lobo nɔ lɛ́ kpé nukún dó kpléxɔ axɔsuɖuto ɔ tɔn yeɖesunɔ tɔn wu d’eji ."
"sinsɛngán lɛ nɔ cá nú mǐ , ɖó tólu e è sá sɛ̀n dó lɛ é wɛ ɖò sinsɛnxɔ yedɛɛ lɛ tɔn lɛ ta , bɔ mǐdɛɛ lɛ tɔn ka ɖó ǎ ."
"amɔ̌ , awakanmɛ kú mǐ ǎ , mǐ kpó ɖò kplé bló wɛ ɖò kpléxɔ mǐtɔn xlólo e è sɔ́ sɛ̀ dó gbá lɛ é mɛ ."
mɛcako ɔ ɖó te hwenu e jɔhɔn ɖaxó ɖé nyì ɖò azinkan tò ɔ tɔn e nyí bangui é é .
"é ɖè tólu e è sà sɛ̀n dó é sín sinsɛnxɔ lɛ ɖokpo ta , bo sɔ́ nyì dó ali taji tò ɔ tɔn jí ."
sɛ̀ e ka ɖò kpléxɔ axɔsuɖuto ɔ tɔn mǐtɔn ta é sɛ̀ tɛn ǎ .
"bo na dó kpé nukún dó axɔsuɖuto ɔ sín azɔ̌ lɛ wu ganji ɔ , mǐ gbá alaxɔ yɔyɔ̌ ɖokpo kpo mɛsɛ́dó lɛ sín xwé kpo ɖò sun atɔ́ɔ́n kpowun gblamɛ . *"
gbɛzán alɔwliwli tɔn xá asì kanðodonǔwutɔ́ ðé
ðò alɔwliwlizán mǐtɔn gbè
"ðò 1976 ɔ , è gbɛ́ azɔ̌ axɔsuɖuto ɔ tɔn ɖò centrafrique , bɔ è ɖè azɔ̌ nú mì sɛ́dó n’djamena , ee nyí azinkan tchad e sɛkpɔ finɛ é tɔn é ."
"un xò gò happy ee nyí gbexosin - alijitɔ́ titewungbe kanɖodonǔwutɔ́ ɖé , bo nyí cameroun nu é ."
mǐ wlí alɔ ɖò 1er avril 1978 .
"ðò sun enɛ ɖokpo ɔ mɛ ɔ , tohwan ɖé bɛ́ , bɔ mǐ kpo mɛ gègě kpo hɔn yì tofɔligbé tò ɔ tɔn ."
"hwenu e ahwan ɔ fó bɔ mǐ lɛkɔ yì xwé mǐtɔn gbè é ɔ , mǐ mɔ ɖɔ xwé mǐtɔn ko huzu azinkan nú ahwanfuntɔ́ gbɛ́ta ɖé ."
"wema mǐtɔn lɛ kɛɖɛ wɛ mǐ ba kpò ǎ , loɔ , mǐ lɛ́ ba avɔ e happy dó dó wlí alɔ é kpo alɔwliwli sín nùnina mǐtɔn lɛ bǐ kpo kpò ."
"amɔ̌ , awakanmɛ kú mǐ ǎ ."
"mǐɖesunɔ lɛ kpó ɖò gbɛ̀ , bo ɖò nukún ɖó azɔ̌ ɖevo lɛ wɛ ."
"xwè wè mɔ̌ gudo ɔ , è lɛ́ yí gbè nú azɔ̌ mǐtɔn ɖò centrafrique ."
"mǐ lɛkɔ yì finɛ , bo wà nukúnkpénuwutɔ́ tomɛyitɔ́ sín azɔ̌ ."
"mɔ̌to ɖé wɛ mǐ sɔ́ dó ɖó xɔ na , bɔ zan e mǐ nɔ zé kpé é ɖé , balíi e sixu hɛn sìn litli 200 é ɖé , sinfánú ɖé , kpo jɔglɔndógo ( gaz ) e è nɔ dó ɖa nǔ é ɖé kpo nɔ ɖ’emɛ ."
tomɛyiyi ɔ nɔ vɛwǔ .
"gbè ɖokpo ɔ , kponɔ e nɔ nɔ alita lɛ é ɖó mǐ te ɖò ali jí hugǎn azɔn 117 ."
"hwɛhwɛ ɔ , gbɛmɛ nɔ hunzo tawun bo nɔ yì 50 ° c . kpléɖókpɔ́ lɛ hwenu ɔ , é nɔ vɛwǔ hweɖelɛnu bɔ è na mɔ sìn e na kpé bɔ mɛ lɛ na bló baptɛm é ."
"enɛ wu ɔ , nɔví sunnu lɛ nɔ dun sìn ɖò tɔsisa e ko ɖò xúxú wɛ é ɖé mɛ , bɔ kpɛɖé kpɛɖé ɔ , ye nɔ xò sìn e sín hudo ye ɖó bo na bló baptɛm é kplé ; hwɛhwɛ ɔ , balíi ɖé mɛ wɛ è nɔ bló baptɛm nú mɛ ɖè ."
azɔ̌ ðevo lɛ ðò aflika tò devo lɛ mɛ
"ðò 1980 ɔ , è sɛ́ mǐ dó nigéria ."
"finɛ ɔ , mǐ d’alɔ nú xwè wè adaɖé ɖò tuto e è bló bo na gbá alaxɔ yɔyɔ̌ ɔ é mɛ ."
"nɔví lɛ xɔ agbanxɔ síngbó wenɔ ɖé , bɔ è sixu tún ɖó vovo , bɔ enɛ gudo ɔ , è na lɛ́vɔ gbá ɖó fí e nyí mǐdɛɛ lɛ tɔn é ."
"un fán xɔ ɔ bo yì aga ɖéé zǎnzǎn ɖokpo , bo na dó d’alɔ mɛ e ɖò xɔ ɔ tún ɖó vovo wɛ lɛ é ."
"gan wěwe mɛ mɔ̌ ɔ , un jɛ te jɛ sín aga jí lee un fán nǔ yì gbɔn é ."
"amɔ̌ , ɖó è ko tún nǔ lɛ ɖó vovo wutu ɔ , nǔ lɛ gbɔn vo , bɔ un flɛ́ sín dɔ̌n bo j’ayǐ ."
"nǔ e xá mì é syɛn kpɛɖé , amɔ̌ , ee dotóo ɔ gbéjé mì kpɔ́n gudo é ɔ , é ɖɔ nú happy ɖɔ : “ ma ɖi xɛsi ó ."
mǐ xwè kpléɖókpɔ́ ɖé bo ɖò “ mɛkplékpɔ́mɛ sín hǔn ” ɖé mɛ
"ðò 1986 ɔ , mǐ sɛ̀ tɛn yì côte d’ivoire , bo wà nukúnkpénuwutɔ́ tomɛyitɔ́zɔ́ ɖò finɛ ."
azɔ̌ enɛ ɔ dɔn mǐ yì burkina faso ee sɛkpɔ finɛ é .
"xwè ɖé lɛ ɖíe wá yì ɔ , un sixu lin gbeɖé ɖɔ burkina na huzu xwé mǐtɔn nú hwenu ɖé ǎ ."
"hwenu e mǐ ɖò tomɛyitɔ́zɔ́ wà wɛ é ɔ , mɔ̌to ɖé wɛ mǐ sɔ́ dó ɖó xɔ na"
"un gosin canada ɖò 1956 , bɔ ɖò xwè 47 gudo , enɛ wɛ nyí ɖò 2003 ɔ , un lɛkɔ wá canada , bɔ nyì kpo happy kpo w’azɔ̌ ɖò betɛli ɖò finɛ ."
un ɖò biblu kplɔ́n xá mɛɖé wɛ ɖò burkina faso
"ðò 2007 hwenu e un ɖó xwè 79 é ɔ , è lɛ́ sɛ́ mì dó aflika !"
"è ɖè azɔ̌ nú mǐ dó burkina faso , bɔ un nyí ɖokpo ɖò hagbɛ̌ wěɖegbɛ́ tò ɔ tɔn tɔn mɛ ."
"ðò nukɔnmɛ ɔ , azɔ̌xɔsa betɛli tɔn tò ɔ tɔn enɛ wá huzu azɔ̌xɔsa lilɛdogbeɖevomɛ tɔn e ma ɖò betɛli ǎ é ɖé , bo ɖò alaxɔ bénin tɔn sín acɛ mɛ , bɔ ɖò août 2013 ɔ , è ɖè azɔ̌ nú mǐ dó betɛli bénin tɔn ."
"nyì kpo happy kpo , hwenu e mǐ ɖò sinsɛnzɔ́ wà wɛ ɖò alaxɔ bénin tɔn mɛ é"
"gǎn sɔ́ ɖò wutu ce ɖò agbaza lixo ǎ có , sinsɛnzɔ́ ɔ ka kpó ɖò nǔ taji nyí nú mì wɛ ."
"ðò xwè atɔn e wá yì lɛ é mɛ ɔ , alɔ e mɛxo agun tɔn lɛ dó mì kpo xomɛnyínyɔ́ kpo é , gɔ́ nú gudo e asì ce nɔ nú mì kpo wanyiyi kpo é zɔ́n bɔ un ɖó awǎjijɛ , bo mɔ mɛ e un kplɔ́n biblu xá lɛ é wè bɔ ye bló baptɛm , ye wɛ nyí gédéon kpo frégis kpo ."
ye ɖò jehovah sɛ̀n wɛ kpo kanɖodonǔwu kpo dìn .
"ðò fí ɔ , hagbɛ̌ xwedó betɛli tɔn ɔ tɔn lɛ nɔ kpé nukún dó wutu ce ɖò agbaza lixo kpo xomɛnyínyɔ́ kpo ."
"afrique du sud wɛ nyí tò tɛnwegɔ e mɛ è jɔwu mì , bɔ un wà sinsɛnzɔ́ ɖè ɖò aflika é ."
"ðò octobre 2017 ɔ , mǐ mɔ nyɔna nukúnɖeji ɖé ."
"mǐ kpéwú bo yì hɔnkàn gbɛ̀ ɔ tɔn mǐtɔn e ɖò warwick , new york é sín hunhun domɛ ."
nǔ manawɔn ɖé wɛ .
"annuaire 1994 tɔn ɖɔ ɖò wexwɛ 255gɔ́ ɔ jí ɖɔ : “ mǐ dó wusyɛn lanmɛ nú mɛ ɖěɖee ko dɛ ɖò azɔ̌ ɔ mɛ nú xwè mɔkpan lɛ é ɖɔ : ‘ mi syɛnlǐn ; awakanmɛ ni ma kú mi ó , ɖó nǔ e mi wà lɛ bǐ sín ajɔ ɖè . ’ — 2 tan 15 : 7 . ”"
"happy kpo nyì kpo kanɖeji bo na xwedó wusyɛn dó lanmɛ nú mɛ enɛ , lobo na lɛ́ dó wusyɛn lanmɛ nú mɛ ɖevo lɛ nú ye ni wà nǔ ɖokpo ɔ ."
kúnnuɖetɔ́ jehovah tɔn lɛ wɛ ɖetɔ́n ɖò 1944 .
é ka sɔ́ tíìn dìn ǎ .
"tinmɛ ɖevo lɛ ɖò annuaire 1994 des témoins de jéhovah mɛ , wex . 148 - 150 ."
kpɔ́n “ building on a solid foundation ” ɖò réveillez - vous !
suúluɖiɖo : didɛ ðó linlin ɖé wu
"ðó kɔgbidinúmɛ fɔ́n bo ɖò jijɛji wɛ ɖò “ azǎn gudogudo tɔn lɛ mɛ ” wutu ɔ , togun jehovah tɔn ɖó hudo suúluɖiɖo tɔn hú ɖ’ayǐ tɔn lɛ bǐ ."
"( 2 tim . 3 : 1 - 5 ) hwɛhwɛ ɔ , gbɛtɔ́ ɖěɖee yí wǎn nú yeɖée , ma nɔ kú nǔblawu nú mɛ ǎ , lobo ma nɔ ɖu ɖò yeɖée jí ǎ lɛ é wɛ lɛlɛ̌ dó mǐ ."
mɛ ɖěɖee ɖó jijɔ enɛ lɛ é nɔ ɖó suúlu ǎ .
"enɛ wu ɔ , klisanwun ɖokpo ɖokpo ɖó na kanbyɔ éɖée ɖɔ : ‘ suúlumaɖó gbɛ̀ ɔ tɔn ka nɔ wà nǔ dó wǔ ce wɛ à ?"
etɛ suúluɖiɖo ka nyí tawun ?
nǔ e suúluðiðo nyí é
tinmɛ e biblu na nú xókwin suúluɖiɖo é byɔ nǔ hú didɛ kpowun ɖò ninɔmɛ e vɛwǔ é ɖé nu .
mɛ e nɔ ɖó suúlu e mawu ba é nɔ dɛ ɖó linlin ɖé wu .
"é nɔ mɔ nǔ zɛ hudo éɖesunɔ tɔn lɛ wu , bɔ ganjininɔ mɛ e dɔn wuvɛ̌ ɖé wá é tɔn nɔ ɖu ayi mɛ n’i ."
"é sín enɛ wu ɔ , enyi è wà nǔ agɔ dó mɛ e nɔ ɖó suúlu é ɖé wu , alǒ ba nǔɖɔ ɛ ɔ , é nɔ gbɛ́ ɖɔ emi kún na xò nǔ kplá , bo jó ninɔmɛ ɔ dó bonu é ni hɛn kancica e ɖò emi kpo mɛ ɔ kpo tɛntin é gblé ó ."
"enɛ wu ɔ , é sɔ́ kpaca mǐ ǎ ɖɔ biblu slɛ́ ‘ hunkúkú ’ alǒ “ suúluɖiɖo ” b’ɛ nyí jijɔ nukɔntɔn ɔ ɖò jijɔ ɖagbe tobutobu e nɔ tɔ́n sín wanyiyi mɛ lɛ é mɛ . * ( 1 kɔ . 13 : 4 ) xó mawu tɔn lɛ́ slɛ́ “ suúluɖiɖo ” dó “ nǔ e [ gbigbɔ mímɛ́ ] nɔ na mɛ ɔ ” mɛ ."
"( ga . 5 : 22 , 23 ) etɛ nǔsisɔ nú jijɔ mawu tɔn enɛ ka nɔ byɔ ɖò mǐ sí ?"
lee è sixu sɔnǔ nú suúluðiðo gbɔn é
"nú mǐ jló na sɔnǔ nú jijɔ e nyí suúluɖiɖo é ɔ , mǐ ɖó na nɔ xoɖɛ bo byɔ alɔdo gbigbɔ jehovah tɔn tɔn ; gbigbɔ enɛ wɛ é nɔ na mɛ ɖěɖee ɖeji dó wǔ tɔn bo nɔ ganjɛ wutu tɔn lɛ é ."
"( luk . 11 : 13 ) gbigbɔ mawu tɔn ɖó hlɔnhlɔn có , mǐ ɖó na dó gǎn bo wà nǔ sɔgbe xá ɖɛ mǐtɔn lɛ . ( ðɛh ."
"86 : 10 , 11 ) enɛ sín tinmɛ wɛ nyí dɔ mǐ ɖó na wà azɔ̌ ayihɔngbe ayihɔngbe dó jijɔ enɛ jí kaka bɔ é na dó ɖɔ dò ɖò ayi mǐtɔn mɛ ."
"amɔ̌ , é tlɛ nyí ɖò enɛ ɔ gudo ɔ mǐ sixu lɛ́ ɖó hudo nǔ gègě tɔn cobo na nɔ ɖó suúlu ɖò gbɛzán mǐtɔn mɛ hwebǐnu ."
nǔ ɖevo tɛ ka sixu d’alɔ mǐ ?
"sɔgbe kpo kpɔ́ndéwú enɛ kpo ɔ , mawu sɔ́ dó ayi mɛ nú mɛsɛ́dó pɔlu , b’ɛ tinmɛ nǔ e ɖò “ gbɛtɔ́ yɔyɔ̌ ” ɔ mɛ lɛ é , bo slɛ́ “ suúlu ” lɔ d’emɛ , bɔ enɛ gudo ɔ , é dó wusyɛn lanmɛ nú mǐ ɖɔ “ fífá klisu tɔn ni ɖu gǎn ɖò ayi [ mǐ ] tɔn mɛ . ”"
"( kolo . 3 : 10 , 12 , 15 ) mǐ sixu jó mǐɖée dó bɔ fífá mɔhun na “ ɖu gǎn ” ɖò ayi mǐtɔn mɛ gbɔn nùɖiɖi syɛnsyɛn e jezu ɖó é sín kpɔ́ndéwú xwixwedó gblamɛ , bo na ganjɛwu ɖɔ jehovah na jla nǔ e nyí linkpɔ́n nú mǐ lɛ é ɖó ɖò hwenu e é ɖó dó é ."
"enyi mǐ nɔ xwedó kpɔ́ndéwú jezu tɔn ɔ , nǔ ɖebǔ na bo ɖò jijɛ lɛlɛ̌ dó mǐ wɛ ɔ , nǔ enɛ lɛ na xò suúlu mǐtɔn yí ǎ . — jaan 14 : 27 ; 16 : 33 ."
"nugbǒ wɛ ɖɔ akpàkpà ɖò mǐ sɔ́ wɛ bɔ mǐ na mɔ gbɛ̀ yɔyɔ̌ e sín akpá mawu dó é , amɔ̌ , enyi mǐ nɔ lin tamɛ dó suúlu e jehovah nɔ ɖó dó mǐ wu é jí ɔ , é na zɔ́n bɔ mǐ na ɖó suúlu hugǎn ."
"mawuxówema ɔ na jiɖe mǐ ɖɔ : “ aklunɔ nɔ lín cobo nɔ ɖè akpá e é dó lɛ , lee mɛɖé lɛ nɔ vɛdo ɔ ǎ . loɔ , é nɔ ɖó suúlu dó mi wu ; ɖó é jló ɖɔ mɛɖebǔ ni dɔn ǎ ; é nyɔ́ wà ɔ , é jló ɖɔ mɛ bǐ ni mɔ ali , bo lɛkɔ sín nǔnyanyawiwa gudo . ” ( 2 pi . 3 : 9 ) enyi mǐ nɔ lin tamɛ dó suúlu e jehovah nɔ ɖó dó mǐ wu é jí ɔ , é nɔ sísɛ́ mǐ bɔ mǐ na ɖó suúlu dó mɛ ɖevo lɛ wu hugǎn à cé ? ( hlɔ ."
"2 : 4 ) nú mǐ hɛn enɛ dó ayi mɛ ɔ , ninɔmɛ tɛ lɛ mɔ̌ ka nɔ byɔ ɖɔ mǐ ni ɖó suúlu ?"
ninɔmɛ ðěðee nɔ byɔ suúluðiðo lɛ é
ninɔmɛ ayihɔngbe ayihɔngbe tɔn lɛ gègě sixu tɛ́n suúluɖiɖo mǐtɔn kpɔ́n .
"ði kpɔ́ndéwú ɔ , enyi a mɔ ɖɔ emi ɖó nǔ taji ɖé bo na ɖɔ ɔ , é sixu byɔ ɖɔ a ni ɖó suúlu bo ma gbò xó dó nu nú mɛ ɖevo lɛ ó ."
"( ja . 1 : 19 , nwt ) é sixu lɛ́ byɔ ɖɔ a ni ɖè suúlu xlɛ́ hwenu e a ɖò kpɔ́ xá nùɖitɔ́ hàtɔ́ ɖěɖee sín nùwalɔ nɔ dó xomɛsin nú we lɛ é ."
"ma nú nǔ enɛ lɛ ni zɔ́n bonu a sìn xomɛ gblagbla ó , é nyɔ́ wà hǔn , lin tamɛ dó lee jehovah kpo jezu kpo nɔ wà nǔ gbɔn ɖó gǎnmaɖó mǐtɔn lɛ wu é jí ."
ye nɔ sɔ́ ayi yetɔn ɖó nùwanyido mǐtɔn kwitikwiti lɛ jí gángángán ǎ .
"é nyɔ́ wà ɔ , ye nɔ kpɔ́n jijɔ mǐtɔn ɖagbe lɛ , bo nɔ ɖó suúlu lobo nɔ ɖó ayi gǎn e dó wɛ mǐ ɖè , bo na kpɔ́n te é wu . — 1 tim . 1 : 16 ; 1 pi . 3 : 12 ."
"nǔ ɖevo e sixu lɛ́ tɛ́n suúlu mǐtɔn kpɔ́n é wɛ nyí hwenu e mɛɖé ɖɔ ɖɔ mǐ ɖɔ xó nyì dò , alǒ wà nǔ nyanya ɖé é ."
"hwɛhwɛ wɛ mǐ mɛ bǐ sixu yawu sìn xomɛ , bo lɛ́ ba hwɛjijɔ nú mǐɖée ."
"amɔ̌ , nǔ vo wɛ xó mawu tɔn byɔ mǐ ɖɔ mǐ ni wà ."
"é ɖɔ : “ è xwè sɔ ɔ , é nyɔ́ hú è bló glagla ."
"è ma nɔ yawu sìn xomɛ ó , ɖó mɛ e ma nɔ lin tamɛ ganji ǎ lɛ wɛ ma nɔ lín sìn xomɛ ǎ . ”"
"( nùt . 7 : 8 , 9 ) enɛ wu ɔ , é na bo tlɛ nyí ɖɔ hwɛdómɛ ɖé nyí adingban bǐ sésé ɔ , mǐ ɖó na xwè sɔ bo da nǔ e mǐ na ɖɔ é kpɔ́n ."
jezu xwédo nugbodòdó enɛ hwenu e mɛ ɖevo lɛ cá ɛ ko ɖò ali agɔ nu é . — mat . 11 : 19 .
"ðò taji ɔ , mɛjitɔ́ lɛ ɖó na ɖè suúlu xlɛ́ hwenu e ye mɔ ɖɔ é ɖò dandan ɖɔ emi ni ɖɔ xó nú vǐ emitɔn lɛ dó nùwalɔ nyanya , jlǒ nyanya kpo linlin nyanya kpo e ye sixu jɛ ɖiɖó jí é wu é ."
mǐ ni kpɔ́n kpɔ́ndéwú mattias ee nyí hagbɛ̌ xwédo betɛli scandinavie tɔn ɖé é tɔn .
"hwenu e é ɖò winnyawinnya mɛ é ɔ , wemaxɔmɛvi lɛ nɔ ɖò cícá n’i wɛ magbokɔ ɖó nǔ e é ɖi nǔ na lɛ é wutu ."
mɛjitɔ́ tɔn lɛ yawu ɖó ayi wu ɖɔ nǔ mɔhun ɖò jijɛ wɛ ǎ .
"amɔ̌ , ye ɖó na d’alɔ vǐ sunnu yetɔn ɖò gbeklanxamɛ enɛ e ɖò nǔ wà dó wǔ tɔn wɛ , bɔ é jɛ kinkanbyɔ jí ɖɔ ali nugbǒ ɔ jí jɛn emi ɖè à jí é kɔn ."
gillis e nyí mattias sín tɔ́ é flín ɖɔ : “ ninɔmɛ ɔ byɔ suúluɖiɖo tawun . ”
mattias nɔ kanbyɔ ɖɔ : “ mɛ̌ ka nyí mawu ?
nú biblu ɔ ma ka nyí xó mawu tɔn ǎ ɔ ka lo ?
"nɛ̌ mǐ ka wà gbɔn bo tuùn ɖɔ mawu jló dóó ɖɔ mǐ ni wà nǔ gbɔn alɔkpa lě , alǒ gbɔ ? ”"
"é nɔ lɛ́ ɖɔ nú tɔ́ tɔn ɖɔ : “ nú un ma nɔ kpɔ́n nǔ lɛ mi ɖɔhun , bo lɛ́ ɖi nǔ mi ɖɔhun ǎ ɔ , etɛwu è ka na ɖó hwɛ nú mì ? ”"
"é nyí nɔ tɔn alǒ nyì wu wɛ é nɔ sìn xomɛ dó ǎ , amɔ̌ , é nɔ sìn xomɛ dó nugbǒ ɔ wu , ɖó é nɔ lin ɖɔ é wɛ zɔ́n bɔ gbɛ̀ vɛwǔ nú emi sɔmɔ̌ . ”"
nɛ̌ gillis ka ɖeɖɛ ninɔmɛ enɛ gbɔn ?
“ nyì kpo vǐ sunnu ce kpo nɔ junjɔn ayǐ bo nɔ ɖɔ xó nú ganxixo mɔkpan ɖò hweɖelɛnu .
"un nɔ ɖótó è hugǎn , bo nɔ kàn xó byɔ ɛ ɖokpo vlafo ɖé , bá dó mɔ nukúnnú jɛ lee nǔ cí n’i é kpo linlin tɔn lɛ kpo wu ganji ."
"hweɖelɛnu ɔ , un nɔ tinmɛ nùɖé n’i bonu é na lin tamɛ d’eji ɖò kéze ɔ mɛ , alǒ cobɔ mǐ na lɛ́vɔ bɛ́ xóɖɔɖókpɔ́ mǐtɔn ."
"hweɖevolɛnu ɔ , un nɔ ɖɔ n’i ɖɔ un ɖó na lin tamɛ kpɔ́n dó nǔ e é ɖɔ nú mì é jí nú azǎn klewun ɖé ."
"xóɖɔɖókpɔ́ hwɛhwɛ enɛ lɛ zɔ́n bɔ kpɛɖé kpɛɖé ɔ , nukúnnúmɔjɛnǔmɛ e mattias ɖó dó nùkplɔnmɛ ɖé lɛ , ɖi gbɛxixɔ ɔ , nǔbǐwukpétɔ́ e mawu nyí é kpo wanyiyi jehovah tɔn kpo jí é jɛji , bɔ é lɛ́ yí gbè nú ye ."
"é byɔ hwenu , bɔ hwɛhwɛ wɛ é ka nɔ lɛ́ vɛwǔ , amɔ̌ , kpɛɖé kpɛɖé ɔ , wanyiyi e é ɖó nú jehovah é jɛji ɖò ayi tɔn mɛ ."
"é víví nú asì ce kpo nyì kpo tawun ɖɔ gǎn e mǐ ɖó suúlu bo dó d’alɔ vǐ sunnu mǐtɔn , hwenu e é ɖò winnyawinnya mɛ é hɛn lè gègě wá , bɔ nùkplɔnmɛ lɛ lɛ́ byɔ ayi tɔn mɛ . ”"
"gillis kpo asì tɔn kpo ɖeji dó alɔdo jehovah tɔn wu , hwenu e ye ɖò vǐ yetɔn kplɔ́n wɛ kpo suúlu kpo é ."
"gillis kpɔ́n gudo sɛ́dó bo ɖɔ : “ un nɔ ɖɔ nú mattias hwɛhwɛ ɖɔ wanyiyi ɖaxó e nyì kpo nɔ tɔn kpo ɖó n’i é nɔ sísɛ́ mǐ , bɔ mǐ nɔ xoɖɛ vívɛ́ sɛ́dó jehovah ɖɔ é ni d’alɔ ɛ , nú é ni mɔ nukúnnú jɛ nǔ mɛ . ”"
kpɔ́n lee é víví nú mɛjitɔ́ enɛ lɛ sɔ ɖɔ ye ɖè jijɔ taji enɛ e nyí suúluɖiɖo é xlɛ́ é !
"klisanwun nugbǒ lɛ ɖó na d’alɔ hagbɛ̌ xwédo yetɔn tɔn , alǒ xɔ́ntɔn yetɔn e ɖò azɔn jɛmagbɔ ɖé jɛ wɛ é ɖò gbigbɔ lixo , amɔ̌ , ye ka ɖó na lɛ́ sɔnǔ nú suúluɖiɖo ɖò hwenu e ye ɖò nukún kpé dó ye wu wɛ é ."
"mǐ ni kpɔ́n kpɔ́ndéwú ellen * tɔn , é lɔmɔ̌ nɔ nɔ scandinavie ."
"é ko ɖó xwè tantɔn mɔ̌ dìn , bɔ ellen sín asú bɛ́ taglomɛzɔn ɖé bɔ é hɛn nǔ gblé dó taglomɛfɔn tɔn wu tawun ."
"wǎgbɔ tɔn ɔ , é sɔ́ nɔ kpéwú bo nɔ sè wuvɛ̌ xá mɛ , ɖó awǎjijɛ , alǒ sè vivɛ̌ ǎ ."
ninɔmɛ ɔ vɛwǔ nú ellen tawun .
é ɖɔ : “ é byɔ suúluɖiɖo tawun kpo ɖɛ gègě xixo kpo . ”
"é ɖɔ gɔ́ na ɖɔ : “ wemafɔ biblu tɔn e un yí wǎn na hugǎn bɔ é nɔ dó gbɔ nú mì é wɛ nyí filipunu lɛ 4 : 13 , finɛ ɖɔ : ‘ mɛ e nɔ na hlɔnhlɔn mì ɔ wɛ nɔ zɔ́n , bɔ un nɔ sixu kpé nǔ enɛ lɛ bǐ wu . ’ ”"
"kpo hlɔnhlɔn enɛ kpo ɔ , ellen dɛ kpo suúluɖiɖo kpo bo ganjɛwu bǐ mlɛ́mlɛ́ ɖɔ jehovah ɖò gudo nú emi . — ðɛh . 62 : 6 , 7 ."
nɔ ðó suúlu jehovah ðɔhun
"é ɖò wɛn ɖɔ nú è ɖò suúlu ɖiɖexlɛ́ xó ɖɔ wɛ ɔ , jehovah sín kpɔ́ndéwú wɛ nyí nukúnɖeji hugǎn e mǐ sixu xwedó é ."
"( 2 pi . 3 : 15 ) tan gègě ɖò xó mawu tɔn mɛ , bo ɖɔ xó dó lee jehovah ɖè suúlu ɖaxó xlɛ́ gbɔn é jí ."
"( nɛɛ . 9 : 30 ; eza . 30 : 18 ) ði kpɔ́ndéwú ɔ , nɛ̌ jehovah ka wà nǔ gbɔn hwenu e ablaxamu kàn xó byɔ dó gbeta e kɔn é wá bo na sú kún dó nú sodɔmu é wu é ?"
"nukɔntɔn ɔ , jehovah gbò xó dó nu nú ablaxamu hwenu e é ɖò xó ɖɔ wɛ é ǎ ."
"é nyɔ́ wà ɔ , jehovah ɖó suúlu bo ɖótó nùkanbyɔ ablaxamu tɔn lɛ ɖokpo ɖokpo , kpo nǔ e ɖò ayi mɛ ɖu n’i wɛ lɛ é kpo ."
"enɛ gudo ɔ , jehovah xlɛ́ ɖɔ emi ɖótó ablaxamu , gbɔn nǔ e ɖò ayi mɛ ɖu nú ablaxamu wɛ lɛ é vívɔ́ ɖɔ gblamɛ , lobo na ɛ ganjɛwu ɖɔ enyi emi tlɛ mɔ nǔjlɔjlɔwatɔ́ wǒ kpowun ɖò toxo sodɔmu tɔn mɛ ɔ , emi kún na sú kún dó na ó . ( bǐb ."
"18 : 22 - 33 ) kpɔ́ndéwú tóɖíɖó mɛ kpo suúlu kpo , gɔ́ nú xomɛ ma sìn tɔn ɖagbe ɖé nɛ ."
suúluɖiɖo mawu ɖɔhun nyí akpáxwé taji gbɛtɔ́ yɔyɔ̌ ɔ tɔn e klisanwun lɛ bǐ ɖó na sɔ́ dó é .
"nú mǐ w’azɔ̌ syɛnsyɛn bo sɔnǔ nú jijɔ xɔ akwɛ enɛ e nɔ lɛ́ zɔ́n bɔ è nɔ dɛ é ɔ , mǐ na kpa susu nú tɔ́ mǐtɔn jixwé tɔn e nɔ kpé nukún mǐ wu , bo nɔ lɛ́ ɖó suúlu é , bɔ è na xà mǐ dó “ mɛ e ɖi nǔ bo ɖó sɔxwixwe , bo nɔ mɔ nǔ e sín akpá mawu dó ɔ yí , ɖó enɛ wu lɛ é tɔn ” mɛ . — ebl . 6 : 10 - 12 ."
mǐ ko ɖɔ xó dó wanyiyi jí ɖò xota nukɔntɔn xota akpáxwé tɛnnɛnɔ elɔ e ɖɔ xó dó nǔ e gbigbɔ mímɛ́ mawu tɔn nɔ na mɛ é jí é mɛ .
lee è dó kwín axɔsuɖuto ɔ tɔn nukɔntɔn lɛ gbɔn ðò portugal é
"ee aslɔkɛ́ lɛ ɖò xixo dó batóo ɔ wu wɛ hwenu e ye ɖò tɔ̀ jí xwè elɔpu é ɔ , george young ee nyí ɖokpo ɖò tomɛyitɔ́ lɛ mɛ é ɖò tamɛ lin dó kwín axɔsuɖuto ɔ tɔn e é dó ɖò brésil é jí wɛ kpo xomɛhunhun kpo . * amɔ̌ , hwenu e ye ɖò yiyi wɛ é ɔ , nɔví young wá sɔ́ ayi tɔn ɖó fí yɔyɔ̌ e è ɖè azɔ̌ n’i sɛ́dó é jí , é wɛ nyí espagne kpo portugal kpo , fí ɖé wɛ ye nyí bo d’agba bɔ mɛ ɖě ko w’azɔ̌ ɖè kpɔ́n ǎ ."
"ee é jɛ dɔ̌n tlolo é ɔ , é lin na bló tuto bɔ nɔví j . f . rutherford na xwlé xóɖiɖɔ lɛ mɛ , bo na lɛ́ má tlati 300 000 !"
george young gbɔn xù jí ɖò wɛnjijla sín tomɛyiyi tɔn lɛ gègě hwenu
"hwenu e nɔví young wá lisbonne ɖò avivɔ hwenu 1925 tɔn é ɔ , é mɔ hunnyahunnya sín nùɖé ."
"huzuhuzu sín acɛkpikpa 1910 tɔn ɖó nǔ acɛkpikpa e ɖò ayǐ é nu , bo bló bɔ sinsɛn katolika tɔn ba acɛ e é ɖó é gègě kpò ."
"toví lɛ mɔ vivo hugǎn , amɔ̌ , hunnyahunnya kpò ɖò tò ɔ mɛ ."
"ee nɔví young bló tuto bɔ nɔví rutherford na xwlé xóɖiɖɔ mɛ é ɔ , acɛkpikpa ɔ ɖɔ ɖɔ dandan mɛ ɔ , sɔja lɛ na ɖò finɛ bɔ è na bló nǔwiwa ɔ , ɖó mɛ lɛ sixu tɛ́n kpɔ́n vlafo bo na flí zinkpo sín glɔ̌ nú acɛkpikpa ɔ ."
"azɔ̌xwé e nɔ kpé nukún dó biblu sín xó wu nú grande - bretagne kpo tò ɖevo lɛ kpo é sín wěgbojinɔtɔ́ gb’akpá nú nɔví young ɖɔ , é ɖò wɛn ɖɔ è na klán gbè xá ɛ ."
"é ɖò mɔ̌ có , nɔví young byɔ gbè ɖò xwé ɖaxó e gbè è nɔ kplɔ́n lɔnyiji - fɔnkan ɖè ɖò camões é , bɔ è na gbè è ."
"enɛ gudo ɖò 13 mai ɔ , azǎn e gbè è bló tuto bɔ nɔví rutherford na xwlé xóɖiɖɔ tɔn mɛ é kpé ."
è sɔ́ tɔ́n tɔn dó nu nú mɛ lɛ tawun .
"è tɛ́ nǔ gbɔn dǒ lɛ wu , bɔ xójlawema lɛ lɛ́ jla xóɖiɖɔ nú mɛ lɛ bǐ e xota tɔn nyí “ lee è na nɔ gbɛ̀ kaka sɔyi ðò ayikúngban jí gbɔn é ” é ."
"sinsɛngán gbeklanxamɛtɔ́ lɛ lɔ hwlɛndo bo jla xota ɖé gbɔn xójlawema lɛ mɛ , bo gb’akpá nú nǔxatɔ́ yetɔn lɛ ɖɔ “ gbeyiɖɔ nyijɛtɔ́ ” yɔyɔ̌ lɛ wá ."
"ðò lɔnyiji - fɔnkan yihundatɛn ɔ sín ali nu ɔ , gbeklanxamɛtɔ́ lɛ má alɔnuwema afatɔ́n mɔkpan , bɔ alɔnuwema enɛ lɛ gbɛ́ nǔ e nɔví rutherford kplɔ́n mɛ lɛ é ."
"nǔ ɖò mɔ̌ có , gbɛtɔ́ 2 000 mɔ̌ kpéwú bo byɔ xwé ɔ gbè ǎ , ɖó tɛnmɛ kpé ǎ wutu ."
"tóɖóétɔ́ e ɖó jlǒ é ɖé lɛ fán alya kannɔ e ɖò lɔnyiji - fɔnkan yihundatɛn ɔ lɛ é , bɔ mɛ ɖevo lɛ xá nǔ ɖěɖee jí è nɔ ba lanmɛ kpɔ́n ɖè lɛ é jí ."
nǔ lɛ bǐ yì lyɛ̌ngbelyɛ̌ngbe ǎ .
"gbeklanxamɛtɔ́ lɛ ɖò xó sú wɛ , bo gbádá zinkpo lɛ ."
"amɔ̌ , nɔví rutherford yì agbɔ̌n jí , bo xá tavo ɖé ta dɛ̌dɛ̌ , bonu mɛ lɛ na dó sè xó tɔn ."
"ee é fó xóɖiɖɔ tɔn ɖò ɖibla yì zǎn xwete mɔ̌ é ɔ , jlǒɖotɔ́ 1 200 jɛji na nyikɔ yetɔn kpo adlɛsi yetɔn kpo , bonu è na nɔ na wema junjɔn biblu jí lɛ ye ."
"ayihɔngbe tɔn tlolo ɔ , xójlawema o século ɖè xota ɖé tɔ́n dó xóɖiɖɔ nɔví rutherford tɔn jí ."
"( ð’ayǐ ɔ , è ko ɖò ɖiɖetɔ́n dó portugal - gbè mɛ wɛ ɖò brésil . ) ðò hwenɛnu ɔ , virgílio ferguson ee nyí biblu kplɔntɔ́ ɖé ɖò brésil é jɛ tuto bló jí , bo na sɛ̀ tɛn yì portugal , bá ɖ’alɔ ɖò axɔsuɖuto sín azɔ̌ ɔ mɛ ."
é sɔ́ lín ǎ bɔ virgílio kpo asì tɔn lizzie kpo lɛ́vɔ yì gɔ́ nú nɔví young .
"tɛn e nɔví ferguson sɛ̀ wá finɛ é jɛ gan tawun , ɖó nɔví young na sɛ̀ tɛn ɖò malin - malin mɛ , bo na bɛ́ wɛnjijlazɔ́ ɔ ɖò fí ɖevo lɛ , union soviétique lɔ ɖò fí enɛ lɛ mɛ ."
"wema e na acɛ lizzie ferguson kpo virgílio ferguson kpo bɔ ye na nɔ tò ɔ mɛ é , 1928"
"hwenu e sɔja gǔfɔntɔ́ lɛ bɛ́ acɛ gannaganna kpikpa ɖò portugal é ɔ , gbeklanxamɛ jɛji ."
"nɔví ferguson kpankɔ́n , bo cí tò ɔ mɛ , bo ɖè afɔ e jɛxa lɛ é dó cyɔn alɔ biblu kplɔntɔ́ lɛ sín gbɛ̌ta kpɛví e ɖò finɛ é jí , bo lɛ́ flɔ́ zo dó glɔ̌ nú azɔ̌ lɛ ."
é byɔ gbè bɔ è na nɔ bló kplé lɛ gbesisɔmɛ ɖò xwé tɔn gbè .
"ðò octobre 1927 ɔ , è na gbè tɔn ɛ ."
"ðò acɛ gannaganna kpa nú mɛ ɔ sín xwè nukɔntɔn ɔ mɛ ɔ , gbɛtɔ́ 450 mɔ̌ na nyikɔ ɖò portugal , bo na nɔ yí atɔxwɛ ."
"gɔ́ na ɔ , è zán tlati lɛ kpo akpomɛwema lɛ kpo dó fúnfún nugbǒ ɔ kpé gbɔn fí e lín hugǎn , bo ɖò acɛ portugal tɔn mɛ lɛ é mɛ ; ye wɛ nyí açores , angola , cap - vert , goa , madère , mozambique kpo timor oriental kpo ."
"ðò ɖibla yì 1930 ɔ , jikpajikpɔntɔ́ portugal nu mɛɖesɔhwetɔ́ e nɔ nyí manuel da silva jordão é wá lisbonne ."
"hwenu e é ɖò brésil é ɔ , é sè xóɖiɖɔ nú mɛ bǐ ɖé , bɔ nɔví young xwlé mɛ ."
"é yawu tuùn ɖɔ nugbǒ ɔ wɛ , bɔ akpàkpà ɖò sísɔ́ ɛ wɛ , bonu é na yì d’alɔ nɔví ferguson nú ye na gbló ada nú wɛnɖagbejijlazɔ́ ɔ ."
"bo na dó wà mɔ̌ ɔ , manuel bɛ́ gbexosin - alijitɔ́zɔ́ ."
"dìn e è bló tuto ganji bo nɔ zín wema junjɔn biblu jí lɛ , bo nɔ lɛ́ má ye é ɔ , agun yɔyɔ̌ lisbonne tɔn ɖó nukɔnyiyi ."
"amɔ̌ , è ko dó kwín nugbǒ ɔ tɔn lɛ́ nyì finɛ ."
"ðò hunnyahunnya e ɖò elɔpu ɖò tohwan espagne tɔn ɔ kpo wɛkɛ hwan wegɔ ɔ kpo hwenu é mɛ ɔ , kánɖó nɔví gbejinɔtɔ́ lɛ tɔn ɖé bló tuto bo gézé ɖò gbigbɔ lixo ."
"nú hwenu ɖé ɔ , enyi myɔ ɖé wɛ kánɖó enɛ nyí ɔ , é cí ɖɔ é jɛ cící jí ɖɔhun , amɔ̌ , ɖò 1947 hwenu e mɛsɛ́dó e è kplɔ́n azɔ̌ ɖò galadi é nukɔntɔn ɔ , john cooke wá é ɔ , myɔ ɔ lɛ́ wlí ganji ."
"hwenu e acɛkpikpa ɔ tlɛ gbɛ́ azɔ̌ kúnnuɖetɔ́ jehovah tɔn lɛ tɔn lɛ ɖò 1962 é ɔ , nukɔnyiyi kpò ɖò tíntíìn wɛ ."
"ðò décembre 1974 ɖò hwenu e sɛ́n tuùn kúnnuɖetɔ́ jehovah tɔn lɛ é ɔ , wɛnjlatɔ́ lɛ hugǎn 13 000 ɖò tò ɔ mɛ ."
"égbé ɔ , wɛnjlatɔ́ axɔsuɖuto ɔ tɔn 50 000 jɛji wɛ nɔ jla wɛnɖagbe axɔsuɖuto mawu tɔn tɔn ɖò portugal kpo tɔtɛntinto e mɛ è nɔ dó portugal - gbè ɖè é kpo gègě mɛ , kaka jɛ açores kpo madère kpo jí ."
"ðò égbé ɔ , mɛɖé lɛ ɖò wɛnjlatɔ́ enɛ lɛ mɛ bo nyí kúnkan mɛ ɖěɖee yì xóɖiɖɔ manawɔn rutherford tɔn 1925 tɔn ɔ tɛnmɛ é ɖé lɛ tɔn ."
"mǐ dokú nú jehovah gɔ́ nú nɔví sunnu kpo nɔví nyɔnu kpan gbejinɔtɔ́ nukɔn nukɔntɔn enɛ lɛ e kpankɔ́n , bo nɔ nukɔn bo bló bɔ azɔ̌ ɔ gbakpé , lobo nyí “ mɛsɛntɔ́ klisu jezu tɔn ɖò [ akɔta ] lɛ tɛntin ” é . — hlɔ . 15 : 15 , 16 . — nǔ xóxó sɛxwetɛn mǐtɔn portugal tɔn ."
"kpɔ́n “ nususu gbẹ́ pò nado yin wiwà to azọ́n jibẹwawhé tọn lọ mẹ ” ɖò atɔxwɛ ( gungbe ) 15 mai 2014 tɔn mɛ , wex . 31 - 32 ."
aluùnsun 2016
etɛwu mǐ ka ðó na nɔ ðɔ nugbǒ ?
nugbǒɖiɖɔ ko cá wɛ à ? 3
nǔ e nugbǒmaɖɔ sixu jì nú we é 4
nǔ e wu nugbǒɖiɖɔ ðó lè é 5
xota e è na kplɔ́n ðò kplé jí lɛ é
zofínkplɔsun 29 2016 – xwèjísun 6 2016
7 mi kudeji bo ma jó wanyiyi nɔví nɔví tɔn mitɔn dó ó !
xwèjísun 7 - 13 2016 12 ‘ nùnina mawu tɔn e è ma sixu jlɛ́ ǎ é ’ ni ðu ðò jǐ we
xwèjísun 14 - 20 2016
17 gbigbɔ ɔ nɔ yí gbè dó nǔ e gbigbɔ mǐtɔn ðɔ ɔ jí
xwèjísun 21 - 27 2016
22 “ mǐ jló na xwedó mi ”
xwèjísun 28 2016 – lidosun 3 2016
28 azɔ̌wiwa ðó kpɔ́ xá mawu nɔ zɔ́n bɔ è nɔ ðó awǎjijɛ
mi kudeji bo ma jó wanyiyi nɔví nɔví tɔn mitɔn dó ó !
"“ wǎn e yí nú miɖée wɛ mi ɖè nɔví nɔví ɖɔhun ɔ , mi ma jó dó ó . ” — eblée lɛ 13 : 1 ."
"han lɛ : 72 , 119"
nɛ̌ mǐ ka sixu ɖè wanyiyi nɔví nɔví tɔn mǐtɔn xlɛ́ gbɔn ?
"ðò xwè 61 h.m . tɔn ɔ , agun e ɖò izlayɛli lɛ é ɖò fífá mɛ ɖó bǎ ɖé mɛ ."
"mɛsɛ́dó pɔlu ɖò ganxó ɖò hlɔma có , é ɖó nukún ɖɔ è na ɖè emi nyite ɖò malin - malin mɛ ."
"azɔ̌gbɛ́ tɔn timɔtée e kpo é kpo nɔ yì tomɛ é wɛ è ko ɖetɔ́n sín ganxó kɛɖɛ , bɔ ye ɖò tito bló wɛ bo na yì ba nɔví e ɖò judée lɛ é kpɔ́n ."
"( eblée lɛ 13 : 23 ) é ɖò mɔ̌ có , ɖò xwè atɔ́ɔ́n pɛ́ɛ́ gudo ɔ , klisanwun e ɖò judée lɛ é , ɖò taji ɔ , ye mɛ e nɔ nɔ jeluzalɛmu lɛ é ɖó na yawu wà nùɖé ."
"jezu ko ɖɔ nú ahwanvu tɔn lɛ ɖ’ayǐ ɖɔ enyi ye mɔ bonu sɔja lɛ lɛlɛ̌ dó jeluzalɛmu hǔn , ye ni hɔn . — luki 21 : 20 - 24 ."
2 é ko bló xwè 28 bɔ jezu gb’akpá enɛ nú ahwanvu tɔn lɛ .
"ðò avla enɛ mɛ ɔ , klisanwun e ɖò izlayɛli lɛ é ko nɔ gbeji ɖò yadonumɛ kpo mɛtɛnkpɔn gègě kpo nukɔn ."
"( eblée lɛ 10 : 32 - 34 ) amɔ̌ , pɔlu jló na sɔnǔ nú ye nú nǔ e na wá jɛ ɖò nukɔnmɛ é ."
tɛnkpɔn e syɛn hú bǐ bɔ nùɖiɖi yetɔn ma ko mɔ kpɔ́n ǎ lɛ é wɛ ɖò te kpɔ́n ye .
"( matie 24 : 20 , 21 ; eblée lɛ 12 : 4 ) didɛ kpo nùɖiɖi kpo e ye ma ko ɖó kpɔ́n ǎ é sín hudo wɛ ye na ɖó , bo na dó sixu bló ɖó nǔ e jezu ɖɔ é jí bo hɔn , lobo gán ."
"enɛ wu ɔ , jehovah sɔ́ d’ayi nú mɛ pɔlu ɖɔ é ni wlan wema sɛ́dó nɔví vívɛ́ná sunnu kpo nyɔnu kpo enɛ lɛ ."
"wema - sɛ́dó - mɛ enɛ , ee è nɔ ylɔ ɖɔ wema eblée lɛ tɔn dìn é na dó wusyɛn lanmɛ nú ye dó nǔ e na jɛ é wu ."
"3 ðó mǐ nyí togun mawu tɔn ɖò égbé wutu ɔ , mǐ ɖó na ɖó jlǒ ɖò wema eblée lɛ tɔn ɔ mɛ ."
ðó ninɔmɛ mǐtɔn cí klisanwun e ɖò judée lɛ é tɔn ɖɔhun .
"“ hwenu vɛwǔ lɛ ” mɛ wɛ mǐ ɖè , bɔ mɛ gègě ko dɛ ɖò mɛtɛnkpɔn alǒ yadonumɛ syɛnsyɛn lɛ nu kpo gbejininɔ kpo ."
"( 2 timɔtée 3 : 1 , 12 ) amɔ̌ , mǐ mɛ gègě wɛ ɖò ninɔmɛ fífá tɔn lɛ mɛ , bɔ è ɖò ya dó nú mǐ wɛ tlɔlɔ ǎ ."
"enɛ wu ɔ , mǐ ɖó na ɖò acéjí klisanwun pɔlu hwenu tɔn lɛ ɖɔhun ."
"zaanɖé dìn ɔ , nùɖiɖi mǐtɔn na mɔ tɛnkpɔn e syɛn hú bǐ é ! — xà luki 21 : 34 - 36 ."
4 etɛ ka na d’alɔ mǐ bɔ mǐ na sɔnǔ nú nǔ enɛ e ɖò na jɛ wɛ ɖò sɔgudo é ?
"ðò wema eblée lɛ tɔn mɛ ɔ , pɔlu ɖɔ nǔ gègě xó bɔ ye na d’alɔ mǐ bɔ nùɖiɖi mǐtɔn na lidǒ ."
nùflínmɛ taji tawun ɖokpo ɖò eblée lɛ 13 : 1 mɛ .
"é dó wusyɛn lanmɛ nú mǐ ɖɔ : “ wǎn e yí nú miɖée wɛ mi ɖè nɔví nɔví ɖɔhun ɔ , mi ma jó dó ó . ”"
xwè 2016 tɔn sín xota : mi ma jó wanyiyi nɔví nɔví tɔn mitɔn dó ó . — eblée lɛ 13 : 1
etɛ ka nyí wanyiyi nɔví nɔví tɔn ?
5 etɛ ka nyí wanyiyi nɔví nɔví tɔn ?
wanyiyi nɔví nɔví tɔn ɔ wɛ nyí lee hagbɛ̌ xwédo tɔn lɛ kpo xɔ́ntɔn vívɛ́ lɛ kpo sín nǔ nɔ ɖu ayi mɛ nú yeɖée tawun sɔ é .
( jaan 11 : 36 ) mǐ nɔ wà yɛ ɖɔ mǐ nyí nɔví sunnu kpo nɔví nyɔnu kpo ǎ .
nɔví nɔví wɛ mǐ nyí nugbǒ .
mi nɔ ɖó sísí titewungbe nú miɖée . ”
( hlɔmanu lɛ 12 : 10 ) xógbe enɛ lɛ xlɛ́ lee wanyiyi e mǐ ɖó nú nɔví mǐtɔn lɛ é syɛn sɔ́ é .
"wanyiyi nɔví nɔví tɔn enɛ , gɔ́ nú wanyiyi e jinjɔn nugbodòdó klisanwun tɔn lɛ jí é nɔ d’alɔ togun mawu tɔn bɔ ye nɔ nyí xɔ́ntɔn vívɛ́ nú yeɖée lɛ bo nɔ lɛ́ ɖó gbè kpɔ́ ."
"6 xógbe “ wanyiyi nɔví nɔví tɔn ” ɔ , wema klisanwun tɔn lɛ mɛ wɛ è mɔ ɖè hugǎn ."
"ðò jwifu hwexónu tɔn lɛ nukúnmɛ ɔ , xókwin “ nɔví ” ɔ nɔ yawu dó gesí hɛnnumɔ ɖé , bɔ hweɖelɛnu ɔ , é nɔ dó gesí mɛ e ma ɖò xwédo ɔ mɛ ǎ é ɖé ."
"amɔ̌ , é nɔ dó gesí mɛ e ma nyí jwifu ǎ é ɖé gbeɖé ǎ ."
"é ɖò mɔ̌ có , ɖó mǐ nyí klisanwun nugbǒ lɛ wutu ɔ , “ nɔví ” mǐtɔn wɛ nyí klisanwun nugbǒ ɖebǔ , é sixu nyí tò ɖebǔ mɛ nu ."
( hlɔmanu lɛ 10 : 12 ) jehovah kplɔ́n mǐ ɖɔ mǐ ni yí wǎn nú mǐɖée lɛ nɔví nɔví ɖɔhun .
"( 1 tɛsalonikinu lɛ 4 : 9 ) amɔ̌ , etɛwu é ka ɖò taji ɖɔ mǐ ni ɖò wanyiyi nɔví nɔví tɔn ɖexlɛ́ wɛ zɔn mǐ yì ?"
etɛwu é ka ðò taji sɔmɔ̌ ðɔ mǐ ni ðò wanyiyi nɔví nɔví tɔn ðexlɛ́ wɛ zɔn mǐ yì ?
7 . ( a ) hwɛjijɔ taji hugǎn tɛ wu mǐ ka ɖó na ɖè wanyiyi nɔví nɔví tɔn xlɛ́ ? ( b ) ðɔ hwɛjijɔ ɖevo e wu é ɖò dandan ɖɔ mǐ ni bló bonu wǎn e mǐ yí nú mǐɖée lɛ é ni syɛn d’eji é .
7 hwɛjijɔ taji hugǎn e wu mǐ ɖó na ɖè wanyiyi nɔví nɔví tɔn xlɛ́ é wɛ nyí ɖɔ jehovah wɛ ɖɔ nú mǐ ɖɔ mǐ ni wà mɔ̌ .
"enyi mǐ gbɛ́ ɖɔ mǐ kún na yí wǎn nú nɔví mǐtɔn lɛ ó ɔ , mǐ sixu yí wǎn nú jehovah ɖě dóó ǎ ."
"( 1 jaan 4 : 7 , 20 , 21 ) hwɛjijɔ ɖevo wɛ nyí ɖɔ mǐ ɖó hudo mǐɖée lɛ tɔn , ɖò taji ɔ , ɖò hwenu vɛwǔ lɛ mɛ ."
"hwenu e pɔlu wlan wema tɔn sɛ́dó klisanwun eblée lɛ é ɔ , é tuùn ɖɔ jí zaanɖé ɔ , ye mɛ ɖé lɛ ɖó na jó xwé kpo nǔ yeɖesunɔ tɔn lɛ kpo dó ."
"( maki 13 : 14 - 18 ; luki 21 : 21 - 23 ) enɛ wu ɔ , cobonu hwe enɛ nu na sù ɔ , klisanwun enɛ lɛ ɖó na bló bɔ wǎn e ye yí nú yeɖée lɛ é na syɛn d’eji . — hlɔmanu lɛ 12 : 9 ."
"8 ya ɖaxó ɔ , ee ma ko tíìn ɖò hwenuxó gbɛtɔ́ tɔn mɛ kpɔ́n ǎ é ko sɛkpɔ bǐ ."
"( maki 13 : 19 ; nǔɖexlɛ́mɛ 7 : 1 - 3 ) é na byɔ ɖɔ mǐ ni setónú nú wěɖexámɛ elɔ : “ togun ce emi , mi yì xɔ mitɔn lɛ mɛ , mi dɔn hɔn mitɔn sú dó ta , bo nɔ finɛ kpɛɖé , bonu xomɛsin mawu tɔn ni wá yì . ”"
( ezayíi 26 : 20 ) “ xɔ ” enɛ lɛ sixu nyí agun mǐtɔn lɛ .
é wɛ nyí ɖɔ fí e mǐ nɔ sɛ̀n jehovah ɖè xá nɔví sunnu kpo nɔví nyɔnu mǐtɔn lɛ kpo é .
"amɔ̌ , kpɔ́ninɔ ɖò kplé lɛ jí hwɛhwɛ kɛɖɛ ko kpé ǎ ."
pɔlu flín klisanwun eblée lɛ ɖɔ ye ni flɔ́ wanyiyi kpo nǔɖagbewiwa kpo sín zo dó lanmɛ nú yeɖée .
"( eblée lɛ 10 : 24 , 25 ) dìn wɛ mǐ ɖó na bló bɔ wanyiyi nɔví nɔví tɔn mǐtɔn na lidǒ , ɖó é na d’alɔ mǐ bɔ mǐ na dɛ ɖò mɛtɛnkpɔn ɖebǔ e mǐ sixu mɔ ɖò sɔgudo é nu ."
9 . ( a ) ali tɛ lɛ wɛ ka hun nú mǐ bɔ mǐ na ɖè wanyiyi nɔví nɔví tɔn xlɛ́ ɖò égbé ? ( b ) nǎ lee togun jehovah tɔn ɖè wanyiyi nɔví nɔví tɔn xlɛ́ gbɔn é sín kpɔ́ndéwú ɖé lɛ .
"9 é na bo tlɛ nyí ɖò égbé ɔ , ali gègě wɛ hun nú mǐ bɔ mǐ na ɖè wanyiyi nɔví nɔví tɔn xlɛ́ , cobɔ ya ɖaxó ɔ na bɛ́ ."
"nɔví mǐtɔn lɛ gègě wɛ ɖò wuvɛ̌ mɔ wɛ , ɖó ayikúngban danwǔ , tɔ̀ gbà mɛ , jɔhɔn ɖaxó , tsunami , alǒ adlà ɖevo lɛ wu ."
nɔví ɖé lɛ ɖò didɛ wɛ ɖò yadonumɛ nu .
"( matie 24 : 6 - 9 ) akwɛyózó ayihɔngbe ayihɔngbe tɔn e tíìn , ɖó gbɛ̀ hizihizi e mɛ mǐ ɖè é wu é lɔ ɖò finɛ ."
"( nǔɖexlɛ́mɛ 6 : 5 , 6 ) é ɖò mɔ̌ có , bǎ e mɛ tagba nɔví mǐtɔn lɛ tɔn syɛn ɖó é ɔ , bǎ ɖokpo ɔ mɛ wɛ ali hun nú mǐ ɖó bɔ mǐ na ɖè lee mǐ yí wǎn nú ye sɔ́ é xlɛ́ ."
"wanyiyi ɖò gbɛ̀ elɔ mɛ ǎ có , mǐ ɖó na ɖò wanyiyi nɔví nɔví tɔn ɖexlɛ́ wɛ zɔn mǐ yì ."
( matie 24 : 12 ) [ 1 ] — kpɔ́n tinmɛ e ɖò vivɔnu é .
nɛ̌ mǐ ma ka na jó wanyiyi nɔví nɔví tɔn mǐtɔn dó ǎ gbɔn ?
etɛ mǐ ka na gbéjé kpɔ́n dìn ?
"10 mǐ ɖó tagba mǐɖesunɔ tɔn lɛ có , nɛ̌ mǐ ka sixu bló gbɔn bɔ wanyiyi e mǐ ɖó nú mǐɖée nɔví nɔví ɖɔhun é ma na nɔte ǎ ?"
nɛ̌ mǐ ka sixu ɖexlɛ́ ɖɔ mǐ ɖó wanyiyi alɔkpa enɛ nú klisanwun hàtɔ́ mǐtɔn lɛ gbɔn ?
"ee mɛsɛ́dó pɔlu ɖɔ ɖɔ “ wǎn e yí nú miɖée wɛ mi ɖè nɔví nɔví ɖɔhun ɔ , mi ma jó dó ó ” gudo é ɔ , é slɛ́ ali e nu mǐ sixu wà mɔ̌ ɖè é gègě ."
mi nú mǐ ni gbéjé ayizɛ́n kpɔ́n .
etɛ ka nyí tinmɛ mɛyiyi tɔn ?
11 “ mi flín ɖɔ mi ɖó na nɔ yí ye mɛ e nɔ wá ba jonɔ mi lɛ é ganji . ”
( xà eblée lɛ 13 : 2 . )
xógbe enɛ lɛ sixu ko flín mǐ ablaxamu kpo lɔti kpo .
sunnu wè enɛ lɛ nyɔ́ xomɛ dó mɛwamɛde e ye ma tuùn ǎ lɛ é wu .
"gudo mɛ ɔ , ablaxamu kpo lɔti kpo wá mɔ ɖɔ wɛnsagun wɛ nú jonɔ enɛ lɛ ."
( bǐbɛ̌mɛ 18 : 2 - 5 ; 19 : 1 - 3 ) kpɔ́ndéwú enɛ lɛ dó wusyɛn lanmɛ nú klisanwun eblée lɛ bɔ ye na nɔ ɖè wanyiyi nɔví nɔví tɔn xlɛ́ gbɔn mɛyiyi gblamɛ .
12 nɛ̌ mǐ ka sixu yí mɛ ɖevo lɛ gbɔn ?
mǐ sixu ylɔ nɔví sunnu kpo nɔví nyɔnu mǐtɔn lɛ kpo wá xwé mǐtɔn gbè bo ɖu nùɖé xá ye alǒ dó wusyɛn lanmɛ nú ye .
"enyi mǐ na bo ma tlɛ tuùn nukúnkpénuwutɔ́ lɛdo tɔn mǐtɔn kpo asì tɔn kpo ganji ǎ ɔ , mǐ sixu ylɔ ye dó xwé mǐtɔn gbè hwenu e ye ba agun mǐtɔn kpɔ́n é ."
( 3 jaan 5 - 8 ) é nyí nùɖuɖu gɛnnyii jɛn mǐ na ɖa alǒ akwɛ gègě jɛn mǐ na zán ǎ .
"wusyɛn didó lanmɛ nú nɔví mǐtɔn lɛ gbé wɛ mǐ na nya , é nyí mǐ na xlɛ́ lee mǐ ɖó nǔ gbɔn é ye wɛ ǎ ."
é ka nyí mɛ e sixu sú axɔ tɔn mǐ ɖò ali ɖé lɛ nu é kɛɖɛ wɛ mǐ ɖó na nɔ ylɔ ǎ .
13 “ mi flín mɛ e ɖò ganxó lɛ . ”
( xà eblée lɛ 13 : 3 . )
"hwenu e pɔlu wlan xó enɛ é ɔ , nɔví ɖěɖee ɖò gankpa mɛ ɖó nùɖiɖi yetɔn wu lɛ é dó gesí wɛ é ɖè ."
"pɔlu kpa agun ɔ , ɖó ye “ kú nǔblawu nú mɛ e è wlí dó gankpa mɛ lɛ ” é ."
"( eblée lɛ 10 : 34 ) nɔví ɖé lɛ d’alɔ pɔlu hwenu e é nɔ ganmɛ nú xwè ɛnɛ é , amɔ̌ , nɔví ɖevo lɛ lín dó è ."
nɛ̌ ye ka sixu d’alɔ pɔlu gbɔn ?
"ye hɛn ɔ , ye na nɔ ɖò ɖɛ xò n’i wɛ . — filipunu lɛ 1 : 12 - 14 ; eblée lɛ 13 : 18 , 19 ."
nɔví sunnu kpo nɔví nyɔnu kpo e yá dó ye lɛ é sixu sɔ́ nǔ tawun tawun ɖé lɛ dó d’alɔ ye na .
"amɔ̌ , gègě mǐtɔn wɛ lín dó mɛ e ɖò ganxó lɛ é ."
nɛ̌ mǐ ka sixu flín bo d’alɔ ye gbɔn ?
wanyiyi nɔví nɔví tɔn na sísɛ́ mǐ bɔ mǐ na nɔ xoɖɛ vívɛ́ dó ta yetɔn mɛ .
"ði kpɔ́ndéwú ɔ , mǐ sixu xoɖɛ dó nɔví sunnu kpo nɔví nyɔnu kpo , kaka jɛ yɔkpɔvu lɛ jí ɖěɖee è wlí dó ganmɛ ɖò érythrée lɛ é tamɛ ; nɔví sunnu mǐtɔn paulos eyassu , isaac mogos , kpo negede teklemariam kpo e ɖò ganmɛ sín xwè hú 20 ɖíe é ɖò ye mɛ ."
nɛ̌ mǐ ka sixu bló gbɔn bɔ alɔwliwli mǐtɔn na nyí nǔ sísí ?
( xà eblée lɛ 13 : 4 . )
"( 1 timɔtée 5 : 1 , 2 ) ði kpɔ́ndéwú ɔ , enyi mǐ ɖóxó xá nɔví sunnu alǒ nɔví nyɔnu ɖé ɔ , mǐ na hɛn nǔ gblé dó é kpo xwédo tɔn kpo wu ."
akpà na jɛ jiɖiɖe e ɖò mǐ tɛntin é wu .
"( 1 tɛsalonikinu lɛ 4 : 3 - 8 ) enyi asì ɖé wá mɔ nukúnnú jɛ wu ɖɔ asú emitɔn nɔ kpɔ́n fɔtóo nùblibliwiwa tɔn ɔ , lin tamɛ kpɔ́n dó lee nǔ na cí n’i é jí ."
é ka na lin ɖɔ asú emitɔn yí wǎn nú emi bo lɛ́ ɖó sísí nú tuto alɔwliwli tɔn ɔ à ? — matie 5 : 28 .
16 “ nǔ e ɖò mi sí ɔ ni kpé mi . ”
( xà eblée lɛ 13 : 5 . )
jiɖe ɖiɖó dó jehovah wu na d’alɔ mǐ bɔ nǔ e mǐ ɖó é na kpé mǐ .
nɛ̌ enɛ ka na d’alɔ mǐ bɔ mǐ na ɖè wanyiyi nɔví nɔví tɔn xlɛ́ gbɔn ?
"enyi nǔ e ɖò mǐ sí ɔ nɔ kpé mǐ ɔ , mǐ na flín ɖɔ klisanwun hàtɔ́ mǐtɔn sunnu kpo nyɔnu kpo lɛ xɔ akwɛ hú dɔkun alǒ nǔɖokan lɛ ."
( 1 timɔtée 6 : 6 - 8 ) mǐ na hlun nǔ ɖɔ dó nɔví mǐtɔn lɛ alǒ dó ninɔmɛ mǐtɔn wu ǎ .
mǐ na hwanwǔ dó mɛ ɖevo lɛ alǒ dó nukúnkɛ́n ǎ .
"é nyɔ́ wà ɔ , enyi nǔ e ɖò mǐ sí ɔ nɔ kpé mǐ ɔ , mǐ na nɔ na nǔ mɛ . — 1 timɔtée 6 : 17 - 19 ."
17 “ mi ɖó jiɖiɖe . ”
( xà eblée lɛ 13 : 6 . )
jiɖiɖe dó jehovah wu nɔ na akɔnkpinkpan mǐ bɔ mǐ nɔ dɛ ɖò mɛtɛnkpɔn syɛnsyɛn lɛ nu .
akɔnkpinkpan enɛ nɔ d’alɔ mǐ bɔ mǐ nɔ ɖó linlin e sɔgbe é .
"enyi mǐ ɖó linlin e sɔgbe é ɔ , mǐ hɛn ɔ , mǐ na dó wusyɛn lanmɛ nú nɔví sunnu kpo nɔví nyɔnu mǐtɔn lɛ kpo bo lɛ́ dó gbɔ nú ye , bo dó ɖè wanyiyi nɔví nɔví tɔn xlɛ́ ."
"( 1 tɛsalonikinu lɛ 5 : 14 , 15 ) é na bo tlɛ nyí ɖò ya ɖaxó ɔ hwenu ɔ , mǐ sixu kpankɔ́n , bo tuùn ɖɔ hwlɛngán mǐtɔn ko ɖò kɛnnɛkɛnnɛ . — luki 21 : 25 - 28 ."
nɛ̌ mǐ ka sixu bló gbɔn bɔ wanyiyi nɔví nɔví tɔn e mǐ ɖó nú mɛxo agun tɔn mǐtɔn lɛ é na lidǒ ?
18 “ mi flín agunnukɔntɔ́ mitɔn . . . lɛ . ”
mɛxo agun tɔn mǐtɔn lɛ nɔ zán hwenu yetɔn lɛ dó wà azɔ̌ syɛnsyɛn lɛ dó ta mǐtɔn mɛ .
"enyi mǐ lin tamɛ dó nǔ e ye nɔ wà lɛ é bǐ jí ɔ , wǎn e mǐ yí nú ye é kpo lee nǔwiwa yetɔn nɔ sù nukún mǐtɔn mɛ gbɔn é kpo nɔ jɛji ."
mǐ na ba gbeɖé bonu ye ni hɛn awǎjijɛ yetɔn bú alǒ sìn xomɛ ɖó nǔ e mǐ wà é ɖé wu ǎ .
"é nyɔ́ wà ɔ , mǐ ba bo na nɔ sɔ́ jlǒ dó setónú ."
"mɔ̌ mɛ ɔ , mǐ ‘ nɔ wlí yɛ̌yi nú ye ganji bo nɔ yí wǎn nú ye titewungbe , ɖó azɔ̌ e wà wɛ ye ɖè ɔ wutu . ’ — 1 tɛsalonikinu lɛ 5 : 13 ."
azɔ̌ e mɛxo agun tɔn lɛ nɔ wà dó ta mǐtɔn mɛ é ka nɔ sù nukún towe mɛ à ( kpɔ́n akpáxwé 18gɔ́ )
mi ðò mɔ̌ bló wɛ zɔn mǐ yì
19 è tuùn togun jehovah tɔn ɖó wanyiyi nɔví nɔví tɔn yetɔn wu .
mɔ̌ wɛ é ka lɛ́ nyí gbɔn ɖò pɔlu hwenu .
"amɔ̌ , pɔlu dó wusyɛn lanmɛ nú nɔví lɛ ɖɔ ye ni ɖè wanyiyi xlɛ́ ɖò ali e tlɛ hú mɔ̌ é ɖé nu ."
"é ɖɔ : “ wanyiyi enɛ ni nɔ lɛ́ jɛji ayihɔngbe ayihɔngbe . ” ( 1 tɛsalonikinu lɛ 4 : 9 , 10 ) é ɖò wɛn ɖɔ è hɛn ɔ è na dó gǎn hwebǐnu bo kpɔ́n te d’eji ."
"20 enɛ wu ɔ , hwenu e mǐ na ɖò xota xwè elɔ tɔn mǐtɔn kpɔ́n wɛ ɖò kpléxɔ axɔsuɖuto ɔ tɔn mǐtɔn mɛ é ɔ , mi nú mǐ ni lin tamɛ dó nùkanbyɔ elɔ lɛ jí : un ka sixu nɔ yí mɛ hú lee un nɔ bló gbɔn é à ?"
nɛ̌ un ka sixu d’alɔ nɔví e ɖò ganxó lɛ é gbɔn ?
un ka nɔ ɖó sísí nú tuto mawu tɔn e nyí alɔwliwli é à ?
etɛ ka na d’alɔ mì bɔ nǔ e un ɖó é na nɔ kpé mì ?
nɛ̌ un ka sixu ɖeji dó jehovah wu hú ɖ’ayǐ tɔn gbɔn ?
nɛ̌ un ka sixu setónú nú mɛ e ɖò nukún kpé dó nǔ wu wɛ lɛ é hú ɖ’ayǐ tɔn gbɔn ?
"enyi mǐ dó gǎn bo kpɔ́n te ɖò nǔ ayizɛ́n enɛ lɛ mɛ ɔ , xota xwè ɔ tɔn na nyí wuntun ɖé kpowun ɖò dǒ ɔ wu ǎ ; é na nɔ flín mǐ bɔ mǐ na setónú nú xó elɔ e pɔlu ɖɔ é : “ wǎn e yí nú miɖée wɛ mi ɖè nɔví nɔví ɖɔhun ɔ , mi ma jó dó ó . ” — eblée lɛ 13 : 1 ."
"[ 1 ] ( akpáxwé 9gɔ́ ɔ ) nú a na mɔ lee kúnnuɖetɔ́ jehovah tɔn lɛ ɖè wanyiyi nɔví nɔví tɔn xlɛ́ ɖò adlà j’ayǐ lɛ hwenu gbɔn é sín kpɔ́ndéwú ɖé lɛ hǔn , kpɔ́n video mǐ ðò bǔ xwédo ɖé ðɔhun gbɔn gbɛ̀ ɔ bǐ mɛ ."
tinmɛ ðé lɛ
wanyiyi nɔví nɔví tɔn : lee hagbɛ̌ xwédo tɔn lɛ kpo xɔ́ntɔn vívɛ́ lɛ kpo sín nǔ nɔ ɖu ayi mɛ nú yeɖée tawun sɔ é .
"ðó mǐ nyí kúnnuɖetɔ́ jehovah tɔn lɛ wutu ɔ , mǐ nɔ wà yɛ ɖɔ mǐ nyí nɔví sunnu kpo nɔví nyɔnu kpo ǎ ."
nɔví nɔví wɛ mǐ nyí nugbǒ
‘ nùnina mawu tɔn e è ma sixu jlɛ́ ǎ é ’ ni ðu ðò jǐ we
“ mi nú mǐ na dokú nú mawu ɖó nùnina tɔn e d’agba bɔ è ma sixu jlɛ́ ǎ é wu . ” — 2 kɔlɛntinu lɛ 9 : 15 .
"han lɛ : 121 , 63"
etɛ wanyiyi klisu tɔn ka na sísɛ́ mǐ bɔ mǐ na wà ?
nɛ̌ wanyiyi mawu tɔn ka nɔ sísɛ́ mǐ bɔ mǐ nɔ yí wǎn nú nɔví mǐtɔn lɛ gbɔn ?
etɛwu hwɛsɔkɛ mɛ mawu tɔn ka ɖó na sísɛ́ mǐ bɔ mǐ na sɔ́ hwɛ kɛ nɔví mǐtɔn lɛ ?
"1 , 2 . ( a ) etɛ ka ɖò “ nùnina [ mawu ] tɔn e d’agba bɔ è ma sixu jlɛ́ ǎ é ” mɛ ? ( b ) nùkanbyɔ tɛ lɛ jí mǐ ka na ɖɔ xó dó ɖò xota elɔ mɛ ?"
jehovah na nùnina wanyiyi tɔn e d’agba hú nùnina bǐ é mǐ hwenu e é sɛ́ vǐ vívɛ́ná tɔn jezu dó ayikúngban jí é !
"( jaan 3 : 16 ; 1 jaan 4 : 9 , 10 ) mɛsɛ́dó pɔlu ylɔ nùnina enɛ ɖɔ “ nùnina . . . e d’agba bɔ è ma sixu jlɛ́ ǎ é . ” ( 2 kɔlɛntinu lɛ 9 : 15 ) etɛwu pɔlu ka zán xógbe enɛ ?"
2 pɔlu tuùn ɖɔ vɔsisa jezu tɔn zɔ́n bɔ akpá jiwǔ mawu tɔn lɛ bǐ na jɛ jlɔ́ .
"enɛ xlɛ́ ɖɔ vɔ̌ e jezu sá é kpo ɖagbe e jehovah nɔ wà nú mǐ lɛ é bǐ kpo , kpodo xomɛ e é nɔ nyɔ́ dó mǐ wu lɛ é bǐ kpo ɖò “ nùnina [ mawu ] tɔn e d’agba bɔ è ma sixu jlɛ́ ǎ é ” mɛ ."
è tuùn lee è na tinmɛ nùnina xɔ akwɛ enɛ gbɔn bɔ mǐ sixu ɖó mɔjɛmɛ tɔn bǐ mlɛ́mlɛ́ é ǎ .
nɛ̌ nùnina bunɔ enɛ ka ɖó na cí nú mǐ ?
nɛ̌ nùnina enɛ ka na sísɛ́ mǐ hwenu e mǐ na ɖò nǔ sɔ́ nú flǐn kú klisu tɔn e è na bló ɖò azǎngagbe azǎn 23gɔ́ ɔ xwèjísun 2016 tɔn gbè wɛ é ?
nùnina bunɔ mawu tɔn
"3 , 4 . ( a ) nú mɛɖé na nùnina ɖé we ɔ , nɛ̌ é ka nɔ cí nú we ? ( b ) nɛ̌ nùnina bunɔ ɖé ka sixu huzu gbɛzán towe gbɔn ?"
"3 enyi mɛɖé na nùnina ɖé mǐ ɔ , é nɔ víví nú mǐ ."
"amɔ̌ , nùnina ɖé lɛ nyí nùnina taji alǒ bunɔ sɔmɔ̌ , bo sixu huzu gbɛzán mǐtɔn ."
"ði kpɔ́ndéwú ɔ , mǐ ni ɖɔ ɖɔ a gbà sɛ́n ɖé , b’ɛ byɔ ɖɔ è na hu we ."
"amɔ̌ , ajijimɛ ɔ , mɛ e a ma tuùn ǎ é ɖé sɔ́ jlǒ ɖagbe dó ɖɔ ɖɔ è ni dɔn tó nú emi ɖó tɛn towe mɛ ."
é ɖò gbesisɔmɛ bo na kú dó ta towe mɛ !
nɛ̌ nùnina bunɔ mɔhun ka na cí nú we ?
"4 nùnina wanyiyinɔ mɔhun na zɔ́n , bɔ a na bló huzuhuzu ɖé lɛ ɖò gbɛzán towe mɛ ."
"mɔ̌ ɖokpo ɔ , enɛ na lɛ́ sísɛ́ we bɔ a na nɔ na nǔ mɛ , bo na lɛ́ yí wǎn nú mɛ ɖevo lɛ hugǎn , lobo na lɛ́ sɔ́ hwɛ kɛ mɛɖebǔ e ma na nyɔ́ xomɛ dó wutu towe ǎ lɛ é hugǎn ."
"kaka jɛ gbè e gbè a na kú é ɔ , a na nɔ ɖexlɛ́ ɖɔ vɔ̌ e mɛ ɔ sá dó ta emitɔn mɛ é sù nukún emitɔn mɛ ."
nɛ̌ nùnina mawu tɔn e nyí gbɛxixɔ ɔ é ka d’agba hú nùnina ɖevo ɖebǔ gbɔn ?
5 nùnina mawu tɔn e nyí gbɛxixɔ ɔ é d’agba hú nùnina e xó è ɖɔ ɖò kpɔ́ndéwú ɔ mɛ é tawun .
"( 1 piyɛ́ɛ 3 : 18 ) lin tamɛ kpɔ́n dó nǔ elɔ jí : mǐ mɛ bǐ wɛ ɖu hwɛhuhu sín gǔ ɖò adamu gɔ́n , bɔ hwɛhuhu ɔ ka dɔn kú wá ."
"( hlɔmanu lɛ 5 : 12 ) wanyiyi sísɛ́ jehovah b’ɛ sɛ́ jezu dó ayikúngban ɔ jí b’ɛ wá kú dó gbɛtɔ́ lɛ bǐ tamɛ , bo “ ɖɔ́ kú kpɔ́n nú mɛ bǐ . ”"
"( eblée lɛ 2 : 9 , nw ) amɔ̌ vɔsisa jezu tɔn tlɛ wà nǔ hú mɔ̌ !"
"( ezayíi 25 : 7 , 8 ; 1 kɔlɛntinu lɛ 15 : 22 , 26 ) mɛ ɖěɖee na ɖè nùɖiɖi xlɛ́ ɖò jezu mɛ lɛ é na nɔ fífá kpo awǎjijɛ kpo mɛ kaka sɔyi , mɛɖé lɛ na nyí axɔsu kpo klisu kpo ɖò jixwé , bɔ mɛ ɖevo lɛ na nyí toví nú axɔsuɖuto mawu tɔn ɖò ayikúngban jí ."
"( hlɔmanu lɛ 6 : 23 ; nǔɖexlɛ́mɛ 5 : 9 , 10 ) nyɔna ɖevo tɛ lɛ ka ɖò nùnina jehovah tɔn mɛ ?"
6 . ( a ) nyɔna jehovah tɔn tɛ lɛ a ka ɖò nukún ɖó wɛ ? ( b ) slɛ́ nǔ e nùnina mawu tɔn na sísɛ́ mǐ bɔ mǐ na wà é atɔn .
"( ezayíi 33 : 24 ; 35 : 5 , 6 ; jaan 5 : 28 , 29 ) mǐ yí wǎn nú jehovah kpo vǐ vívɛ́ná tɔn kpo , ɖó ye na mǐ “ nùnina ” enɛ e “ d’agba bɔ è ma sixu jlɛ́ ǎ é . ”"
etɛ nùnina enɛ ka na sísɛ́ mǐ bɔ mǐ na wà ?
"é na sísɛ́ mǐ bɔ mǐ ( 1 ) na zé afɔ dó afɔdo klisu jezu tɔn lɛ mɛ , ( 2 ) na yí wǎn nú nɔví mǐtɔn lɛ , bo ( 3 ) na sɔ́ hwɛ kɛ mɛ ɖevo lɛ sín ayi mɛ ."
“ wanyiyi klisu tɔn ðu ðò mǐ jí ”
"7 nukɔntɔn ɔ , nùnina enɛ ɖó na sísɛ́ mǐ bɔ mǐ na zán gbɛ̀ mǐtɔn dó kpa susu nú jezu ."
mɛsɛ́dó pɔlu ɖɔ : “ wanyiyi klisu tɔn ɖu ɖò mǐ jí . ”
"pɔlu tuùn ɖɔ nú mǐ yí gbè nú wanyiyi ɖaxó jezu tɔn ɔ , é na ɖu ɖò mǐ jí alǒ sísɛ́ mǐ bɔ mǐ na yí wǎn nú jezu bo lɛ́ kpa susu n’i ."
"nugbǒ ɔ , enyi mǐ mɔ nukúnnú jɛ nǔ e jehovah wà nú mǐ é mɛ bǐ dégbédégbé ɔ , wanyiyi tɔn na sísɛ́ mǐ , bɔ mǐ na zán gbɛ̀ e na xlɛ́ ɖɔ mǐ kpa susu nú jezu é ."
nɛ̌ mǐ ka na wà enɛ gbɔn ?
"8 wanyiyi nú jehovah na sísɛ́ mǐ bɔ mǐ na wà nǔ jezu ɖɔhun , bo na sɔ́ afɔ dó afɔdo tɔn lɛ mɛ télélé ."
"( 1 piyɛ́ɛ 2 : 21 ; 1 jaan 2 : 6 ) enyi mǐ ɖò tó nú sè nú mawu kpo klisu kpo wɛ ɔ , mǐ ɖò wanyiyi e mǐ ɖó nú ye é ɖexlɛ́ wɛ nɛ ."
"jezu ɖɔ : “ mɛ e hɛn sɛ́n ce lɛ ayi mɛ , bo nɔ nyì ye lɛ ɔ , mɛ enɛ wɛ yí wǎn nú mì ."
"tɔ́ ce na yí wǎn nú mɛ e yí wǎn nú mì ɔ , bɔ nyɛ lɔ na yí wǎn n’i , bo na ɖè nyɛɖée xlɛ́ ɛ . ” — jaan 14 : 21 ; 1 jaan 5 : 3 ."
etɛ mǐ ka na ɖí xwi xá ?
"9 ðò flǐn sín táan elɔ mɛ ɔ , nǔ ɖagbe wɛ é na nyí ɖɔ mǐ ni lin tamɛ kpɔ́n dó lee mǐ ɖò gbɛ̀ mǐtɔn zán gbɔn wɛ é jí ."
"enɛ wu ɔ , kanbyɔ hwiɖée ɖɔ : ‘ ali tɛ lɛ nu un ka ko ɖò nǔ wà wɛ jezu ɖɔhun ɖè ?"
ali tɛ lɛ nu un ka sixu lɛ́ yì nukɔn ɖè ? ’
é nyí nǔ taji ɖɔ mǐ ni kàn nǔ enɛ lɛ byɔ mǐɖée ɖó gbɛ̀ elɔ ba ɖɔ mǐ ni wà nǔ é ɖɔhun .
"( hlɔmanu lɛ 12 : 2 ) enyi mǐ ma cɔ́ mǐɖée ǎ ɔ , mǐ sixu jɛ nǔ wà jí mɛ̌si gbɛ̀ ɔ tɔn lɛ , mɛ nukúnɖeji gbɛ̀ ɔ tɔn lɛ kpo lɔnyiji - lɔnfɔnkan - yihundatɔ́ nukúnɖeji gbɛ̀ ɔ tɔn lɛ kpo ɖɔhun ."
( kolosinu lɛ 2 : 8 ; 1 jaan 2 : 15 - 17 ) nɛ̌ mǐ ka sixu ɖí xwi xá enɛ gbɔn ?
"10 é nyɔ́ ɖɔ ɖò flǐn sín táan elɔ mɛ ɔ , mǐ ni ɖè hwenu ɖó vo dó gbéjé avɔ e mǐ nɔ dó lɛ é , sinimáa e mǐ nɔ kpɔ́n lɛ́ é kpo nùxixo e mǐ nɔ ɖótó lɛ é kpo kpɔ́n kaka jɛ nǔ e ɖò ɔdinatɛ́ɛ , alokan , alǒ nǔ mǐtɔn mɔhun ɖevo lɛ jí é jí ."
"kanbyɔ hwiɖée ɖɔ : ‘ nú jezu ɖò fí bo mɔ avɔ e un nɔ dó lɛ é ɔ , winnya na hu mì wɛ à ? ’"
‘ avɔ ce lɛ ka nɔ xlɛ́ ɖɔ un nyí ahwanvu klisu tɔn à ?
jezu ka na ba na kpɔ́n sinimáa e un nɔ kpɔ́n lɛ é à ?
é ka na ba na ɖótó nùxixo e un nɔ ɖótó lɛ é à ?
"enyi jezu hwe alokan ce alǒ nǔ ce mɔhunkɔtɔn ɖé ɔ , winnya ka na hu mì dó nǔ e é na mɔ ɖ’eji lɛ é wu wɛ à ?"
é na vɛwǔ nú mì bonu ma tinmɛ ayihundida video jí tɔn e sín vivǐ un nɔ ɖu é nú jezu wɛ à ? ’
"wǎn e mǐ yí nú jehovah é ɖó na sísɛ́ mǐ bɔ mǐ na bɛ́ nǔ e ma sɔgbe nú klisanwun ǎ lɛ é bǐ nyì gbě , nǔ ɔ na bo v’axi gbɔn ɖebǔ ɔ nɛ ."
"( mɛsɛ́dó 19 : 19 , 20 ) hwenu e mǐ zé gbɛ̀ mǐtɔn jó nú jehovah é ɔ , mǐ d’akpá ɖɔ mǐ na zán gbɛ̀ mǐtɔn dó kpa susu nú klisu ."
"enɛ wu ɔ , mǐ ɖó na ɖó nǔ ɖebǔ e sixu zɔ́n bɔ nǔwiwa jezu ɖɔhun na vɛwǔ nú mǐ lɛ é ǎ . — matie 5 : 29 , 30 ; filipunu lɛ 4 : 8 ."
11 . ( a ) nɛ̌ wǎn e mǐ yí nú jehovah kpo jezu kpo e ka na sísɛ́ mǐ ɖò mawuxóɖiɖɔzɔ́ ɔ mɛ gbɔn ? ( b ) nɛ̌ wanyiyi mǐtɔn ka na sísɛ́ mǐ bɔ mǐ na d’alɔ mɛ ɖevo lɛ ɖò agun ɔ mɛ gbɔn ?
11 wǎn e mǐ yí nú jezu e nɔ sísɛ́ mǐ bɔ mǐ nɔ ɖɔ mawuxó bo nɔ kplɔ́n nǔ mɛ kpo kanɖodonǔwu kpo .
"( matie 28 : 19 , 20 ; luki 4 : 43 ) ðò flǐn sín táan mɛ ɔ , a ka sixu vɔ́ tito towe lɛ bló , bo na mɔ tɛn dó nyí gbexosin - alijitɔ́ alɔgɔtɔ́ tɔn bo na zán ganmɛ 30 alǒ 50 ɖò mawuxóɖiɖɔzɔ́ ɔ mɛ à ?"
"asikúsú e ɖó xwè 84 é ɖé lin ɖɔ emi kún sixu nyí gbexosin - alijitɔ́ ó , ɖó xwè tɔn kpo lanmɛ tɔn e ma ɖò ganji ǎ é kpo wu ."
"amɔ̌ , gbexosin - alijitɔ́ e ɖò xá tɔn mɛ lɛ é jló na d’alɔ ɛ ."
ye bló tuto bo na nɔ wá sɔ́ ɛ lobo lɛ́ ba fí e é sixu ɖɔ mawuxó ɖè b’ɛ na nyɔ́ n’i é .
"wǎgbɔ tɔn ɔ , nɔví sunnu ɔ kpéwú bo mɔ ganmɛ 30 e gbé nya wɛ é ɖè é ."
a ka sixu d’alɔ mɛɖé ɖò agun towe mɛ b’ɛ na nyí gbexosin - alijitɔ́ alɔgɔtɔ́ tɔn ɖò xwèjísun kpo lidosun kpo mɛ à ?
"é ɖò gaàn ɖɔ mɛ bǐ kún sixu nyí gbexosin - alijitɔ́ ó , amɔ̌ , mǐ sixu zán táan mǐtɔn kpo hlɔnhlɔn mǐtɔn kpo dó wà nǔ hugǎn ɖò sinsɛnzɔ́ jehovah tɔn mɛ ."
"enyi mǐ wà nǔ gbɔn mɔ̌ ɔ , mǐ na xlɛ́ ɖɔ wanyiyi jezu tɔn sísɛ́ mǐ pɔlu ɖɔhun ."
nǔ ɖevo tɛ wanyiyi mawu tɔn ka na sísɛ́ mǐ bɔ mǐ na wà ?
mǐ ðó na yí wǎn nú mǐðée
wanyiyi mawu tɔn nɔ sísɛ́ mǐ bɔ mǐ nɔ wà etɛ ?
"12 wegɔ ɔ , wanyiyi mawu tɔn ɖó na sísɛ́ mǐ bɔ mǐ na yí wǎn nú nɔví mǐtɔn lɛ ."
( 1 jaan 3 : 16 ) nɛ̌ mǐ ka sixu ɖè wanyiyi xlɛ́ ye gbɔn ?
13 kpɔ́ndéwú jezu tɔn xlɛ́ mǐ lee mǐ sixu yí wǎn nú mɛ ɖevo lɛ gbɔn é .
"hwenu e é ɖò ayikúngban jí é ɔ , é d’alɔ gbɛtɔ́ lɛ , ɖò taji ɔ , mɛ e nɔ sɔ́ yeɖée hwe lɛ é ."
"é gbɔ azɔn nú azinzɔnnɔ lɛ , afɔkponɔ lɛ , nukúntíntɔ́nnɔ lɛ , tokunɔ lɛ kpo ɖɛ̌kúnanɔ lɛ kpo ."
"( matie 11 : 4 , 5 ) jezu cí sinsɛngán lɛ ɖɔhun ǎ , nǔ kplɔnkplɔn gbɛtɔ́ e jló na kplɔ́n nǔ dó mawu wu lɛ é nɔ víví n’i ."
( jaan 7 : 49 ) é yí wǎn nú gbɛtɔ́ e nɔ sɔ́ yeɖée hwe lɛ é bo nɔ wà azɔ̌ syɛnsyɛn bo na d’alɔ ye . — matie 20 : 28 .
"14 flǐn sín táan lɛ́ nyí hwenu ɖagbe ɖé , bɔ a na zán dó d’alɔ nɔví sunnu kpo nɔví nyɔnu kpo e ɖò agun towe mɛ lɛ é , ɖò taji ɔ , mɛxomɔ lɛ ."
a ka sixu ba nɔví vívɛ́ enɛ lɛ kpɔ́n à ?
"a ka sixu hɛn nùɖuɖu ɖé yì jó nú ye , d’alɔ ye ɖò xwégbezɔ́ lɛ mɛ , sɔ́ ye yì kplé lɛ , alǒ byɔ ye ɖɔ emi na w’azɔ̌ xá ye ɖò sinsɛnzɔ́ ɔ mɛ à ?"
( xà luki 14 : 12 - 14 . )
nǔ wanyiyi mawu tɔn ni sísɛ́ we bonu a ni xlɛ́ ɖɔ a yí wǎn nú nɔví towe lɛ !
mǐ ni kú nǔblawu nú nɔví sunnu mǐtɔn lɛ kpo nɔví nyɔnu mǐtɔn lɛ kpo
etɛ mǐ ka ɖó na tuùn ?
"15 atɔngɔ ɔ , wanyiyi jehovah tɔn nɔ sísɛ́ mǐ , bɔ mǐ nɔ sɔ́ hwɛ kɛ nɔví sunnu mǐtɔn lɛ kpo nɔví nyɔnu mǐtɔn lɛ kpo ."
"mǐ bǐ wɛ ɖu hwɛhuhu kpo kú kpo sín gǔ ɖò adamu gɔ́n , enɛ wu ɔ , mɛɖebǔ sixu ɖɔ : “ un ɖó hudo gbɛxixɔ ɔ tɔn ǎ . ”"
mawu sɛntɔ́ e tlɛ nyí gbejinɔtɔ́ hugǎn é ɖó hudo gbɛxixɔ ɔ tɔn .
mǐ mɛ ɖokpo ɖokpo wɛ è sɔ́ hwɛ wɔbuwɔbu ɖé kɛ !
etɛwu é ka nyí nǔ taji ɖɔ mǐ ni tuùn enɛ ?
mǐ mɔ xósin ɔ ɖò lǒ jezu tɔn lɛ ɖokpo mɛ .
"16 , 17 . ( a ) etɛ lǒ jezu tɔn e kúnkplá axɔsu ɔ kpo mɛsɛntɔ́ ɔ kpo é ka sixu kplɔ́n mǐ ? ( b ) ee a lin tamɛ kpɔ́n dó lǒ jezu tɔn jí gudo é ɔ , etɛ a ka kanɖeji bo na wà ?"
"16 jezu dó lǒ ɖé dó axɔsu e sɔ́ sikágankwɛ 10 000 , alǒ gankwɛ 60 000 000 kɛ mɛsɛntɔ́ tɔn lɛ ɖokpo é wu ."
"amɔ̌ ɖò nukɔnmɛ ɔ , mɛsɛntɔ́ enɛ sɔ́ azɔ̌gbɛ́ tɔn e ɖu gankwɛ 100 kpowun dó è ɔ sín axɔ kɛ ɛ ǎ ."
nùblawukúnúmɛ axɔsu ɔ tɔn ɖó na ko sísɛ́ mɛsɛntɔ́ tɔn b’ɛ na sɔ́ axɔ ɔ kɛ azɔ̌gbɛ́ ɔ .
xomɛ sìn axɔsu ɔ hwenu e é sè ɖɔ mɛsɛntɔ́ emitɔn kún sɔ́ axɔ kpɛ enɛ kɛ azɔ̌gbɛ́ tɔn ó é .
"é ɖɔ : “ hwi mɛsɛntɔ́ nyanya elɔ , axɔ wɔbuwɔbu ɖee a ɖu dó mì ɔ , a savo nú mì , bɔ un sɔ́ bǐ kɛ we ; aniwutu wɛ hwi lɔmɔ̌ ma sixu kú nǔblawu nú hagbɛ̌ towe , lee nyɛ kú nǔblawu nú we gbɔn é ǎ ? ”"
"( matie 18 : 23 - 35 ) axɔsu ɔ ɖɔhun ɔ , jehovah ko sɔ́ axɔ wɔbuwɔbu ɖé kɛ mǐ ."
etɛ wanyiyi jehovah tɔn kpo nùblawukúnúmɛ tɔn kpo ka ɖó na sísɛ́ mǐ bɔ mǐ na wà ?
"17 ee mǐ na ɖò nǔ sɔ́ nú flǐn ɔ wɛ é ɔ , mǐ sixu kàn nǔ elɔ lɛ byɔ mǐɖée : ‘ nɔví ɖé ka ko wà nǔ nyì dò nú mì wɛ à ?"
é vɛwǔ nú mì bɔ un na sɔ́ hwɛ kɛ ɛ wɛ à ? ’
"enyi mɔ̌ wɛ ɔ , hwenu ɖagbe ɖé ɖíe bɔ è na wà nǔ jehovah e “ ɖò gbesisɔmɛ bo na sɔ́ hwɛ kɛ mɛ ” é ɖɔhun ."
"( nɛɛmíi 9 : 17 ; ðɛhan 86 : 5 ) enyi nùblawukúnúmɛ ɖaxó jehovah tɔn sù nukún mǐtɔn mɛ ɔ , mǐ lɔ na kú nǔblawu nú mɛ ɖevo lɛ bo na sɔ́ hwɛ kɛ ye sín ayi mɛ ."
"enyi mǐ ma nɔ yí wǎn nú nɔví mǐtɔn lɛ bo nɔ sɔ́ hwɛ kɛ ye ǎ ɔ , mǐ sixu ɖó nukún ɖɔ jehovah ni yí wǎn nú mǐ bo sɔ́ hwɛ kɛ mǐ ǎ ."
"( matie 6 : 14 , 15 ) enyi mǐ sɔ́ hwɛ kɛ mɛ ɖevo lɛ ɔ , nǔ e ye wà nyì dò nú mǐ é na bú síìn ǎ , amɔ̌ , é na d’alɔ mǐ bɔ mǐ na ɖó sɔgudo e ɖó awǎjijɛ hugǎn é ."
nɛ̌ wanyiyi mawu tɔn ka d’alɔ nɔví nyɔnu ɖé b’ɛ dɛ ɖò nùwanyido nɔví nyɔnu ɖevo tɔn nu gbɔn ?
18 é sixu vɛwǔ bɔ mǐ na dɛ ɖò hwɛhuhu nɔví sunnu kpo nɔví nyɔnu mǐtɔn lɛ kpo tɔn nu .
"( xà efɛzinu lɛ 4 : 32 ; kolosinu lɛ 3 : 13 , 14 . )"
nɔví ɖokpo wà mɔ̌ bɔ è nɔ ylɔ ɛ ɖɔ lily . [ 1 ] ( kpɔ́n tinmɛ e ɖò vivɔnu é . )
asúkúsi ɖé nɔ nyí carol b’ɛ d’alɔ ɛ .
"ði kpɔ́ndéwú ɔ , é nɔ kplá carol gbɔn fí ɖebǔ e é nɔ jló na yí é , nɔ xwlé axi xá ɛ , bo nɔ lɛ́ wà nǔ gègě ɖevo lɛ n’i ."
"é ɖò mɔ̌ có , lily na bo wà nǔ ɖebǔ ɔ , carol nɔ mɔ xó ɖɔ d’ewu jɛn wɛ , bɔ hweɖelɛnu ɔ , alɔdido è nɔ vɛwǔ ."
"amɔ̌ , lily sɔ́ ayi ɖó jijɔ ɖagbe ɖěɖee carol ɖó lɛ é jí bo d’alɔ ɛ nú xwè ɖé lɛ kaka jɛ hwenu e carol bɛ́ azɔn bo kú é ."
"alɔdido carol tlɛ vɛwǔ nú lily có , é ɖɔ : “ un ɖò te kpɔ́n hwenu e carol na fɔ́n sín kú é ."
"é ɖò wɛn ɖɔ wanyiyi mawu tɔn sixu sísɛ́ mǐ bɔ mǐ na dɛ ɖò nùwanyido nɔví sunnu mǐtɔn lɛ kpo nɔví nyɔnu mǐtɔn lɛ kpo tɔn nu , bo na ɖò te kpɔ́n hwenu e hwɛhuhu gbɛtɔ́ tɔn na bú bǐ mlɛ́mlɛ́ é ."
nɛ̌ “ nùnina [ mawu ] tɔn e d’agba bɔ è ma sixu jlɛ́ ǎ é ” ka na sísɛ́ we gbɔn ?
19 jehovah na “ nùnina . . . e d’agba bɔ è ma sixu jlɛ́ ǎ é ” ɖé mǐ nugbǒ .
é ni bo sù nukún mǐtɔn mɛ hwebǐnu !
flǐn sín táan elɔ nyí hwenu ɖagbe ɖé bɔ mǐ na zán dó lin tamɛ kpɔ́n dó nǔ e jehovah kpo jezu kpo wà nú mǐ lɛ é bǐ jí .
"wanyiyi yetɔn ni bo sísɛ́ mǐ bonu mǐ na sɔ́ afɔ dó afɔdo jezu tɔn lɛ mɛ télélé , bonu mǐ ni xlɛ́ ɖɔ mǐ yí wǎn nú nɔví mǐtɔn lɛ , bo lɛ́ sɔ́ hwɛ kɛ ye sín ayi mɛ ."
"ðu ɖò mɛ jí : enyi nùɖé ɖu ɖò mǐ jí bonu mǐ na wà nǔ e é byɔ é ɔ , nǔ ɔ nɔ sísɛ́ mǐ bɔ mǐ nɔ wà nǔ enɛ , ɖó nǔ e sɔgbe bɔ mǐ na wà é wɛ , bɔ mǐ nɔ jló na wà ."
"enyi mǐ yí gbè nú nùnina wanyiyinɔ jehovah tɔn e nyí gbɛxixɔ é ɔ , wanyiyi mawu tɔn nɔ ɖu ɖò mǐ jí bɔ nùnina enɛ nɔ xɔ akwɛ ɖò nukún mǐtɔn mɛ , bɔ mǐ nɔ wà nǔ jezu ɖɔhun télélé"
"flǐn sín táan : táan e jɛ nukɔn nú flǐn ɔ é , flǐn ɔ ɖesu hwenu , kpo táan e bɔ d’ewu zaan lɛ é kpo wɛ nɔ nyí mɔ̌ ."
"hweɖelɛnu ɔ , xwèjísun , lidosun kpo nùxwásun kpo bǐ nɔ ɖ’emɛ"
“ [ gbigbɔ ] mawu tɔn ɖesu ko yí gbè dó nǔ e [ gbigbɔ ] mǐtɔn ɖɔ ɔ jí ɖɔ mǐ nyí mawu ví . ” — hlɔmanu lɛ 8 : 16 .
"han lɛ : 109 , 108"
etɛ wemafɔ elɔ lɛ ka kplɔ́n mǐ dó lee mɛðé nɔ huzu mɛ e gbigbɔ ðè é gbɔn é jí ?
"2 kɔlɛntinu lɛ 1 : 21 , 22 ; 2 piyɛ́ɛ 1 : 10 , 11"
"hlɔmanu lɛ 8 : 15 , 16 ; 1 jaan 2 : 20 , 27"
azǎn bunɔ ɖé wɛ bo lɛ́ nyí awǎjijɛzán .
mɛ lɛ ɖò pantekotu sín xwè ɖu wɛ .
xwè ɖè ɖó vo ɖé wɛ b’ɛ nɔ ɖu ɖò blěe yiya sín bǐbɛ̌mɛ .
"zǎnzǎn enɛ ɔ , vɔsanúxwlémawutɔ́ ɖaxó ɔ xwlé vɔ̌ e è nɔ sá ɖò gbesisɔmɛ lɛ é mawu ."
"enɛ gudo ɖò gan tɛnnɛ mɛ ɔ , é xwlé wɔxúxú e è sɔ́ blěe alǒ jinukún nukɔn nukɔntɔn e è ya lɛ é sín linfin dó ɖa na , bo ma dó tɔ́n mɛ ǎ é wè mawu ."
lee é nyí gbɔn ɖò pantekotu xwè 33 h.m . tɔn é nɛ . — levíi ví lɛ 23 : 15 - 20 .
"2 xwewu xwewu kaka nú xwè kanweko mɔkpan ɔ , vɔsanúxwlémawutɔ́ ɖaxó lɛ nɔ xwlé vɔ̌ enɛ e è nɔ mì é mawu ."
vɔsisa enɛ ɖó kancica xá nǔ taji e wá jɛ ɖò pantekotu xwè 33 h.m . tɔn é .
nǔ enɛ jɛ hwenu e ahwanvu jezu tɔn 120 kplé bo ɖò ɖɛ xò wɛ ɖò síngbó ɖé jí ɖò jeluzalɛmu é .
"( mɛsɛ́dó 1 : 13 - 15 ) xwè 800 jɛ nukɔn nú hwe enɛ nu ɔ , gbeyiɖɔ jowɛli ko wlan nǔ dó nǔ enɛ e jɛ é wu ."
( jowɛli 3 : 1 - 5 ; mɛsɛ́dó 2 : 16 - 21 ) nǔ tɛ ka jɛ bo nyí nǔ taji sɔmɔ̌ ?
3 xà mɛsɛ́dó 2 : 2 - 4 .
"( mɛsɛ́dó 1 : 8 ) enɛ gudo ɔ , ahwan ɖé jɛ kplékplé dó ye jí , bɔ ahwanvu lɛ jɛ xó ɖɔ dó azɔ̌ ɖagbeɖagbe ɖěɖee ye ko mɔ bo sè lɛ é wu jí ."
mɛsɛ́dó piyɛ́ɛ tinmɛ nǔ e jɛ tlolo é kpo nǔ e wu é nyí nǔ taji sɔmɔ̌ é kpo .
"enɛ gudo ɔ , é ɖɔ nú ahwan ɔ ɖɔ : “ mi lɛkɔ sín hwɛ mǐtɔn lɛ gudo ; ɖokpo ɖokpo mitɔn ni [ bló baptɛm ] ɖò jezu klisu nyikɔ mɛ , bonu mawu na sɔ́ hwɛ mitɔn lɛ kɛ mi , bɔ mi na mɔ [ gbigbɔ mímɛ́ ] e nyí nùnina mawu tɔn ɔ yí . ”"
"gbè enɛ gbè ɔ , gbɛtɔ́ 3 000 mɔ̌ bló baptɛm , bɔ ye lɔmɔ̌ mɔ gbigbɔ mímɛ́ yí . — mɛsɛ́dó 2 : 37 , 38 , 41 ."
"4 . ( a ) etɛwu mǐ ka ɖó na lin nǔ kpɔ́n dó nǔ e jɛ ɖò pantekotu xwè 33 h.m . tɔn é jí ? ( b ) xwè mɔkpan jɛ nukɔn nú hwenɛnu ɔ , nǔ ɖevo tɛ ka sixu ko jɛ ɖò azǎn enɛ ɖokpo ɔ jí ?"
"4 etɛ nǔ e vɔsanúxwlémawutɔ́ ɖaxó ɔ nɔ bló ɖò pantekotu ɖokpo ɖokpo hwenu é , kpo vɔ̌ e é nɔ sá ɖò hwenɛnu é kpo ka nɔte na ?"
vɔsanúxwlémawutɔ́ ɖaxó ɔ nɔte nú jezu .
wɔxúxú lɛ nɔte nú ahwanvu jezu tɔn e gbigbɔ ɖè lɛ é .
"hwɛhutɔ́ lɛ mɛ wɛ è cyan ahwanvu enɛ lɛ ɖè , bɔ è nɔ ylɔ ye ɖɔ “ mɛ nukɔn nukɔntɔn lɛ . ”"
"( jaki 1 : 18 ) mawu sɔ́ mɛ enɛ lɛ dó ɖó vǐ tɔn lɛ , bo cyan ye bɔ ye na ɖu axɔsu kpo jezu kpo ɖò jixwé , bo na ɖó mimǎ ɖò axɔsuɖuto mawu tɔn mɛ ."
( 1 piyɛ́ɛ 2 : 9 ) jehovah na zán axɔsuɖuto tɔn dó dó nú gbɛtɔ́ tónúsétɔ́ lɛ bǐ .
"enyi gbigbɔ mímɛ́ ðè mɛðé ɔ , etɛ ka nɔ jɛ ?"
5 ahwanvu e ɖò síngbó jí bɔ gbigbɔ mímɛ́ jɛ dó ye jí lɛ é na wɔn azǎn enɛ gbeɖé kpɔ́n ǎ .
ye mɛ ɖokpo ɖokpo ɖó nùɖé ɖò ta b’ɛ cí zoɖɛ́ ɖɔhun .
jehovah na ye nǔwukpikpé bɔ ye na ɖɔ xó dó gbè ɖevo mɛ .
ye xò nǔ kpɔ́n ɖɔ gbigbɔ mímɛ́ ka ɖè emi à jí ǎ .
"( mɛsɛ́dó 2 : 6 - 12 ) amɔ̌ , nùjiwǔ enɛ nɔ jɛ dó klisanwun lɛ bǐ jí hwenu e gbigbɔ ɖè ye é ǎ ."
gbigbɔ ɖè ye hwenu e ye bló baptɛm é .
"( mɛsɛ́dó 2 : 38 ) mɔ̌ ɖokpo ɔ , enyi klisanwun lɛ bǐ wɛ gbigbɔ nɔ ɖè ɖò baptɛm yetɔn hwenu ǎ ."
gbigbɔ ɖè samalíinu lɛ hweɖenu ɖò hwenu e ye bló baptɛm gudo é .
( mɛsɛ́dó 8 : 14 - 17 ) nǔ e ma nɔ jɛ hwɛhwɛ ǎ é ɖé lɛ́ jɛ : gbigbɔ ɖè kɔnɛyi kpo mɛ e ɖò xwé tɔn gbè lɛ é kpo jɛ nukɔn nú baptɛm yetɔn . — mɛsɛ́dó 10 : 44 - 48 .
6 é ɖò wɛn ɖɔ klisanwun lɛ nɔ tuùn ɖɔ gbigbɔ ɖè emi ɖò ali vovo nu .
mɛɖé lɛ sixu yawu tuùn ɖɔ jehovah ɖè emi .
é ko nɔ lín hwɛ̌ cobɔ mɛ ɖevo lɛ nɔ wá tuùn .
"amɔ̌ , mɛsɛ́dó pɔlu tín nǔ e nɔ jɛ dó ɖokpo ɖokpo yetɔn wu é mɛ ."
"é ɖɔ : “ mi ɖi nǔ nú klisu , bɔ mawu na [ gbigbɔ mímɛ́ ] e sín akpá e é dó ɔ mi , bo dó ɖó wuntun mi . [ gbigbɔ mímɛ́ ] ɔ wɛ nyí nǔ ɖagbe e mawu sɔ́ ɖó te nú togun tɔn ɔ sín ganjɛwu nú mǐ . ”"
"( efɛzinu lɛ 1 : 13 , 14 ) enɛ wu ɔ , jehovah nɔ zán gbigbɔ mímɛ́ tɔn dó xlɛ́ klisanwun enɛ lɛ céɖécéɖé ɖɔ è ɖè ye bɔ ye na yì jixwé ."
"ðò ali enɛ nu ɔ , gbigbɔ mímɛ́ ɔ nyí “ ganjɛwu , ” alǒ kúnnuɖenú nú ye ɖɔ ɖò sɔgudo ɔ , ye na nɔ gbɛ̀ kaka sɔyi ɖò jixwé , é na nyí ɖò ayikúngban jí ǎ . — xà 2 kɔlɛntinu lɛ 1 : 21 , 22 ; 5 : 5 ."
"7 enyi gbigbɔ ɖè klisanwun ɖé ɔ , enɛ xlɛ́ ɖɔ é na mɔ ajɔ tɔn yí dandan jɛn ko nɛ à ?"
é ɖó jiɖe ɖɔ è ko ylɔ emi bɔ emi na yì jixwé .
"lee mawu na na acɛ ɖaxó mi , bɔ mi na dó byɔ jezu klisu e nyí aklunɔ mǐtɔn , bo nyí mɛhwlɛngantɔ́ mǐtɔn ɔ sín axɔsuɖuɖu mavɔmavɔ ɔ mɛ gbɔn é nɛ . ” ( 2 piyɛ́ɛ 1 : 10 , 11 ) enɛ wu ɔ , klisanwun e gbigbɔ ɖè lɛ é ɖokpo ɖokpo ɖó na lɔn nú nùɖé na ɖó ye te ɖò jehovah sinsɛn kɔn ǎ ."
"è ko ylɔ ɛ b’ɛ na yì jixwé có , enyi é ma nɔ gbeji ǎ ɔ , é na mɔ ajɔ tɔn yí ǎ . — eblée lɛ 3 : 1 ; nǔɖexlɛ́mɛ 2 : 10 ."
nɛ̌ mɛðé ka nɔ tuùn gbɔn ?
"8 , 9 . ( a ) etɛwu é ka nɔ vɛwǔ nú mɛ gègě bɔ ye na mɔ nǔ jɛ nǔ e nɔ jɛ hwenu e gbigbɔ ɖè mɛɖé é mɛ ? ( b ) nɛ̌ mɛɖé ka nɔ tuùn ɖɔ è ylɔ emi bɔ emi na yì jixwé gbɔn ?"
8 é sixu vɛwǔ nú mawu sɛntɔ́ gègě ɖò égbé bɔ ye na mɔ nǔ jɛ nǔ e nɔ jɛ dó mɛɖé wu hwenu e mawu ɖè mɛ ɔ é .
"é ka sɔgbe , ɖó è ɖè yedɛɛ lɛ ǎ wutu ."
"mawu dá gbɛtɔ́ lɛ bonu ye na nɔ gbɛ̀ kaka sɔyi ɖò ayikúngban jí , é nyí jixwé ǎ ."
"( bǐbɛ̌mɛ 1 : 28 ; ðɛhan 37 : 29 ) amɔ̌ , jehovah ko cyan mɛɖé lɛ bɔ ye na nyí axɔsu kpo vɔsanúxwlémawutɔ́ kpo ɖò jixwé ."
"enɛ wu ɔ , nú è ɖó wuntun ye ɔ , nukúnɖiɖo yetɔn kpo lee ye nɔ lin nǔ gbɔn é kpo nɔ huzu , enɛ wu ɔ , ye nɔ sɔ́ nukún yetɔn lɛ ɖó gbɛ̀ e ye na nɔ ɖò jixwé é jí . — xà efɛzinu lɛ 1 : 18 ."
"9 amɔ̌ , nɛ̌ mɛɖé ka nɔ tuùn ɖɔ è ylɔ emi bɔ emi na yì jixwé gbɔn ?"
"é ɖɔ nú ye ɖɔ : “ [ gbigbɔ ] e mawu na mi ɔ nyí , [ gbigbɔ ] e na sɔ́ mi dó ɖó kannumɔ , bo na bló bɔ mi na huzu xɛsinɔ é ǎ ."
[ gbigbɔ ] mawu tɔn ɖesu ko yí gbè dó nǔ e [ gbigbɔ ] mǐtɔn ɖɔ ɔ jí ɖɔ mǐ nyí mawu ví . ”
"( hlɔmanu lɛ 1 : 7 ; 8 : 15 , 16 ) gbɔn gbigbɔ mímɛ́ gblamɛ ɔ , mawu nɔ ɖexlɛ́ nyì wɛn nú mɛɖé ɖɔ è ylɔ ɛ bɔ é na ɖu axɔsu xá jezu ɖò jixwé . — 1 tɛsalonikinu lɛ 2 : 12 ."
jehovah nɔ bló bɔ ye nɔ kudeji ɖɔ è ylɔ emi .
"mɛsɛ́dó jaan ɖɔ nú klisanwun yí ami dó ɖè lɛ ɖɔ : “ midɛɛ lɛ ɔ , klisu kɔn [ gbigbɔ mímɛ́ ] dó mi jí ; enɛ ɔ wɛ zɔ́n bɔ mi bǐ tuùn nugbǒ ɔ . ”"
"é lɛ́ ɖɔ : “ midɛɛ lɛ ɔ , [ gbigbɔ mímɛ́ ] e klisu kɔn dó mi jí ɔ ɖò mi jí ; hǔn , é sɔ́ byɔ ɖɔ mɛɖé ni kplɔ́n nǔ mi ǎ ."
"loɔ , ee [ gbigbɔ mímɛ́ ] enɛ nɔ kplɔ́n nǔ bǐ mi ɔ , bɔ nǔ e é nɔ kplɔ́n mi lɛ ka nyí nugbǒ , bo ma nyí nùvú ǎ é ɔ , mi bǐ ni setónú nú kplɔ́n e é nɔ na mi lɛ , ɖò bǔ e mi ɖè xá jezu ɔ mɛ . ” ( 1 jaan 2 : 20 , 27 ) jehovah nɔ kplɔ́n klisanwun e gbigbɔ ɖè lɛ é mɛ bǐ ɖɔhun ."
"amɔ̌ , ye ɖó hudo mɛ ɖě tɔn bɔ mɛ ɔ na na ganjɛwu ye ɖɔ gbigbɔ ɖè ye ǎ ."
"jehovah ko zán hlɔnhlɔn tɔn ɖaxó bǐ ɔ , enɛ wɛ nyí gbigbɔ mímɛ́ tɔn bo dó xlɛ́ ye céɖécéɖé ɖɔ è ɖè ye !"
ye “ vɔ́ jɔ ”
"11 enyi gbigbɔ mímɛ́ ɖè klisanwun lɛ ɔ , ye nɔ huzu tawun ."
enɛ wu wɛ jezu ɖɔ ɖɔ ye “ vɔ́ jɔ . ”
"( jaan 3 : 3 , 5 ) enɛ gudo ɔ , é tinmɛ ɖɔ : “ ma lɔn bonu lɛ̌vɔjɔ xó enɛ e un ɖɔ nú we ɔ ni kpaca we ó ."
"jɔhɔn nɔ nyì ɖò fí e jló è ɔ , bɔ a nɔ sè zingidi tɔn ; a ka nɔ tuùn fí e é tɔ́n sín ɔ , abǐ fí e é xwè ɔ ǎ ."
lee é nɔ nyí gbɔn nú mɛ e vɔ́ jɔ gbɔn [ gbigbɔ mímɛ́ ] mɛ ɔ nɛ . ”
"( jaan 3 : 7 , 8 ) é ɖò wɛn ɖɔ é na vɛwǔ bɔ lee nǔ nɔ cí nú mɛ e gbigbɔ ɖè é pɛ́pɛ́pɛ́ é ɔ , è na tinmɛ nú mɛ e gbigbɔ ma ɖè ǎ é . [ 2 ] — kpɔ́n tinmɛ e ɖò vivɔnu é ."
12 mɛ e gbigbɔ ɖè é ɖé sixu kanbyɔ ɖɔ : ‘ etɛwu jehovah ka ɖè mì b’ɛ ma nyí mɛ ɖevo ǎ ? ’
é tlɛ sixu lɛ́ kanbyɔ éɖée ɖɔ emi ka nyí mɛ ɖagbe sɔmɔ̌ bo jɛxa azɔ̌ enɛ à jí .
"amɔ̌ , é nɔ xò nǔ kpɔ́n ɖɔ jehovah ka ɖè emi à jí ǎ ."
"é nyɔ́ wà ɔ , é nɔ víví n’i ɖesu , bɔ nùnina mɔhun nɔ sù nukún tɔn mɛ tawun ."
"mɛ e gbigbɔ ɖè lɛ é nɔ ɖó linlin e piyɛ́ɛ ɖó é , é ɖɔ : “ mi nú mǐ na kpa susu nú mawu aklunɔ mǐtɔn jezu klisu sín tɔ́ . ðò xomɛnyínyɔ́ ɖaxó e é ɖó ɔ mɛ ɔ , é fɔ́n jezu klisu sín kú , bo dó na gbɛ̀ yaɖeyaɖe mǐ . enɛ ɔ zɔ́n bɔ nukúnɖiɖo mǐtɔn ɔ nyí nukúnɖiɖo gbɛɖe , bɔ ɖagbe e mawu sɔ́ ɖ’ayǐ nú mɛ e nyí étɔn lɛ é na na xomɛhunhun mǐ . ðagbe enɛ lɛ ɔ , ɖagbe ɖé wɛ ye nyí bo sixu gblé ǎ ; ye sixu blí ǎ ; ye ka sixu cá ǎ ."
"mawu sɔ́ ɖagbe enɛ lɛ ɖ’ayǐ ɖó [ jixwé ] . ” ( 1 piyɛ́ɛ 1 : 3 , 4 ) enyi mɛ e gbigbɔ ɖè lɛ é xà xógbe enɛ lɛ ɔ , ye nɔ xò nǔ kpɔ́n ɖebǔ cobo nɔ tuùn ɖɔ tɔ́ emitɔn ɖò xó ɖɔ xá emi wɛ tlɔlɔ ǎ ."
"13 cobonu jehovah na ylɔ klisanwun enɛ lɛ bonu ye na yì jixwé ɔ , ye ko ɖó nukúnɖiɖo bo na nɔ gbɛ̀ kaka sɔyi ɖò ayikúngban jí ."
"ye ɖò te kpɔ́n hwenu e jehovah na bló bɔ ayikúngban ɔ na nyí palaɖisi ɖé é , kpo hwenu e é na ɖè nǔnyanyawiwa bǐ sín ayikúngban ɔ jí é kpo ."
ye sixu ko dó nukún lee ye na dó doo nú xwédo yetɔn sín hagbɛ̌ alǒ xɔ́ntɔn yetɔn e ko kú lɛ é gbɔn é mɛ kpɔ́n .
"ye ko lɛ́ ɖó nukún ɖɔ emi na gbá xɔ bo na nɔ mɛ , alǒ emi na tun atín bo na ɖu sínsɛ́n tɔn lɛ ."
( ezayíi 65 : 21 - 23 ) etɛwu ye ka na jɛ nǔ vo lin jí dìn ?
ye huzu linlin ɖó ye wá flú bǐ alǒ ye ɖò wuvɛ̌ gègě mɔ wɛ wutu wɛ à ?
"gbɛ̀ ninɔ kaka sɔyi ɖò ayikúngban jí sɔ́ wá jló ye ǎ ɖò ajijimɛ , bɔ ye mɔ ɖɔ emi kún sixu nɔ awǎjijɛ mɛ ɖò fí ó wɛ à ?"
alǒ ye jló na tuùn lee gbɛ̀ na cí ɖò jixwé é wɛ à ?
"é nyɔ́ wà ɔ , mawu wɛ ylɔ ye dó dɔ̌n ."
"hwenu e é ylɔ ye é ɔ , é zán gbigbɔ mímɛ́ tɔn dó huzu lee ye nɔ lin nǔ gbɔn é , kpo ajɔ e ɖò nukɔn nú ye é kpo ."
14 enɛ xlɛ́ ɖɔ mɛ e gbigbɔ ɖè lɛ é nɔ jló na kú wɛ à ?
pɔlu ɖɔ lee nǔ nɔ cí nú mɛ e gbigbɔ ɖè lɛ é .
"enyi biba wɛ mǐ ɖè ɖɔ mǐ ni gosin agbaza mǐtɔn ayikúngban jí tɔn ɔ mɛ ǎ ; loɔ , nǔ e ba wɛ mǐ ɖè ɔ wɛ nyí ɖɔ mǐ ni sɔ́ agbaza [ jixwé ] tɔn ɔ dó , bonu nǔ e ɖò gbɛ̀ ɔ na sɔ́ nǔ e ɖò te nú kú ɔ mì . ” ( 2 kɔlɛntinu lɛ 5 : 4 ) klisanwun enɛ lɛ nɔ jló na kú ǎ ."
"ye nɔ ɖu gbɛ̀ sín vivǐ , bo nɔ jló na zán azǎn ɖokpo ɖokpo dó sɛ̀n jehovah ɖó kpɔ́ xá xwédo kpo xɔ́ntɔn yetɔn lɛ kpo ."
"amɔ̌ , ye na bo ɖò nǔ ɖebǔ wà wɛ ɔ , ye nɔ flín nǔ e mawu d’akpá tɔn nú ye bɔ ye na mɔ ɖò sɔgudo é . — 1 kɔlɛntinu lɛ 15 : 53 ; 2 piyɛ́ɛ 1 : 4 ; 1 jaan 3 : 2 , 3 ; nǔɖexlɛ́mɛ 20 : 6 ."
jehovah ka ylɔ we à ?
15 a sixu ɖò kinkanbyɔ hwiɖée wɛ ɖɔ jehovah ka ylɔ emi dó jixwé à jí .
"enyi mɔ̌ wɛ a nɔ lin hǔn , lin nǔ kpɔ́n dó nùkanbyɔ taji elɔ lɛ jí : a mɔ ɖɔ emi nɔ ɖókan dó mawuxóɖiɖɔzɔ́ ɔ wu ganji wɛ à ?"
a nɔ ɖu vivǐ biblu kpinkplɔn tɔn tawun bo nɔ kplɔ́n “ tito mawu tɔn e ɖò hwlàhwlá ɖò gɔngɔn mɛ lɛ ” é à ? ( 1 kɔlɛntinu lɛ 2 : 10 ) a nɔ mɔ ɖɔ jehovah nɔ dó nú mawuxóɖiɖɔzɔ́ emitɔn b’ɛ jiwǔ wɛ à ?
a nɔ jló na wà nǔ e jehovah byɔ ɖɔ è ni wà lɛ é hú nǔ ɖevo ɖebǔ wɛ à ?
a nɔ ɖó wanyiyi ɖaxó nú mɛ ɖevo lɛ bo nɔ mɔ ɖɔ alɔdido ye bonu ye na sɛ̀n jehovah nyí azɔ̌ taji ɖé wɛ à ?
a mɔ kúnnuɖenú ɖé lɛ bɔ ye xlɛ́ we ɖɔ jehovah ko d’alɔ we ɖò ali tawun tawun gègě nu ɖò gbɛzán towe mɛ wɛ à ?
"enyi ɛɛn wɛ a ɖɔ nú nùkanbyɔ enɛ lɛ bǐ ɔ , enɛ ko xlɛ́ ɖɔ è ko ylɔ we dó jixwé wɛ à ?"
"eǒ , é nyí mɔ̌ ǎ ."
"ðó mawu sɛntɔ́ lɛ bǐ sixu lin mɔ̌ , enyi gbigbɔ ɖè ye kpo é gbɔ kpo ɔ nɛ ."
"gbɔn gbigbɔ mímɛ́ gblamɛ ɔ , jehovah hɛn ɔ , é na na hlɔnhlɔn ɖokpo ɔ mɛ e nɔ sɛ̀n ɛ lɛ é ɖebǔ , enyi ajɔ ɖebǔ na bo ɖò te kpɔ́n ye ɔ nɛ ."
"nugbǒ ɔ , enyi a nɔ kanbyɔ hwiɖée ɖɔ emi na yì jixwé wɛ à jí ɔ , enɛ xlɛ́ ɖɔ è kún ylɔ we ó ."
ye nɔ tuùn wɛ !
nɛ̌ mǐ ka wà gbɔn bo tuùn ɖɔ è kún ylɔ mɛ e mɔ gbigbɔ mawu tɔn yí lɛ é bǐ bonu ye na yì jixwé ó ?
"16 ðò biblu mɛ ɔ , gbejinɔtɔ́ gègě mɔ gbigbɔ mímɛ́ jehovah tɔn yí cobɔ ye ka yì jixwé ǎ ."
kpɔ́ndéwú tɔn ɖokpo wɛ nyí jaan baptɛmublonumɛtɔ́ ɔ .
"jezu ɖɔ mɛ ɖě kún hugǎn jaan ó , amɔ̌ , enɛ gudo ɔ , é ɖɔ ɖɔ jaan kún na ɖu axɔsu ɖò jixwé ó ."
"( matie 11 : 10 , 11 ) gbigbɔ mímɛ́ xlɛ́ ali davidi lɔ ."
"( 1 samuwɛli 16 : 13 ) gbigbɔ mímɛ́ d’alɔ ɛ b’ɛ mɔ nukúnnú jɛ tito jehovah tɔn e ɖò hwlàhwlá ɖò gɔngɔn mɛ lɛ é wu , é lɛ́ d’alɔ ɛ b’ɛ wlan akpáxwé ɖé lɛ ɖò biblu mɛ ."
"( maki 12 : 36 ) é ɖò mɔ̌ có , mɛsɛ́dó piyɛ́ɛ ɖɔ : “ davidi yì jixwé ɖě ǎ . ”"
"( mɛsɛ́dó 2 : 34 ) jehovah zán gbigbɔ mímɛ́ tɔn dó na hlɔnhlɔn mɛ enɛ lɛ bɔ ye bló nùjiwǔ lɛ , amɔ̌ , é zán dó ylɔ ye bonu ye na yì nɔ gbɛ̀ ɖò jixwé ǎ ."
enɛ xlɛ́ ɖɔ gbejininɔ yetɔn kún kpé alǒ ye kún jɛxa bo na ɖu axɔsu ɖò jixwé ó wɛ ǎ ?
"enɛ xlɛ́ kpowun ɖɔ jehovah na fɔ́n ye wá gbɛ̀ ɖò palaɖisi mɛ ɖò ayikúngban jí . — jaan 5 : 28 , 29 ; mɛsɛ́dó 24 : 15 ."
"17 , 18 . ( a ) ajɔ tɛ ɖó nukún wɛ mɛ e ɖò mawu sɛ̀n wɛ ɖò égbé lɛ é gègě ka ɖè ? ( b ) nùkanbyɔ tɛ lɛ jí mǐ ka na ɖɔ xó dó ɖò xota e bɔ d’ewu é mɛ ?"
17 mɛ gègě ɖò mawu sɛ̀n wɛ ɖò égbé bo na yì jixwé ǎ .
"ablaxamu , davidi , jaan baptɛmublonumɛtɔ́ ɔ kpo sunnu kpo nyɔnu kpo e nɔ gbɛ̀ ɖò biblu sín táan mɛ lɛ é gègě kpo ɖɔhun ɔ , ye ɖò te kpɔ́n hwenu e acɛkpikpa mawu tɔn na kpacɛ dó ye nu ɖò ayikúngban jí é ."
( eblée lɛ 11 : 10 ) mɛ 144 000 wɛ na ɖu axɔsu xá jezu ɖò jixwé .
mɛ e è cyan bɔ ye na yì nɔ gbɛ̀ ɖò jixwé lɛ é kpɛɖé jɛn kpò ɖò ayikúngban jí fí ɖò azǎn gudogudo tɔn elɔ lɛ mɛ .
"( nǔɖexlɛ́mɛ 12 : 17 ) enɛ wu ɔ , mɛ 144 000 lɛ gègě ko kú bo ɖò jixwé ."
"18 amɔ̌ , enyi mɛɖé ɖɔ ɖɔ gbigbɔ ɖè emi ɔ , nɛ̌ mɛ e ɖó nukúnɖiɖo bá nɔ gbɛ̀ ɖò ayikúngban jí lɛ é ka ɖó na wà nǔ gbɔn ?"
"enyi mɛ e ɖò agun towe mɛ é ɖé jɛ wɔxúxú ɔ ɖu jí bo jɛ vɛɛn ɔ nu jí ɖò flǐn sín hwenu ɔ , nɛ̌ a ka ɖó na wà nǔ xá ɛ gbɔn ?"
enyi kɛ́n mɛ ɖěɖee ɖɔ ɖɔ gbigbɔ ɖè emi lɛ é tɔn ka fɔ́n bo ɖò jijɛji wɛ ɔ ka ló ?
enɛ ka ɖó na nyí linkpɔ́n nú we wɛ à ?
mǐ na na xósin nú nùkanbyɔ enɛ lɛ ɖò xota e na bɔ d’ewu é mɛ .
[ 1 ] ( akpáxwé 4gɔ́ ɔ ) é sixu ko nyí hwe e nu è na sɛ́n ɔ mɔyizi ɖò sinayíi é ɖokpo ɔ wɛ è nɔ ɖu pantekotu sín xwè ɔ .
"( tíntɔ́n 19 : 1 ) enɛ wu ɔ , é sixu ko nyí hwenu e mɔyizi bló bɔ akɔta izlayɛli tɔn byɔ akɔjijɛsɛ́n ɔ mɛ é ɖokpo ɔ wɛ jezu lɔ bló bɔ mɛ e gbigbɔ ɖè lɛ é byɔ akɔjijɛ yɔyɔ̌ ɔ mɛ ."
"[ 2 ] ( akpáxwé 11gɔ́ ɔ ) nú a na mɔ nukúnnú jɛ vɔ̌ jɔ ɔ wu d’eji hǔn , kpɔ́n atɔxwɛ ( gungbe ) lidosun 1 , 2009 tɔn , wexwɛ 3 - 11 ."
gbigbɔ mímɛ́ ɖè mɛ : jehovah nɔ zán gbigbɔ mímɛ́ tɔn dó ylɔ mɛɖé b’ɛ na ɖu axɔsu kpo jezu kpo ɖò jixwé .
"gbɔn gbigbɔ tɔn gblamɛ ɔ , é nɔ dó sɔgudo ɖé sín akpá nú mɛ ɔ , alǒ na “ ganjɛwu ” mɛ ɔ ."
"klisanwun enɛ lɛ sixu ɖɔ ɖɔ gbigbɔ mímɛ́ “ yí gbè , ” alǒ xlɛ́ emi nyì wɛn ɖɔ ajɔ emitɔn ɖò jixwé"
“ mǐ jló na xwedó mi ”
"“ mǐ jló na xwedó mi , ɖó mǐ sè ɖɔ mawu ɖò kpɔ́ xá mi . ” — zakalíi 8 : 23 ."
"han lɛ : 65 , 122"
linlin tɛ klisanwun e gbigbɔ ɖè lɛ é ka ɖó na nɔ ɖó dó yeɖée wu ? — 1 kɔlɛntinu lɛ 4 : 6 - 8 .
"etɛwu mɛ nabi e nɔ ɖu wɔxúxú ɔ bo nɔ nu vɛɛn ɔ ɖò flǐn hwenu é ma ka ɖó na nyí linkpɔ́n nú mǐ ǎ ? — hlɔmanu lɛ 9 : 11 , 12 , 16 ."
"1 , 2 . ( a ) etɛ jehovah ka ɖɔ ɖɔ é na jɛ ɖò hwe mǐtɔn nu ? ( b ) nùkanbyɔ tɛ lɛ ka na mɔ xósin ɖò xota elɔ mɛ ?"
"jehovah ɖɔ ɖɔ ɖò hwe mǐtɔn nu ɔ “ jonɔ wǒ na tíìn , bɔ ye mɛ ɖokpo ɖokpo na dó gbè vovo : ye na hɛn jwifu ɖokpo sín awu ɖaxó sín tó majómajó bo dó hɛn ɛ ɖó te bo na ɖɔ n’i ɖɔ : ‘ mǐ jló na xwedó mi , ɖó mǐ sè ɖɔ mawu ɖò kpɔ́ xá mi . ’ ”"
( zakalíi 8 : 23 ) “ jwifu ” ɔ nɔte nú mɛ ɖěɖee mawu sɔ́ gbigbɔ mímɛ́ dó ɖè lɛ é .
è nɔ lɛ́ ylɔ ye ɖɔ “ izlayɛli mawu tɔn . ”
"( galatinu lɛ 6 : 16 , nw ) “ jonɔ wǒ ” lɛ nɔte nú mɛ ɖěɖee ɖó nukúnɖiɖo bo na nɔ gbɛ̀ kaka sɔyi ɖò ayikúngban jí é ."
"ye tuùn ɖɔ jehovah dó nú kplékplé mɛ enɛ lɛ e gbigbɔ ɖè é tɔn , bɔ ye mɔ ɖɔ wǔjɔmɛ sín nǔ wɛ é nyí ɖɔ ye na nɔ kpɔ́ xá ye bo sɛ̀n ɛ ."
"2 gbeyiɖɔ zakalíi ɖɔhun ɔ , jezu ɖɔ ɖɔ togun mawu tɔn na nɔ kpɔ́ ."
"é tinmɛ ɖɔ mɛ ɖěɖee ɖó nukúnɖiɖo jixwé tɔn lɛ é nyí “ lɛngbɔhwan kpɛví , ” bɔ mɛ ɖěɖee ɖó nukúnɖiɖo ayikúngban jí tɔn lɛ é nyí “ lɛngbɔ̌ ɖevo lɛ . ”"
"amɔ̌ , jezu ɖɔ ɖɔ ye bǐ na nyí ‘ lɛngbɔhwan ɖokpo ’ bo na ɖó ‘ lɛngbɔnyitɔ́ ɖokpo . ’"
"( luki 12 : 32 ; jaan 10 : 16 ) ðó ye nyí gbɛ̌ta wè wutu ɔ , mɛɖé lɛ sixu kanbyɔ ɖɔ : ( 1 ) lɛngbɔ̌ ɖevo lɛ ka ɖó na tuùn mɛ ɖěɖee gbigbɔ ɖè ɖò égbé lɛ é bǐ sín nyikɔ wɛ à ? ( 2 ) linlin tɛ mɛ ɖěɖee gbigbɔ ɖè lɛ é ka ɖó na nɔ ɖó dó yeɖée wu ? ( 3 ) enyi mɛɖé ɖò agun ce mɛ , bo jɛ wɔxúxú ɔ ɖu jí lobo jɛ vɛɛn ɔ nu jí ɖò flǐn hwenu ɔ , nɛ̌ un ka ɖó na nɔ wà nǔ xá ɛ gbɔn ? ( 4 ) enyi un mɔ nú mɛ nabi e nɔ ɖu wɔxúxú ɔ lobo nɔ nu vɛɛn ɔ ɖò flǐn hwenu lɛ é fɔ́n bo ɖò jijɛji wɛ ɔ , enɛ ka ɖó na nyí linkpɔ́n nú mì wɛ à ?"
xota elɔ na na xósin nú nùkanbyɔ enɛ lɛ .
mǐ ka ðó na tuùn mɛ ðěðee gbigbɔ ðè ðò égbé lɛ é bǐ sín nyikɔ wɛ à ?
3 lɛngbɔ̌ ɖevo lɛ ka ɖó na tuùn mɛ ɖěɖee gbigbɔ ɖè bɔ ye kpó ɖò ayikúngban jí égbé lɛ é bǐ sín nyikɔ wɛ à ?
ðó é na vɛwǔ bɔ è na tuùn ɖɔ mɛ enɛ lɛ na mɔ ajɔ yetɔn yí dandan . [ 1 ] ( kpɔ́n tinmɛ e ɖò vivɔnu é . )
"mawu ylɔ ye bɔ ye na yì jixwé có , hwenu e ye nɔ gbeji kaka sɔyi é kɛɖɛ jɛn ye na mɔ ajɔ yetɔn ."
"satáan tuùn enɛ , bo nɔ zán “ mɛ e nɔ sɔ́ yeɖée dó ɖó gbeyiɖɔ mawu tɔn na lɛ ” é , bo na tɛnkpɔn dó “ flú ” ye ."
( matie 24 : 24 ) hwenu e jehovah xlɛ́ klisanwun e gbigbɔ ɖè lɛ é céɖécéɖé ɖɔ ye nɔ gbeji é jɛn ye sixu ɖeji ɖɔ emi na mɔ ajɔ emitɔn yí .
"jehovah na yí gbè gudo tɔn enɛ , alǒ é na ɖó wuntun gudo tɔn enɛ ye jɛ nukɔn nú kú yetɔn alǒ jɛ nukɔn nú “ ya ɖaxó ɔ ” sín bǐbɛ̌ . — nǔɖexlɛ́mɛ 2 : 10 ; 7 : 3 , 14 ."
"nú é vɛwǔ bonu è na tuùn mɛ ɖěɖee gbigbɔ ɖè ɖò ayikúngban jí ɖò égbé lɛ é bǐ sín nyikɔ ɔ , nɛ̌ mǐ ka sixu “ xwedó ” ye gbɔn ?"
"4 nú é vɛwǔ bonu è na tuùn mɛ ɖěɖee gbigbɔ ɖè ɖò ayikúngban jí ɖò égbé lɛ é bǐ sín nyikɔ ɔ , nɛ̌ lɛngbɔ̌ ɖevo lɛ ka sixu “ xwedó ” ye gbɔn ?"
"biblu ɖɔ ɖɔ “ jonɔ wǒ ” na “ hɛn jwifu ɖokpo sín awu ɖaxó sín tó majómajó bo dó hɛn ɛ ɖó te bo na ɖɔ n’i ɖɔ : ‘ mǐ jló na xwedó mi , ɖó mǐ sè ɖɔ mawu ɖò kpɔ́ xá mi . ’ ”"
"wemafɔ enɛ ɖɔ jwifu ɖokpo sín xó , amɔ̌ , hwenu e é ɖɔ “ mi ” é ɔ , mɛ e dó gesí wɛ é ɖè é hú mɛ ɖokpo ."
"enɛ xlɛ́ ɖɔ jwifu ɔ kún nyí mɛ ɖokpo kpowun ó , amɔ̌ , é nɔte nú kplékplé mɛ e gbigbɔ ɖè lɛ é bǐ tɔn ."
"lɛngbɔ̌ ɖevo lɛ tuùn enɛ , bo nɔ sɛ̀n jehovah ɖó kpɔ́ xá kplékplé enɛ ."
"é byɔ ɖɔ ye ni tuùn mɛ e ɖò kplékplé enɛ mɛ lɛ é ɖokpo ɖokpo sín nyikɔ , bo xwedó ye mɛ ɖokpo ɖokpo ǎ ."
"jezu wɛ nyí gǎn mǐtɔn , bɔ biblu ɖɔ nú mǐ ɖɔ mǐ ɖó na xwedó è ɖokpo . — matie 23 : 10 ."
linlin tɛ mɛ ðěðee gbigbɔ ðè lɛ é ka ðó na nɔ ðó dó yeðée wu ?
etɛwu ? 5 mɛ e gbigbɔ ɖè lɛ é ɖó na lin nǔ kpɔ́n dó akpágbánúmɛ e ɖò 1 kɔlɛntinu lɛ 11 : 27 - 29 mɛ é jí ganji .
nɛ̌ mɛ e gbigbɔ ɖè é ɖé ka sixu ɖu wɔxúxú ɔ bo nu vɛɛn ɔ ɖò flǐn ɔ hwenu “ dó acɛ jí ” gbɔn ?
"enyi mɛ enɛ ma ɖó kancica ɖagbe xá jehovah ǎ , bo ma lɛ́ nɔ gbeji n’i ǎ , lobo ka ɖu wɔxúxú ɔ bo lɛ́ nu vɛɛn ɔ ɔ , é ɖè sísí xlɛ́ ǎ ."
"( eblée lɛ 6 : 4 - 6 ; 10 : 26 - 29 ) akpágbánúmɛ syɛnsyɛn enɛ nɔ flín mɛ e gbigbɔ ɖè lɛ é ɖɔ ye ɖó na nɔ gbeji , enyi ye jló na mɔ “ ajɔ e mawu ylɔ [ ye ] sín [ jixwé ] ɖɔ [ ye ] na yí gbɔn klisu jezu jí ɔ yí ” ɔ nɛ . — filipunu lɛ 3 : 13 - 16 ."
linlin tɛ klisanwun e gbigbɔ ɖè lɛ é ka ɖó na ɖó dó yeɖée wu ?
"6 pɔlu ɖɔ nú klisanwun e gbigbɔ ɖè lɛ é ɖɔ : “ nyɛ mɛ e ɖò ganxó ɖó un ɖò aklunɔ sɛ̀n wɛ wutu ɔ , un ɖò byɔbyɔ mi wɛ ɖɔ mi ni zán gbɛ̀ mitɔn ni sɔgbe xá lee mawu jló gbɔn hwenu e é ylɔ mi é . ”"
nɛ̌ ye ka ɖó na wà mɔ̌ gbɔn ?
"pɔlu tinmɛ ɖɔ : “ mi nɔ sɔ́ miɖée hwe hwebǐnu ; mi nɔ ɖó xomɛfífá , bo nɔ ɖó suúlu . mi nɔ mɔ miɖée gbɔ ɖò wanyiyi mɛ . mi dó gǎn , bo sɔ́ fífá e dɔn mi cá , bɔ mi nyí ɖokpo ɔ dó hɛn buténinɔ e [ gbigbɔ mímɛ́ ] na mi ɔ ɖó te . ”"
"( efɛzinu lɛ 4 : 1 - 3 ) gbigbɔ mímɛ́ jehovah tɔn nɔ d’alɔ mɛ e nɔ sɛ̀n ɛ lɛ é bɔ ye nɔ sɔ́ yeɖée hwe , bo nɔ yigo ǎ ."
"( kolosinu lɛ 3 : 12 ) enɛ wu ɔ , mɛ ɖěɖee gbigbɔ ɖè lɛ é nɔ lin ɖɔ emi kpɔ́n te hú mɛ ɖevo lɛ ǎ ."
ye tuùn ɖɔ jehovah kún na gbigbɔ mímɛ́ emi dandan hú mɛ ɖevo e nɔ sɛ̀n ɛ lɛ é ó .
"ye nɔ lɛ́ lin ɖɔ emi hɛn ɔ , emi na mɔ nǔ jɛ nugbǒ biblu tɔn e gɔ́ngɔ́n lɛ é mɛ hú mɛ ɖevo lɛ ǎ ."
ye na lɛ́ ɖɔ nú mɛɖé ɖɔ gbigbɔ ɖè é lɔ bɔ é ɖó na jɛ wɔxúxú ɔ ɖu jí alǒ vɛɛn ɔ nu jí ɖò flǐn hwenu ǎ .
"é nyɔ́ wà ɔ , ye nɔ sɔ́ yeɖée hwe , bo nɔ tuùn ɖɔ jehovah ɖokpo jɛn sixu ylɔ mɛ dó jixwé ."
"etɛwu ? 7 mɛ ɖěɖee gbigbɔ ɖè lɛ é nɔ mɔ ɖɔ wǔjɔmɛ sín nǔ wɛ é nyí bɔ è ylɔ emi bɔ emi na yì jixwé có , ye nɔ ɖó nukún ɖɔ mɛ ɖevo lɛ ni wà nǔ xá emi ɖò ali bunɔ ɖé nu ǎ ."
"( efɛzinu lɛ 1 : 18 - 20 ; xà filipunu lɛ 2 : 2 , 3 . )"
"ye nɔ lɛ́ tuùn ɖɔ hwenu e jehovah ɖè emi é ɔ , é kún lɔn nú mɛ ɖevo ɖebǔ ni tuùn ó ."
"enɛ wu ɔ , enyi mɛɖé lɛ ma ɖi tlolo ɖɔ gbigbɔ ko ɖè mɛɖé ǎ ɔ , é nɔ kpaca mɛ ɔ ǎ ."
é tuùn ɖɔ biblu ɖɔ nú mǐ ɖɔ mǐ ni ma nɔ yawu ɖi nǔ nú mɛ e ɖɔ mawu zé azɔ̌ bunɔ ɖé d’alɔ mɛ nú emi é ó .
"( nǔɖexlɛ́mɛ 2 : 2 ) ðó mɛ e gbigbɔ ɖè é ɖé ma nɔ ɖó nukún ɖɔ mɛ ɖevo lɛ ni sɔ́ ayi ɖó emi jí dín ǎ wutu ɔ , é na ɖɔ nú mɛ e é xò gò azɔn nukɔntɔn lɛ é ɖɔ gbigbɔ ɖè emi ǎ ."
"nugbǒ ɔ , é tlɛ na ɖɔ nú mɛɖé lɔ ǎ ."
"é na lɛ́ yí nùjiwǔ e wá gbé é ja ɖò jixwé lɛ é sín nu go ǎ . — 1 kɔlɛntinu lɛ 1 : 28 , 29 ; xà 1 kɔlɛntinu lɛ 4 : 6 - 8 ."
"8 klisanwun e gbigbɔ ɖè lɛ é nɔ mɔ ɖɔ emi ɖó na zán hwenu xá mɛ ɖevo ɖěɖee gbigbɔ ɖè lɛ é kɛɖɛ , b’ɛ na cí gbɛ̌ta ɖé mɛ wɛ ye ɖè ɖɔhun ǎ ."
"ye ɖó na tɛnkpɔn bá mɔ mɛ ɖevo ɖěɖee gbigbɔ ɖè lɛ é , bo na mɔ tɛn dó ɖɔ xó dó ɖè e è ɖè ye é wu , alǒ kplé dó gbɛ̌ta ɖé mɛ bo na kplɔ́n biblu ǎ ."
"( galatinu lɛ 1 : 15 - 17 ) enyi mɛ e gbigbɔ ɖè lɛ é nɔ wà nǔ gbɔn mɔ̌ ɔ , agun ɔ na nɔ bǔ ǎ ."
"nǔ cí mɔ̌ ɔ , nǔwiwa yetɔn na sɔ́ ta gbigbɔ mímɛ́ e nɔ d’alɔ mɛ mawu tɔn lɛ bɔ fífá kpo bǔninɔ kpo nɔ tíìn é . — xà hlɔmanu lɛ 16 : 17 , 18 ."
nɛ̌ a ka ðó na wà nǔ xá ye gbɔn ?
9 nɛ̌ a ka ɖó na wà nǔ xá nɔví sunnu kpo nɔví nyɔnu kpo e gbigbɔ ɖè lɛ é gbɔn ?
"é lɛ́ ɖɔ gɔ́ na ɖɔ : “ mɛ e nɔ sɔ́ éɖée sù ɔ , mawu na sɔ́ ɛ hwe ; mɛ e ka nɔ sɔ́ éɖée hwe ɔ , mawu na sɔ́ ɛ sù . ”"
"( matie 23 : 8 - 12 ) enɛ wu ɔ , enyi mǐ nɔ ɖó sísí nú mɛɖé zɛ xwé wu ɔ , é na nyla , enyi é na bo tlɛ nyí nɔvi klisu tɔn wɛ mɛ ɔ nyí ɔ nɛ ."
"hwenu e biblu ɖɔ xó dó mɛxo lɛ wu é ɔ , é dó wusyɛn lanmɛ nú mǐ ɖɔ mǐ ni ɖó nùɖiɖi ye ɖɔhun , amɔ̌ , é ka ɖɔ nú mǐ ɖɔ mǐ sixu sɔ́ gbɛtɔ́ ɖé dó ɖó gǎn mǐtɔn ǎ ."
( eblée lɛ 13 : 7 ) nugbǒ wɛ ɖɔ biblu ɖɔ é “ jɛxa bɔ è na sú axɔ wèɖobǔ ” mɛɖé lɛ .
"amɔ̌ , enyi gbigbɔ ɖè ye wutu wɛ è na wà mɔ̌ ǎ , loɔ , ɖó ye “ nɔ xlɛ́ ali agun ɔ ganji ” bo “ nɔ ɖókan dó mawuxóɖiɖɔ kpodo mawuxó kplɔ́n mɛ kpo wu ” wutu wɛ ."
"( 1 timɔtée 5 : 17 ) enyi mǐ nɔ kpa mɛ e gbigbɔ ɖè lɛ é dín bo nɔ lɛ́ sɔ́ ayi ɖó ye jí dín ɔ , mǐ na ɖè ye kpò ."
"nyla hú ɔ , é na sín mǐ wutu bɔ ye na huzu goyitɔ́ ."
( hlɔmanu lɛ 12 : 3 ) mɛɖebǔ ɖò mǐ mɛ bo jló na wà nǔ e na zɔ́n bɔ nɔví klisu tɔn e gbigbɔ ɖè lɛ é ɖokpo na wà nǔ syɛnsyɛn mɔhun nyì dò é ǎ ! — luki 17 : 2 .
nɛ̌ a ka ɖó na wà nǔ xá mɛ e ɖu wɔxúxú ɔ bo nu vɛɛn ɔ ɖò flǐn hwenu é ɖé gbɔn ?
( kpɔ́n akpáxwé 9gɔ́ ɔ jɛ 11gɔ́ ɔ )
10 nɛ̌ mǐ ka sixu xlɛ́ ɖɔ mǐ ɖó sísí nú mɛ ɖěɖee jehovah sɔ́ gbigbɔ dó ɖè lɛ é gbɔn ?
mǐ na kàn lee gbigbɔ ɖè ye gbɔn é byɔ ye ǎ .
"mɛɖesunɔ sín xó wɛ , bɔ mǐ ɖó acɛ bo na tuùn ǎ ."
"( 1 tɛsalonikinu lɛ 4 : 11 ; 2 tɛsalonikinu lɛ 3 : 11 ) mǐ ɖó na lin ɖɔ gbigbɔ ɖè asú yetɔn , alǒ asì yetɔn , mɛjitɔ́ yetɔn lɛ , alǒ hagbɛ̌ xwédo yetɔn tɔn ɖevo lɛ lɔmɔ̌ ǎ ."
mɛɖé nɔ ɖu nukúnɖiɖo tɔn sín gǔ ɖò xwédo tɔn gɔ́n ǎ .
( 1 tɛsalonikinu lɛ 2 : 12 ) mǐ ɖó na lɛ́ nyì alɔ nú nùkanbyɔ e sixu vɛ́ nú mɛ ɖevo lɛ é .
"ði kpɔ́ndéwú ɔ , mǐ ɖó na kanbyɔ nyɔnu e gbigbɔ ɖè asú tɔn é ɖé ɖɔ nɛ̌ gbɛ̀ ninɔ ɖò ayikúngban jí fí kaka sɔyi asú tɔn mɛvo ka nɔ cí n’i é jí ǎ ."
"mǐ sixu ɖeji bǐ mlɛ́mlɛ́ ɖɔ ɖò gbɛ̀ yɔyɔ̌ ɔ mɛ ɔ , jehovah na ‘ hun alɔ bo na na nǔ e nɔ jló nǔ e sixu ko ɖò gbɛ̀ lɛ é bǐ ye . ’ — ðɛhan 145 : 16 ."
"11 enyi mǐ ma nɔ wà nǔ xá mɛ e gbigbɔ ɖè lɛ é zɛ lee mǐ nɔ wà xá mɛ ɖevo lɛ gbɔn é wu ǎ ɔ , alɔ cyɔn mǐɖée jí wɛ mǐ lɛ́ ɖè ."
biblu ɖɔ nú mǐ ɖɔ ‘ mawu sɛntɔ́ nyijɛtɔ́ ’ ɖé lɛ sixu lun byɔ agun ɔ mɛ bo tlɛ sixu ɖɔ ɖɔ gbigbɔ ɖè emi .
"( galatinu lɛ 2 : 4 , 5 ; 1 jaan 2 : 19 ) gɔ́ na ɔ , mɛ e gbigbɔ ɖè lɛ é ɖé lɛ sixu nɔ ma nɔ gbeji ."
"( matie 25 : 10 - 12 ; 2 piyɛ́ɛ 2 : 20 , 21 ) amɔ̌ , enyi mǐ nɔ nyì alɔ nú mɛ sísɔ́ sù zɛ xwé wu ɔ , mǐ na lɔn gbeɖé bo na xwedó mɛ ɖevo lɛ ǎ , enyi gbigbɔ na bo tlɛ ɖè ye alǒ ye nyí mɛ bɔ è tuùn ye ganji , alǒ ye nyí mɛ bo ko ɖò jehovah sɛ̀n wɛ sín hwenu línlín ɖíe ɔ nɛ ."
"enɛ ɔ , enyi ye ma sɔ́ wá nɔ gbeji ǎ , alǒ jó agun ɔ dó ɔ , nùɖiɖi e mǐdɛɛ lɛ ɖó nú jehovah é na ci fo ǎ , mǐ ka na lɛ́ gbɔ sinsɛn ɛ ǎ . — judi 16 ."
mɛ nabi e nɔ ðu wɔxúxú ɔ bo nɔ nu vɛɛn ɔ é ka ðó na nyí linkpɔ́n nú mǐ wɛ à ?
"12 nú xwè gègě ɔ , mɛ ɖěɖee ɖu wɔxúxú ɔ bo nu vɛɛn ɔ ɖò flǐn hwenu lɛ é sín kɛ́n fɔ́n ɔ , é nɔ yì dò ."
"amɔ̌ , ɖò xwè gudogudo tɔn elɔ lɛ mɛ ɔ , kɛ́n enɛ nɔ fɔ́n bo nɔ ɖò jijɛji wɛ ."
enɛ ɖó na nyí linkpɔ́n nú mǐ wɛ à ?
mi nú mǐ ni kpɔ́n nǔ e wu é ma ɖó na nyí mɔ̌ ǎ é .
"13 “ aklunɔ tuùn mɛ e nyí étɔn lɛ é ! ” ( 2 timɔtée 2 : 19 ) nɔví sunnu e nɔ xà mɛ ɖěɖee nɔ ɖu wɔxúxú ɔ , bo nɔ nu vɛɛn ɔ ɖò flǐn hwenu lɛ é nɔ tuùn mɛ e gbigbɔ ɖè nugbǒ nugbǒ lɛ é ǎ , amɔ̌ , jehovah nɔ tuùn ."
"enɛ wu ɔ , mɛ e nɔ lin ɖɔ gbigbɔ ɖè emi , bɔ é ma ka nyí mɔ̌ ǎ lɛ é ɖò kɛ́n enɛ lɛ mɛ ."
"ði kpɔ́ndéwú ɔ , mɛɖé lɛ ko ɖu wɔxúxú ɔ bo nu vɛɛn ɔ ɖ’ayǐ , bo sɔ́ nɔ wà mɔ̌ dìn ǎ ."
é ɖò wɛn ɖɔ mǐ kún tuùn mɛ nabi e gbigbɔ ɖè bɔ ye kpó ɖò ayikúngban jí é pɛ́pɛ́pɛ́ ó .
14 mɛ ɖěɖee gbigbɔ ɖè lɛ é na ɖò ayikúngban ɔ sín awa gègě jí hwenu e jezu na wá kplá ye yì jixwé é .
"( matie 24 : 31 ) biblu lɛ́ xlɛ́ ɖɔ ɖò azǎn gudogudo tɔn lɛ mɛ ɔ , mɛ ɖěɖee gbigbɔ ɖè lɛ é kpɛɖé wɛ na kpó ɖò ayikúngban jí ."
"( nǔɖexlɛ́mɛ 12 : 17 ) amɔ̌ , é ɖɔ mɛ nabi e na kpò hwenu e ya ɖaxó ɔ na bɛ́ dó é ǎ ."
15 jehovah wɛ nɔ ɖɔ hwenu e é na cyan mɛ e gbigbɔ ɖè lɛ é dó é .
( hlɔmanu lɛ 8 : 28 - 30 ) jehovah jɛ mɛ e gbigbɔ mímɛ́ ɖè lɛ é cyan jí hwenu e jezu fɔ́n sín kú gudo é .
"é cí ɖɔ ɖò xwè kanweko nukɔntɔn ɔ mɛ ɔ , klisanwun nugbǒ lɛ bǐ wɛ gbigbɔ ɖè ɖɔhun ."
"xwè kanweko mɔkpan gudo ɔ , gègě mɛ ɖěɖee ɖɔ ɖɔ emi nyí klisanwun lɛ é tɔn nɔ xwedó klisu nugbǒ nugbǒ ǎ ."
"é ɖò mɔ̌ có , ɖò xwè enɛ lɛ vlamɛ ɔ , jehovah sɔ́ gbigbɔ dò ɖè mɛ kpɛ e nyí klisanwun nugbǒ lɛ é ."
ye cí jinukún ɖagbe e xó jezu ɖɔ ɖɔ é na sù ɖò gbehan nyanya lɛ tɛntin é ɖɔhun .
"( matie 13 : 24 - 30 ) ðò azǎn gudogudo tɔn lɛ mɛ ɔ , jehovah kpò ɖò mɛ e na nɔ mɛ 144 000 lɛ mɛ é cyan wɛ . [ 2 ] ( kpɔ́n tinmɛ e ɖò vivɔnu é . )"
"enɛ wu ɔ , enyi é nɔte kaka bo wá ɖò mɛ enɛ lɛ cyan wɛ ɖò azǎn gudogudo tɔn lɛ mɛ ɔ , mɛ̌ mǐ ka nyí bo na mɔ xó ɖɔ dó nùnywɛ tɔn wu ?"
"( ezayíi 45 : 9 ; daniyɛli 4 : 32 ; xà hlɔmanu lɛ 9 : 11 , 12 , 16 . ) [ 3 ] ( kpɔ́n tinmɛ e ɖò vivɔnu é . )"
mǐ ɖó na cɔ́ mǐɖée bo na wà nǔ azɔ̌watɔ́ ɖěɖee hlun nǔ ɖɔ dó lee gǎn yetɔn wà nǔ xá mɛ ɖěɖee ganmɛ ko sɛyi cobɔ ye bɛ́ azɔ̌ lɛ é gbɔn é wu é ɖɔhun ǎ . — xà matie 20 : 8 - 15 .
"16 enyi mɛ ɖěɖee ɖó nukúnɖiɖo jixwé tɔn lɛ é bǐ wɛ ɖò “ [ deví ] gbejinɔtɔ́ , ayiɖotenanɔ ” ɔ mɛ ǎ ."
"( matie 24 : 45 - 47 ) lee é nyí gbɔn ɖò xwè kanweko nukɔntɔn ɔ mɛ é ɖɔhun ɔ , jehovah kpo jezu kpo ɖò gbɛtɔ́ kpɛɖé zán dó na nùɖuɖu mɛ gègě wɛ alǒ dó ɖò mɛ gègě kplɔ́n wɛ égbé ."
"égbé ɔ , klisanwun e gbigbɔ ɖè lɛ é kpɛɖé wɛ ɖó azɔ̌ bo na na “ nùɖuɖu ” togun mawu tɔn “ dó hwetɔnnu . ”"
etɛ a ka kplɔ́n ɖò xota elɔ mɛ ?
17 etɛ mǐ ka kplɔ́n ɖò xota elɔ mɛ ?
"jehovah jló na na gbɛ̀ mavɔmavɔ mɛ gègě ɖò togun tɔn mɛ ɖò ayikúngban jí , bo na na gbɛ̀ mɛ ɖěɖee na ɖu gǎn xá jezu lɛ é ɖò jixwé ."
"jehovah na d’ajɔ mɛ e nɔ sɛ̀n ɛ lɛ é bǐ , ye wɛ nyí “ jwifu ” ɔ kpo “ jonɔ wǒ ” lɛ kpo . é byɔ ɖò ye sí ɖɔ ye ni setónú nú sɛ́n ɖokpo ɔ lɛ bo lɛ́ nɔ gbeji ."
mɛ bǐ ɖó na nɔ sɔ́ mɛɖée hwe .
"mɛ bǐ ɖó na kplé bo sɛ̀n ɛ , lobo na nɔ bǔ ."
mɛ bǐ ɖó na w’azɔ̌ bonu fífá na tíìn ɖò agun ɔ mɛ .
"ðó mǐ ɖò vivɔnu ɔ sɛkpɔ wɛ wutu ɔ , mi nú mǐ bǐ ni ɖò jehovah sɛ̀n wɛ bo ɖò klisu xwedó wɛ lɛngbɔhwan ɖokpo ɖɔhun ."
"[ 1 ] ( akpáxwé 3gɔ́ ɔ ) sɔgbe kpo ðɛhan 87 : 5 , 6 kpo ɔ , mawu sixu ɖè nyikɔ mɛ ɖěɖee na ɖò gǎn ɖu xá jezu wɛ ɖò jixwé lɛ é bǐ tɔn xlɛ́ ɖò sɔgudo . — hlɔmanu lɛ 8 : 19 ."
"[ 2 ] ( akpáxwé 15gɔ́ ɔ ) mɛsɛ́dó 2 : 33 xlɛ́ ɖɔ enyi gbigbɔ ɖè mɛɖé ɔ , jezu nɔ ɖó alɔ ɖ’emɛ , amɔ̌ , jehovah ɖokponɔ wɛ nɔ ylɔ mɛ ɔ ."
"[ 3 ] ( akpáxwé 15gɔ́ ɔ ) nú a na ɖó mɔjɛmɛ d’eji hǔn , kpɔ́n “ kanbiọ lẹ sọn wehiatọ lẹ dè ” ɖò atɔxwɛ ( gungbe ) nùxwásun 1 , 2007 tɔn , wexwɛ 30 - 31 ."
“ wanyiyi nɔ wà winnyanú ðebǔ ǎ ”
mɛsɛ́dó pɔlu wlan ɖɔ : “ wanyiyi nɔ kú hǔn ; é nɔ nyɔ́ xomɛ ; é nɔ jló mɛ nú ǎ ; é nɔ jla ajɔ nú éɖee ǎ ; é nɔ yigo ǎ .
"wanyiyi nɔ wà winnyanú ɖebǔ ǎ ; é nɔ ba ɖɔ emiɖokponɔ géé tɔn jɛn na nyɔ́ ǎ . ” ( 1 kɔlɛntinu lɛ 13 : 4 , 5 ) mǐ “ nɔ wà winnyanú ” hwenu e mǐ nylahun , ɖó zinzan nyanya , bo ɖè mɛmasi xlɛ́ mɛ ɖevo lɛ é ."
"amɔ̌ , hwenu e mǐ yí wǎn nú nɔví mǐtɔn lɛ é ɔ , mǐ nɔ lin tamɛ dó lee nǔ nɔ cí nú ye é jí hwɛ̌ cobo nɔ ɖɔ alǒ wà nùɖé ."
mǐ sixu xlɛ́ ɖɔ mǐ yí wǎn nú mɛ e nɔ kpé nukún dó nǔ wu ɖò tutoblonunu jehovah tɔn mɛ lɛ é gbɔn lee mǐ nɔ wà nǔ xá ye gbɔn é gblamɛ .
"hweɖelɛnu ɔ , nɔví sunnu e è tuùn ganji lɛ é sixu wá ba agun mǐtɔn kpɔ́n alǒ wá kpléɖókpɔ́ e mǐ yì é ."
"ye sixu nyí nukúnkpénuwutɔ́ lɛdo tɔn lɛ , mɛ e nɔ w’azɔ̌ ɖò betɛli lɛ é , wěɖegbɛ́ alaxɔ tɔn sín hagbɛ̌ lɛ , mɛ e ɖò hagbɛ̌ alixlɛ́mɛtɔ́ ɔ mɛ lɛ é , alǒ alɔgɔtɔ́ hagbɛ̌ alixlɛ́mɛtɔ́ ɔ tɔn lɛ ."
"nugbǒ ɔ , mǐ nɔ ba na ɖó sísí nú ye kpo asì yetɔn lɛ kpo , bɔ nǔ ɖagbe ka wɛ ."
"mǐ jló bo na cí diotlefɛsi ɖɔhun ǎ , éyɛ yí nɔví sunnu e wá ba agun tɔn kpɔ́n lɛ é ǎ , ɖó é ɖó sísí nú ye ǎ wutu ."
"( 3 jaan 9 , 10 ) amɔ̌ , é ka sixu nyɔ́ bló bɔ mǐ na gɔn sísí ɖó nú nɔví enɛ lɛ hwenu e mǐ ɖò ye yí wɛ bo ɖò ɖiɖɔ wɛ é à ?"
nɛ̌ nǔ ka sixu nyí mɔ̌ gbɔn ?
"kpɔ́ninɔ bo ɖɔ xó xá nɔví sunnu kpo nɔví nyɔnu e wá ba mǐ kpɔ́n lɛ é kpo nɔ hun xomɛ nú mǐ có , enyi mǐ nɔ sɔ́ ye ɖó ajo ɔ , mǐ sɔ́ ɖò sísí ɖó nú ye wɛ ǎ nɛ ."
"ði kpɔ́ndéwú ɔ , enyi mǐ ma byɔ gbè ye ǎ alǒ ye ma tuùn ǎ bonu mǐ ɖè fɔtóo yetɔn , vlafo hwenu e ye ɖò nǔ ɖu wɛ alǒ ɖò nǔ ɖevo wà wɛ é ɔ , é ka na xlɛ́ ɖɔ mǐ ɖó zinzan ɖagbe à ?"
mǐ na byɔ ye ɖɔ ye ni wlan nùɖé dó wema alǒ biblu mǐtɔn lɛ mɛ wɛ à ?
"nú ye kpo mɛ ɖevo lɛ kpo ɖò fɔtóo ɖè wɛ vlafo ɔ , mǐ na byɔ ye mɛ bo ɖɔ ɖɔ mǐdɛɛ lɛ jɛn na ɖè xá ye jɛ nukɔn dandan wɛ à ?"
nɛ̌ nùwalɔ mɔhun ka sixu cí nú mɛ ɖěɖee e wá kpléɖókpɔ́ mǐtɔn lɛ azɔn nukɔntɔn ɔ é ?
"é ɖò wɛn ɖɔ , enyi mǐ yí wǎn nú nɔví sunnu kpo nɔví nyɔnu mǐtɔn lɛ kpo ɔ , mǐ na wà nǔ mɔhun lɛ ɖě ǎ ."
"é nyɔ́ wà ɔ , mǐ nɔ ɖó sísí nú ye , ɖó mǐ mɔ nukúnnú jɛ nǔ e wu ye wá ba mǐ kpɔ́n é kpo lee ye nɔ wà azɔ̌ syɛnsyɛn gbɔn é kpo wu wutu ."
etɛ ka na d’alɔ mǐ bɔ mǐ na tuùn lee mǐ na wà nǔ xá nɔví mǐtɔn lɛ gbɔn é ?
"nukɔntɔn ɔ , flín ɖɔ jehovah wɛ mǐ ɖó na kpa susu na ."
"( nǔɖexlɛ́mɛ 4 : 11 ) wegɔ ɔ , mɔ nǔ jɛ wu ɖɔ é sɔgbe ɖɔ mǐ ni ɖó sísí nú nɔví sunnu enɛ lɛ kpo asì yetɔn lɛ kpo có , mǐ jló bo na sɔ́ ye ɖó ajo ǎ ."
ye jló ɖɔ mǐ ni wà nǔ xá emi nɔví nɔví ɖɔhun .
"( matie 23 : 8 ) atɔngɔ ɔ , flín nǔ e jezu kplɔ́n mǐ é : “ nǔ e mi jló ɖɔ gbɛtɔ́ lɛ ni bló nú emi ɔ , mi nɔ bló nú ye lɔmɔ̌ . ”"
"( matie 7 : 12 ) enyi mǐ flín nǔ enɛ lɛ ɔ , mǐ na ɖè wanyiyi xlɛ́ bo na “ nɔ wà winnyanú ɖebǔ ǎ . ”"
"jonɔ wǒ lɛ nɔ “ xwedó ” jwifu ɔ : lɛngbɔ̌ ɖevo lɛ nɔ sɛ̀n jehovah xá mɛ ɖěɖee gbigbɔ ɖè lɛ é , amɔ̌ , ye nɔ lin ɖɔ ye mɛ enɛ lɛ nyí gǎn nú emi , alǒ nɔ kpa ye dín alǒ sɔ́ ayi ɖó ye jí dín ǎ ."
"é nyɔ́ wà ɔ , lɛngbɔ̌ ɖevo lɛ nɔ yí wǎn nú mɛ ɖěɖee gbigbɔ ɖè lɛ é , bo nɔ ɖó sísí nú ye bo nɔ wà nǔ xá ye nɔví sunnu yetɔn lɛ kpo nɔví nyɔnu yetɔn lɛ kpo ɖɔhun"
azɔ̌wiwa ðó kpɔ́ xá mawu nɔ zɔ́n bɔ è nɔ ðó awǎjijɛ
"“ mǐ mɛ e ɖò azɔ̌ wà xá mawu wɛ lɛ ɔ , mǐ ɖò byɔbyɔ mi wɛ ɖɔ mi ma jó fɛ́nú e mi yí ɖò mawu sí ɔ dó , bonu é bú ó . ” — 2 kɔlɛntinu lɛ 6 : 1 ."
"han lɛ : 75 , 74"
etɛwu è ka sixu ðɔ ðɔ wɛnðagbejijlazɔ́ ɔ . . .
nɔ hɛn awǎjijɛ wá nú mǐ ?
nɔ cyɔn alɔ mǐ jí ?
jehovah wɛ nyí acɛbǐnɔ ɔ .
"é dá nǔ lɛ bǐ , bɔ nùnywɛ tɔn kpo hlɔnhlɔn tɔn kpo ɖó dogbó ǎ ."
"ee é d’alɔ jɔbu bɔ é mɔ nukúnnú jɛ enɛ wu gudo é ɔ , jɔbu ɖɔ n’i ɖɔ : “ un mɔ ɖɔ a kpé nǔ bǐ wu ; un tuùn ɖɔ a nɔ bló nǔ e jló we ɔ bǐ . ”"
( jɔbu 42 : 2 ) jehovah ɖó hudo mɛɖebǔ tɔn cobo na bló nǔ e jló è lɛ é bǐ ǎ .
"amɔ̌ , é ɖè wanyiyi xlɛ́ gbɔn mɛ ɖevo lɛ ylɔylɔ bonu ye na w’azɔ̌ ɖó kpɔ́ xá ɛ bonu linlin tɔn lɛ na dó jɛnu gblamɛ ."
2 mawu dá vǐ tɔn jezu cobo wá dá mɛ ɖevo alǒ nǔ ɖevo ɖebǔ .
"enɛ gudo ɔ , jehovah yí gbè bɔ vǐ tɔn d’alɔ ɛ bɔ ye dá nǔ ɖevo e kpò lɛ é bǐ ."
"( jaan 1 : 1 - 3 , 18 ) mɛsɛ́dó pɔlu wlan dó jezu wu ɖɔ : “ jǐ tɔn wɛ mawu bló nǔ e ɖò jinukúnsin lɛ kpodo ee ɖò ayikúngban jí lɛ bǐ kpan gbɔn : nǔ e mɔ wɛ è ɖè lɛ kpodo ee è ma ɖò mimɔ wɛ ǎ lɛ kpo , hlɔnhlɔn [ gbigbɔ mɛ ] tɔn lɛ , ganhunǔtɔ́ lɛ , gǎn lɛ kpodo acɛkpikpa lɛ kpan ; jǐ tɔn wɛ mawu bló nǔ lɛ bǐ gbɔn , bɔ nǔ lɛ bǐ nyí étɔn . ”"
"( kolosinu lɛ 1 : 15 - 17 ) enɛ wu ɔ , enyi azɔ̌ taji ɖé kɛɖɛ wɛ jehovah sɔ́ nú vǐ tɔn ǎ , é lɛ́ ɖɔ xó nú mɛ ɖevo lɛ d’ewu ."
wǔjɔmɛ ɖaxó ɖé wɛ .
3 jehovah lɛ́ ylɔ gbɛtɔ́ lɛ bɔ ye na w’azɔ̌ ɖó kpɔ́ xá ɛ .
"( bǐbɛ̌mɛ 2 : 19 , 20 ) kpɔ́n awǎjijɛ e adamu na ko ɖó hwenu e é ɖò azɔ̌ enɛ wà wɛ é !"
"é xwè sɔ bo kpɔ́n lee kanlin lɛ cí é kpo lee ye nɔ wà nǔ gbɔn é kpo bɔ enɛ gudo ɔ , é sun nyikɔ ye mɛ ɖokpo ɖokpo ."
"jehovah dá kanlin lɛ bǐ , enɛ wu ɔ , éɖesunɔ hɛn ɔ , é na ɖó nyikɔ nú ye ."
"é ɖò mɔ̌ có , é ɖè lee é yí wǎn nú adamu sɔ é xlɛ́ ɛ bo ɖɔ n’i ɖɔ é ni sun nyikɔ kanlin lɛ ."
mawu lɛ́ zɔ́n azɔ̌ adamu ɖɔ é ni bló bonu ayikúngban ɔ bǐ ni nyí palaɖisi ɖé .
"( bǐbɛ̌mɛ 1 : 27 , 28 ) amɔ̌ , adamu jló bo ɖó azɔ̌wiwa xá mawu te , bɔ enɛ dɔn wuvɛ̌ ɖaxó wá nú é kpo kúnkan tɔn lɛ bǐ kpo . — bǐbɛ̌mɛ 3 : 17 - 19 , 23 ."
"4 nukɔnmɛ ɔ , mawu ylɔ mɛ ɖevo lɛ bonu ye na w’azɔ̌ xá ɛ ."
nɔwée bló tɔjihun e zɔ́n bɔ é kpo xwédo tɔn kpo xò sìnvɔgbɛ ɔ zlɛ é .
jozuwée kplá izlayɛli - ví lɛ yì akpádídó yikúngban ɔ jí .
salomɔ́ɔ gbá tɛmpli ɖó jeluzalɛmu .
mali wá huzu nɔ jezu tɔn .
"gbejinɔtɔ́ enɛ lɛ kpo mɛ gègě ɖevo lɛ kpo w’azɔ̌ ɖó kpɔ́ xá jehovah , bonu jlǒ tɔn na dó nyí wiwa ."
"5 ðò égbé ɔ , jehovah byɔ mǐ ɖɔ mǐ ni wà nǔ e wu mǐ kpé é bǐ dó nɔ gudo nú axɔsuɖuto tɔn ."
ali gègě nu wɛ mǐ sixu sɛ̀n mawu ɖè .
"mǐ bǐ sixu sɛ̀n ɛ ɖò ali ɖokpo ɔ nu ǎ , amɔ̌ , mǐ bǐ hɛn ɔ , mǐ na jla wɛnɖagbe axɔsuɖuto ɔ tɔn ."
"jehovah ɖesu hɛn ɔ , é na wà azɔ̌ enɛ ."
"é hɛn ɔ , é na ɖɔ xó sín jixwé tlɔlɔ sɛ́dó gbɛtɔ́ lɛ ɖò ayikúngban jí ."
"jezu ɖɔ ɖɔ jehovah tlɛ hɛn ɔ , é na bló bɔ awinnya lɛ na ɖɔ xó nú mɛ ɖevo lɛ dó axɔsuɖuto jehovah tɔn sín axɔsu wu ."
"( luki 19 : 37 - 40 ) amɔ̌ , jehovah yí gbè bɔ mǐ nɔ ‘ wa azɔ̌ ɖó kpɔ́ xá ɛ . ’ ( 1 kɔlɛntinu lɛ 3 : 9 ) mɛsɛ́dó pɔlu wlan ɖɔ : “ mǐ mɛ e ɖò azɔ̌ wà xá mawu wɛ lɛ ɔ , mǐ ɖò byɔbyɔ mi wɛ ɖɔ mi ma jó fɛ́nú e mi yí ɖò mawu sí ɔ dó , bonu é bú ó . ” ( 2 kɔlɛntinu lɛ 6 : 1 ) wǔjɔmɛ ɖaxó wɛ é nyí ɖɔ mawu ylɔ mǐ bɔ mǐ na w’azɔ̌ ɖó kpɔ́ xá ɛ ."
mi nú mǐ ni kpɔ́n hwɛjijɔ e wu enɛ nɔ hɛn awǎjijɛ ɖaxó wá nú mǐ é ɖé lɛ .
azɔ̌wiwa ðó kpɔ́ xá mawu nɔ na mǐ awǎjijɛ
"nɛ̌ nukɔngbeví mawu tɔn ka tinmɛ lee nǔ cí n’i , hwenu e é ɖò azɔ̌ wà wɛ ɖò tɔ́ tɔn kpá é gbɔn ?"
6 azɔ̌wiwa ɖó kpɔ́ xá jehovah nɔ na awǎjijɛ mɛ e nɔ sɛ̀n ɛ lɛ é hwebǐnu .
nukɔngbeví mawu tɔn ɖɔ xó elɔ cobo wá ayikúngban jí : “ nyì wɛ mawu mavɔmavɔ ɖó jɛ nukɔn nú nǔ e é bló lɛ bǐ . . .
"un ɖò azɔ̌ wu ɖò akpá tɔn hwebǐnu azɔ̌gán ɖɔhun , [ ‘ bo nyí mɛ e é yí wǎn na tawun é ayihɔngbe ayihɔngbe , bɔ un nɔ ɖò awǎ jɛ wɛ hwebǐnu ɖò nukɔn tɔn , ’ nw ] . ”"
"( nùnywɛxó 8 : 22 , 30 ) hwenu e jezu w’azɔ̌ kpo tɔ́ tɔn kpo é ɔ , é ɖó awǎjijɛ ɖó é wà nǔ gègě , bɔ é lɛ́ tuùn ɖɔ jehovah yí wǎn nú emi ."
bɔ mǐdɛɛ lɛ ka ló ?
etɛ ka sixu lɛ́ na mɛ awǎjijɛ hú nugbǒ ɔ kplɔnkplɔn mɛ ?
7 jezu ɖɔ ɖɔ xomɛ nɔ hun mǐ hwenu e mǐ na nǔ mɛ é kpo hwenu e è na nǔ mǐ é kpo .
"( mɛsɛ́dó 20 : 35 ) xomɛ hun mǐ hwenu e mǐ mɔ nugbǒ ɔ é , amɔ̌ , etɛwu xomɛ ka nɔ lɛ́ hun mǐ hwenu e mǐ má nugbǒ ɔ xá mɛ ɖevo lɛ é ?"
"ðó mǐ nɔ mɔ bɔ ye nɔ ɖó awǎjijɛ nugbǒ nugbǒ , hwenu e ye mɔ nukúnnú jɛ nǔ e biblu kplɔ́n mɛ ɔ mɛ é , kpo hwenu e ye kpo mawu kpo jɛ vívɛ́ jí é kpo ."
"nú mǐ mɔ bonu ye ɖò linlin yetɔn kpo gbɛzinzan yetɔn kpo huzu wɛ ɔ , é nɔ víví nú mǐ ."
"wɛnɖagbejijlazɔ́ ɔ ɖò taji hugǎn , bo lɛ́ nyí azɔ̌ e nyɔ́ hugǎn bɔ mǐ sixu wà é ."
é nɔ zɔ́n bɔ mɛ ɖěɖee huzu xɔ́ntɔn mawu tɔn lɛ é na mɔ gbɛ̀ mavɔmavɔ . — 2 kɔlɛntinu lɛ 5 : 20 .
"8 enyi mǐ d’alɔ mɛ ɖevo lɛ bonu ye kplɔ́n nǔ dó jehovah wu ɔ , mǐ nɔ tuùn ɖɔ nǔ mǐtɔn nyɔ́ nukún tɔn mɛ , bɔ gǎn e mǐ nɔ dó bo nɔ sɛ̀n ɛ é nɔ xɔ akwɛ ɖò nukún tɔn mɛ ."
enɛ lɔ nɔ na mǐ awǎjijɛ .
"marco ɔ , italie wɛ é nɔ nɔ , é ɖɔ : “ tuùntuùn ɖɔ un nɔ na nǔ ɖagbe hugǎn e un ɖó é jehovah , b’ɛ ma nyí mɛ e na wɔn nǔ e un wà é blewun ǎ é nɔ na mì awǎjijɛ e è ma sixu jlɛ́ ǎ é . ”"
azɔ̌wiwa xá mawu nɔ zɔ́n bɔ mǐ nɔ sɛkpɔ mawu kpo mɛ ðevo lɛ kpo
"9 enyi mǐ w’azɔ̌ ɖó kpɔ́ xá mɛ e mǐ yí wǎn na lɛ é ɔ , mǐ nɔ sɛkpɔ ye ."
mǐ nɔ wá tuùn mɛ alɔkpa e ye nyí é kpo jijɔ yetɔn lɛ kpo d’eji .
mǐ nɔ tuùn nǔ e nya wɛ ye ɖè lɛ é kpo lee ye nɔ tɛnkpɔn bo na wlí gbɔn é kpo .
jezu w’azɔ̌ xá jehovah vlafo nú xwè liva mɔkpan .
wǎn e ye yí nú yeɖée é wá syɛn kaka bɔ nǔ ɖebǔ sixu hɛn kancica yetɔn gblé ǎ .
"jezu tinmɛ lee kancica enɛ syɛn sɔ é bo ɖɔ : “ nyɛ kpodo tɔ́ ɔ kpo ɔ , ɖokpo wɛ mǐ nyí . ”"
"( jaan 10 : 30 ) ye ɖò bǔ nugbǒ nugbǒ tɔn , bo wà nǔ ɖó kpɔ́ alɔ ɖò alɔ mɛ hwenu e ye w’azɔ̌ ɖó kpɔ́ é ."
10 jezu byɔ jehovah ɖɔ é ni cyɔn alɔ ahwanvu emitɔn lɛ jí .
"( jaan 17 : 11 ) enyi mǐ nɔ zán gbɛ̀ sɔgbe kpo nugbodòdó mawu tɔn lɛ kpo , bo nɔ ɖ’alɔ ɖò wɛnɖagbejijlazɔ́ ɔ mɛ ɔ , mǐ nɔ mɔ nǔ jɛ jijɔ jiwǔ tɔn lɛ mɛ d’eji ."
"enyi mǐ sɛkpɔ mawu ɔ , é nɔ sɛkpɔ mǐ ."
( xà jaki 4 : 8 . )
"mǐ nɔ lɛ́ sɛkpɔ nɔví sunnu mǐtɔn lɛ kpo nɔví nyɔnu mǐtɔn lɛ kpo , ɖó mǐ nɔ kpé tagba ɖokpo ɔ lɛ , nɔ mɔ awǎjijɛ ɖokpo ɔ lɛ , lobo lɛ́ ɖò nǔ ɖokpo ɔ lɛ nya wɛ wutu ."
"mǐ nɔ w’azɔ̌ ɖó kpɔ́ , nɔ j’awǎ ɖó kpɔ́ lobo nɔ dɛ ɖò nǔ nu ɖó kpɔ́ ."
nɔví nyɔnu octavia e nɔ nɔ grande - bretagne é ɖɔ : “ azɔ̌wiwa ɖó kpɔ́ xá jehovah zɔ́n bɔ un sɛkpɔ mɛ ɖevo lɛ . ”
é tinmɛ ɖɔ ɖɔ ee emi kpo mɛ ɖě lɛ kpo ɖò “ nǔ ɖokpo ɔ nya wɛ bo nɔ xwedó alixlɛ́mɛ ɖokpo ɔ ” dìn é wɛ zɔ́n .
é ɖò wɛn ɖɔ nǔ ɖokpo ɔ wɛ mǐ lin .
"enyi mǐ mɔ gǎn e nɔví mǐtɔn lɛ nɔ dó bo na dó nyɔ́ ɖò jehovah sí é ɔ , enɛ nɔ zɔ́n bɔ mǐ nɔ sɛkpɔ ye ."
"11 wanyiyi e mǐ ɖó nú mawu kpo nɔví mǐtɔn lɛ kpo é syɛn dìn , amɔ̌ , é na lɛ́ syɛn hú mɔ̌ ɖò gbɛ̀ yɔyɔ̌ ɔ mɛ ."
lin tamɛ dó azɔ̌ awǎjijɛ tɔn e mǐ na wà ɖò sɔgudo lɛ é bǐ jí !
mǐ na lɛ́ w’azɔ̌ bo na bló bɔ ayikúngban ɔ bǐ na huzu palaɖisi ɖé .
"awǎjijɛ sín nǔ ɖaxó wɛ é na nyí ɖɔ mǐ ni w’azɔ̌ ɖó kpɔ́ , bɔ kpɛɖé kpɛɖé ɔ , mǐ na huzu mɛ maɖóblɔ̌ ɖò acɛkpikpa klisu tɔn glɔ ."
"gbɛtɔ́ lɛ bǐ na sɛkpɔ yeɖée kpo jehovah kpo hugǎn , bɔ éyɛ na na nǔ e nɔ jló nǔ e sixu ko ɖò gbɛ̀ lɛ é bǐ ye , b’ɛ na jɛmɛ nú ye . — ðɛhan 145 : 16 ."
azɔ̌wiwa xá mawu nɔ cyɔn alɔ mɛ jí
nɛ̌ wɛnɖagbejijlazɔ́ ɔ ka nɔ cyɔn alɔ mǐ jí gbɔn ?
12 mǐ ɖó na cyɔn alɔ kancica e ɖò mǐ kpo jehovah kpo tɛntin é jí .
"mǐ ɖò gbɛ̀ satáan tɔn mɛ , bo lɛ́ nyí hwɛhutɔ́ , enɛ wu ɔ , blewun jɛn mǐ na jɛ nǔ lin jí bo jɛ nǔ wà jí gbɛ̀ ɔ ɖɔhun ."
é cí tɔ̀linlin ɖò tɔsisa é mɛ jɔhɔn ɖò mǐ dɔn yì fí e mǐ ma jló na yì ǎ é ɖé ɖɔhun .
"enɛ wu ɔ , mǐ ɖó na zán hlɔnhlɔn mǐtɔn bǐ dó lin tɔ̀ ɔ yì awa ɖevo xwé ."
"mɔ̌ ɖokpo ɔ , mǐ ɖó na w’azɔ̌ syɛnsyɛn bo na lɔn nú gbɛ̀ satáan tɔn na dɔn mǐ yì fí e jló è ɔ ǎ ."
"enɛ wu ɔ , nɛ̌ wɛnɖagbejijla ka nɔ cyɔn alɔ mǐ jí gbɔn ?"
"enyi mǐ nɔ ɖɔ xó dó jehovah kpo biblu ɔ kpo wu ɔ , mǐ nɔ sɔ́ ayi mǐtɔn ɖó nǔ taji lɛ kpo nǔ ɖagbe lɛ kpo jí , é nɔ nyí dó nǔ e na vɔ́da nú nùɖiɖi mǐtɔn lɛ é jí ǎ ."
"( filipunu lɛ 4 : 8 ) wɛnɖagbejijla nɔ hɛn nùɖiɖi mǐtɔn lidǒ , ɖó é nɔ flín akpá mawu tɔn lɛ kpo nugbodòdó tɔn e wanyiyi kpé lɛ é kpo mǐ ."
é nɔ lɛ́ d’alɔ mǐ bɔ jijɔ ɖěɖee sín hudo mǐ ɖó bo na mɔ tɛn dó cyɔn alɔ mǐɖée jí bɔ satáan kpo gbɛ̀ tɔn kpo ma na wà nùɖé nú mǐ ǎ é nɔ kpó ɖò mǐ sí . — xà efɛzinu lɛ 6 : 14 - 17 .
"13 enyi mǐ sɔ́ wɛnɖagbejijla , nǔ kplɔnkplɔn kpo alɔdido mɛ ɖevo lɛ ɖò agun ɔ mɛ kpo dó hɛn alɔnu mǐtɔn ján ɔ , alɔ cyɔn mǐɖée jí wɛ mǐ ɖè nɛ , ɖó mǐ sɔ́ na mɔ hwenu dó lin nǔ kpɔ́n dó tagba mǐɖesunɔ tɔn lɛ jí zɛ xwé wu ǎ ."
etɛwu kàn e mǐ nɔ ɖó dó wɛnɖagbejijla ɔ wu é ka xlɛ́ ɖɔ gbigbɔ mawu tɔn ɖò kpɔ́ xá mǐ ?
14 wɛnɖagbejijla nɔ lɛ́ na mǐ ganjɛwu d’eji ɖɔ gbigbɔ mawu tɔn ɖò kpɔ́ xá mǐ .
kpɔ́ndéwú ɖé ɖíe : mǐ ni ɖɔ ɖɔ azɔ̌ towe wɛ nyí ɖɔ a na nɔ má pɛ́ɛn nú mɛ e ɖò xá towe mɛ lɛ é .
"è nɔ sú axɔ we nú azɔ̌ enɛ ǎ , mɛɖé ka nɔ sú akwɛ e a zán d’emɛ lɛ é we ǎ ."
"gɔ́ na ɔ , mɛ gègě nɔ lɛ ba pɛ́ɛn ɔ ǎ , mɛɖé lɛ tlɛ nɔ lɛ́ gbɛ́ wǎn nú we , ɖó hɛn e a nɔ hɛn yì jó nú ye é wu ."
"é na lin có awakanmɛ na kú we ǎ , bɔ a sixu jó dó ."
"wɛnɖagbejijlazɔ́ ɔ nɔ byɔ ɖɔ mǐ ni zán hwenu mǐtɔn , akwɛ mǐtɔn , mɛɖé lɛ tlɛ nɔ ko mǐ alǒ dó xomɛsin nú mǐ . é ɖò mɔ̌ có , gègě mǐtɔn fɔ́n bo ɖ’ewu xwewu xwewu ."
enɛ xlɛ́ ɖɔ gbigbɔ mawu tɔn ɖò alɔ dó mǐ wɛ .
azɔ̌wiwa xá mawu nɔ xlɛ́ wanyiyi e mǐ ðó nú é kpo mɛ ðevo lɛ kpo é
nɛ̌ wɛnɖagbejijla ɔ ka cá kàn xá linlin mawu tɔn nú gbɛtɔ́ lɛ gbɔn ?
15 nɛ̌ wɛnɖagbejijlazɔ́ ɔ ka cá kàn xá linlin jehovah tɔn nú gbɛtɔ́ lɛ gbɔn ?
linlin mawu tɔn wɛ nyí ɖɔ gbɛtɔ́ lɛ ni nɔ gbɛ̀ kaka sɔyi ; linlin tɔn enɛ ka ko ɖyɔ sín hwenu e adamu hu hwɛ é ǎ .
( ezayíi 55 : 11 ) mawu bló tuto bonu mǐ na dó gán sín hwɛhuhu kpo kú kpo sí .
jezu wá ayikúngban jí bo sɔ́ gbɛ̀ tɔn dó savɔ̌ dó ta mǐtɔn mɛ .
"amɔ̌ , cobonu gbɛtɔ́ lɛ na ɖu vivǐ vɔsisa tɔn tɔn ɔ , ye ɖó na setónú nú mawu ."
nɛ̌ wɛnɖagbejijla mǐtɔn ka cá kàn xá sɛ́n mawu tɔn e ɖò taji hú sɛ́n lɛ bǐ é gbɔn ?
"16 enyi mǐ nɔ d’alɔ mɛ ɖevo lɛ bonu ye nɔ mɔ gbɛ̀ mavɔmavɔ li ɔ , mǐ ɖò xlɛ́xlɛ́ wɛ ɖɔ mǐ yí wǎn nú ye bo lɛ́ yí wǎn nú jehovah lɔ nɛ ."
"“ é wɛ jló ɖɔ gbɛtɔ́ lɛ bǐ ni mɔ hwlɛngán , bo na tuùn nugbǒ ɔ bǐ dégbédégbé . ” ( 1 timɔtée 2 : 4 ) hwenu e falizyɛn ɖé kanbyɔ jezu ɖɔ sɛ́n mawu tɔn tɛ ka ɖò taji hú bǐ é ɔ , jezu ɖɔ : “ ‘ a na yí wǎn nú aklunɔ mawu towe kpodo ayi towe bǐ kpo , kpodo lindɔ̌n towe bǐ kpo , kpodo linlin towe bǐ kpo . ’"
"( matie 22 : 37 - 39 ) enyi mǐ nɔ jla wɛnɖagbe ɔ ɔ , é xlɛ́ ɖɔ mǐ ɖò tó nú sè nú sɛ́n enɛ lɛ wɛ . — xà mɛsɛ́dó 10 : 42 ."
17 jehovah dó nú mǐ tawun mɛ !
"é zé azɔ̌ e nɔ na awǎjijɛ mɛ é d’alɔ mɛ nú mǐ ; azɔ̌ enɛ nɔ zɔ́n bɔ mǐ nɔ sɛkpɔ ɛ bo nɔ lɛ́ sɛkpɔ nɔví mǐtɔn lɛ , é nɔ cyɔn alɔ kancica e ɖò mǐ kpo é kpo tɛntin é jí ."
é nɔ lɛ́ hun ali nú mǐ bɔ mǐ na xlɛ́ ɖɔ mǐ ɖó wanyiyi nú mawu kpo mɛ ɖevo lɛ kpo .
"amɔ̌ , mɛ winnyawinnya wɛ mǐ nyí oo , mɛxomɔ wɛ mǐ nyí oo , dɔkunnɔ wɛ mǐ nyí oo , yatɔnɔ wɛ mǐ nyí oo , gǎn wɛ ɖò mǐ wu oo alǒ mǐ na bo lɛ́ ba gǎn kpò hǔn , mǐ nɔ wà nǔ e wu mǐ kpé lɛ é bǐ , bo nɔ má nùɖiɖi mǐtɔn xá mɛ ɖevo lɛ ."
"mǐ nɔ ɖó linlin ɖokpo ɔ kpo chantel e nɔ nɔ france é kpo , é ɖɔ : “ mɛ e ɖó hlɔnhlɔn hú mɛ bǐ ɖò wɛkɛ ɔ mɛ é , mɛ e dá nǔ lɛ bǐ é , mawu awǎjijɛnɔ ɔ ɖɔ nú mì ɖɔ : ‘ yì !"
"ðɔ xó dó wutu ce , ɖɔ xó sín ayi towe mɛ ."
"mǐ ɖò azɔ̌ wà ɖó kpɔ́ xá mawu wɛ hwenu e mǐ nɔ ɖɔ mawuxó nú mɛ ɖevo lɛ bo nɔ d’alɔ ye bonu ye na huzu xɔ́ntɔn tɔn , bá dó sixu nɔ gbɛ̀ kaka sɔyi é ."
"azɔ̌ enɛ nɔ na mǐ awǎjijɛ , nɔ cyɔn alɔ mǐ jí , nɔ zɔ́n bɔ mǐ nɔ sɛkpɔ jehovah d’eji , bo nɔ lɛ́ sɛkpɔ mǐɖée lɛ d’eji"
zofínkplɔsun 2016 tɔn
lidosun 4 - 10 2016
3 jehovah ylɔ ɛ ðɔ “ xɔ́ntɔn ce ”
lidosun 11 - 17 2016
9 wà nǔ xɔ́ntɔn vívɛ́ jehovah tɔn lɛ ðɔhun
xota elɔ lɛ na d’alɔ mǐ bɔ mǐ na bló bɔ xɔ́ntɔn e mǐ zun xá jehovah mawu é na syɛn d’eji .
"ðò xota nukɔntɔn ɔ mɛ ɔ , mǐ na mɔ nǔ e kpɔ́ndéwú ablaxamu tɔn na kplɔ́n mǐ lɛ é ."
"ðò wegɔ ɔ mɛ ɔ , mǐ na mɔ nǔ ɖěɖee hwliti , ezekiyasi kpo jezu sín nɔ mali kpo sín kpɔ́ndéwú na kplɔ́n mǐ lɛ é ."
lidosun 18 - 24 2016
14 xlɛ́ ðɔ emi ðò gbeji nú jehovah
lidosun 25 2016 – nùxwásun 1 2016
20 jehovah sɛntɔ́ gbejinɔtɔ́ lɛ sín kpɔ́ndéwú ni kplɔ́n nǔ we
"ðò xota elɔ lɛ mɛ ɔ , mǐ na ɖɔ xó dó tan biblu tɔn ɖěɖee kúnkplá axɔsu davidi kpo mɛ ɖevo ɖěɖee nɔ gbɛ̀ hwetɔnnu lɛ é kpo ɖé lɛ jí ."
"kpɔ́ndéwú yetɔn gbígbéjé kpɔ́n na d’alɔ mǐ bɔ mǐ na kplɔ́n lee mǐ sixu nɔ gbeji nú jehovah gbɔn é , é na bo tlɛ nyí ɖò ninɔmɛ syɛnsyɛn lɛ mɛ ɔ nɛ ."
26 tan gbɛzán tɔn — jehovah na ðuɖeji mì ðò sinsɛnzɔ́ tɔn mɛ
30 kpò ðò jehovah sɛ̀n wɛ kpo awǎjijɛ kpo
fɔtóo e ðò akpà ɔ jí é
bénin
"ðò gletoxo hètin tɔn mɛ ɔ , mɛ lɛ nɔ tun atín te bo nɔ bló xɔ yetɔn lɛ gègě ɖ’eji bo na dó sixu nɔ aga nú tɔ̀ ɔ ."
ye nɔ zán akló lɛ bo nɔ dó sɛ̀ tɛn .
xomɛ hun wɛnjlatɔ́ 215 kpo gbexosin - alijitɔ́ 28 ɖěɖee ɖò agun atɔn e ɖò xà ɔ mɛ lɛ é kpo tawun hwenu e gbɛtɔ́ 1 600 wá flǐn ɖò 2014 é
gbɛtɔ́ nabi e ðò tò ɔ mɛ é
10 703 000
12 167
gbexosin - alijitɔ́ hwebǐnu tɔn lɛ
1 492
jehovah na ðuɖeji mì ðò sinsɛnzɔ́ tɔn mɛ
mɛ e tɔn wɛ é corwin robison
un kanbyɔ ɛ ɖɔ : “ a na lɛ́ wlí mì sú ɖevo wɛ à ? ”
azɔn wegɔ e è ɖɔ nyì ni byɔ ahwankpá états - unis tɔn mɛ é nɛ .
un yì sinsɛn méthodiste tɔn .
"hwenu e un ɖó xwè 14 é ɔ , sinsɛngán ɔ dó ajɔ mì , ɖó un gɔn amisa aklunɔzángbe tɔn ǎ kaka nú xwè ɖokpo blebu ."
"táan enɛ mɛ mɔ̌ wɛ margaret walker , ee nyí ɖokpo ɖò kúnnuɖetɔ́ jehovah tɔn lɛ mɛ bo nɔ nɔ xá mǐtɔn mɛ é jɛ mamáa ce gɔ́n wá jí , bo nɔ ɖɔ biblu xó n’i ."
é sù gbè ɖokpo bɔ un ɖɔ ɖɔ un na gɔ́ nú ye .
"mamáa lin ɖɔ un na dó afɔgblɛ̌gblɛ̌ afɔ mɛ nú nùkplɔnkplɔn emitɔn , bɔ é ɖɔ nú mì ɖɔ nyì ni bú sín xɔ ɔ mɛ ."
"margaret lɛ́vɔ wá ba mǐ kpɔ́n azɔn wè gudo é ɔ , é kanbyɔ mì ɖɔ : “ a ka tuùn nyikɔ mawu tɔn à ? ”"
"bɔ un ɖɔ : “ mɛ bǐ wɛ tuùn enɛ , mawu wɛ é nɔ nyí . ”"
"un bló mɔ̌ nugbǒ , bɔ un wá mɔ ɖɔ nyikɔ mawu tɔn ɔ jehovah wɛ ."
"un kanwezun yì xɔ́ntɔn ce lɛ gɔ́n ɖò kɔxo bo ɖɔ nú ye ɖɔ : “ mi jɛ xwégbe gbadanu hǔn , mi xà ðɛhan 83 : 18 bo kpɔ́n lee mawu nɔ nyí é . ”"
"amɔ̌ , papa ɖó jlǒ tɔn ǎ ."
nukúnvandomɛ ðò xwégbe
"azɔ̌ gègě wu wɛ è ɖɔ nyì ni nɔ kpé nukún dó ɖò agun ɔ mɛ , bɔ un ɖó wema e kúnnuɖetɔ́ jehovah tɔn lɛ ɖetɔ́n é gègě ."
"papa dlɛn alɔ sɛ́dó wema ce lɛ gbè ɖokpo , bo ɖɔ : “ a mɔ nǔ enɛ lɛ à ?"
"bǐ ni bú sín xwé ɔ gbè , bonu hwi lɔ ni tɔ́n gɔ́ nú ye . ”"
"un gosin xwégbe bo yì jɛ toxo e ma lin dó finɛ ǎ bo nɔ nyí zanesville ɖò ohio mɛ é mɛ , amɔ̌ , un nɔ lɛkɔ wá xwé ɖokpo ɖokpo bo nɔ na akɔnkpinkpan mɛ ce lɛ ."
papa tɛnkpɔn bo na sú kplé lɛ yiyi sín ali dó mamáa .
un ɖɔ nú mamáa ɖɔ : “ ado ma hu mi ó .
wezun kínkán ɖò mi gudo na wá cikɔ n’i . ”
"é wá yá nugbǒ é ɔ , papa jó gbè bo sɔ́ nɔ gbɛ́ n’i ɖě ǎ , bɔ é nɔ yì kplé lɛ fɛɛ ."
"hwenu e wemaxɔmɛ azɔ̌ yɛhwexɔsuɖuto ɔ tɔn bɛ́ ɖò 1943 é ɔ , è jɛ xóɖiɖɔ e wemaxɔmɛvi lɛ nɔ xwlé mɛ é sín azɔ̌ ɖè nú mì jí ɖò agun ce mɛ ."
wě e è nɔ ɖè xá mì ɖò azɔ̌ ce lɛ gudo é d’alɔ mì bɔ un huzu xóɖɔtɔ́ ɖagbe ɖé .
"ðò 1944 ɖò wɛkɛ hwan wegɔ ɔ hwenu ɔ , è ɖè gbè nú mì ɖɔ ma yí gɔ́ nú ahwankpá ɔ bo yì ahwan ."
"un yì fort hayes ɖò columbus , ohio , è gbéjé lanmɛ ce kpɔ́n , bɔ un yí gbè nú nùkanbyɔ ɖé lɛ dó wema jí ."
ye jó mì dó bɔ un wá yì xwé .
"amɔ̌ , azǎn yɔywɛ ɖé gudo ɔ , kponɔgán ɖokpo wá hɔn ce ta bo ɖɔ nú mì ɖɔ : “ corwin robison , è na gbè mì ɖɔ má ɖ’alɔ jǐ towe . ”"
"aklunɔzán gblamɛ wè gudo ɖò hwɛɖɔxɔsa ɔ , hwɛɖɔtɔ́ ɔ ɖɔ : “ enyi nyiɖokpo tɔn wɛ ɔ , awinnya jɛn è na dó dò nú we ."
"kpokánta mɛ lɛ bǐ tɔn wɛ nyí ataa ce , bɔ un ko jla wɛnɖagbe axɔsuɖuto ɔ tɔn mɛ gègě . ”"
é kpé cɛju 30 cobonu wěɖegbɛ́ hwɛɖiɖɔ tɔn ɔ ɖɔ ɖɔ nyì kú hwɛ ǎ .
"hwɛɖɔtɔ́ ɔ ɖó hwɛ nú mì ɖɔ nyì na sɛ̀n gan nú xwè atɔ́ɔ́n ɖò ashland , kentucky ."
jehovah cyɔn alɔ jǐ ce ðò gankpa mɛ
"gankpa columbus , ohio tɔn ɖé mɛ wɛ un bló aklunɔzán gblamɛ wè nukɔntɔn lɛ ɖè , azǎn nukɔntɔn ɔ gbè ɔ un tɔ́n sín xɔ ce mɛ ǎ ."
un sɔ tuùn nǔ e un na wà é ǎ . ”
"un ɖi zɔnlin yì gantɔ́ gaga jinganjingan ɖé gɔ́n , bɔ mǐ cí flɛtɛli ɖé nu bo ɖò kɔxo kpɔ́n sɛ́dó wɛ ."
un ɖɔ : “ kúnnuɖetɔ́ jehovah tɔn wɛ nú mì . ”
é ɖɔ : “ a nyí etɛ ?
bɔ etɛwu a ka ɖò fí lo ? ”
un ɖɔ : “ kúnnuɖetɔ́ jehovah tɔn lɛ nɔ yì ahwan bo nɔ hu mɛ ǎ . ”
é ɖɔ : “ ye wlí we dó ganmɛ ɖó a gbɛ́ ɖɔ emi kún na hu mɛ ó wutu .
bo ka wlí mɛ ɖě lɛ dó ganmɛ ɖó yedɛɛ lɛ hu mɛ wutu .
fitɛ xó enɛ ka nyita ? ”
un ɖɔ : “ fí tí . ”
"ee é ɖɔ mɔ̌ nú mì é ɔ , un xoɖɛ ɖɔ : “ jehovah , d’alɔ mì nú ma xwè nya elɔ d’ahwan ce mɛ . ”"
"pɔlu wɛ nya ɔ nɔ nyí , é ɖɔ nú mì hwenɛnu ɖɔ : “ enyi mɛ enɛ lɛ ɖě y’agba wǔ we hǔn , súxó kpowun ."
un na wà nǔ ye tɔn . ”
"enɛ wu ɔ , nyì kpo gantɔ́ 50 ɖevo e ɖò finɛ lɛ é kpo ɖebǔ kpé nùɖé kaka cobonu un tɔ́n ǎ ."
"ee kponɔgán lɛ sɛ̀ tɛn nú mì sɔyi gankpa ashland tɔn mɛ é ɔ , un mɔ nɔví e ko zin é ɖé lɛ ɖò finɛ ."
ye d’alɔ nyì kpo mɛ ɖevo lɛ kpo bɔ mǐ vɛ́ kpo jehovah kpo .
"ye nɔ ɖè biblu xixa aklunɔzán gblamɛ tɔn ɖé nú mǐ , bɔ mǐ nɔ sɔnǔ nú nùkanbyɔ lɛ kpo xósin lɛ kpo ; mǐ nɔ ylɔ kplé enɛ lɛ ɖɔ wǐin biblu tɔn lɛ ."
"xɔ gblagada ɖé mɛ wɛ mǐ ɖè , bɔ è tɛ́ zan ɖò dǒ ɔ kpá lɛlɛ̌ dó ."
"nɔví sunnu ɖokpo tíìn , bɔ éyɛ wɛ nɔ bló tuto fí e mǐ na ɖɔ mawuxó gbɔn lɛ é tɔn ."
"é nɔ ɖɔ nú mì ɖɔ : “ robison , acɛ towe mɛ wɛ zan lě lě lɛ ɖè ."
"gantɔ́ ɖebǔ e è na sɔ́ wá finɛ é ɔ , hwi wɛ na kpénukún dó wǔ tɔn ."
tɛnkpɔn bo ɖɔ mawuxó n’i cobonu é ni yì . ”
nǔ e un mɔ hwenu e un tɔ́n sín ganmɛ é
"wɛkɛ hwan wegɔ ɔ fó ɖò 1945 , loɔ , un lɛ́ nɔ ganmɛ nú táan ɖé ɖò enɛ gudo ."
"nukúnvandomɛ papa tɔn kpó ɖò te có , mɛ tɛnwe ɖò mɛ ce lɛ mɛ bo nɔ yì kplé lɛ , bɔ nɔví ce nyɔnu ɖokpo ko bló baptɛm ."
"nyì kpo demetrius papageorge kpo xwè kúnnuɖegbe , mɛ yí ami dó ɖè wɛ n’i bɔ é jɛ jehovah sɛ̀n jí ɖò 1913"
"hwenu e corée hwan bɛ́ ɖò 1950 é ɔ , è ɖɔ nú mì azɔn wegɔ ɔ ɖɔ nyì ni byɔ ahwankpá ɔ mɛ ."
è ɖɔ nú mì ɖɔ ma lɛ́vɔ yì fort hayes .
"ee kponɔgán ɖé gbéjé nǔwukpikpé ce lɛ kpɔ́n gudo é ɔ , é ɖɔ nú mì ɖɔ : “ a ɖò mɛ nukɔntɔn lɛ mɛ ɖò gbɛ̌ta towe mɛ . ”"
"un ɖɔ : “ é nyɔ́ , loɔ , un ka ɖò ahwankpá ɔ mɛ na byɔ wɛ ǎ . ”"
nɔví milton henschel ɖɔ nú mǐ ɖɔ è ɖó hudo nɔví sunnu e jló na w’azɔ̌ syɛnsyɛn dó axɔsuɖuto ɔ tamɛ lɛ é tɔn ɖò betɛli .
"un na nyikɔ bo na wà sinsɛnzɔ́ ɖò betɛli , bɔ è yí mì ."
"un bɛ́ sinsɛnzɔ́ ɖò brooklyn ɖò avivɔsun 1954 tɔn mɛ , lobo kpò ɖò betɛli kaka jɛ dìn ."
azɔ̌ hán mì gbeɖé ɖò betɛli ǎ .
"un kpé nukún dó gangbá e nɔ ɖa sìn zozo lɛ é wu ɖò wemazínxɔsa kpo azɔ̌xɔsa lɛ kpo , un wà macinuzɔ́ , bo lɛ́ jla hɔnsúnú lɛ ɖó nú xwè mɔkpan ."
un ɖò nukún kpé dó gangbá e nɔ ɖa sìn zozo ɖò azɔ̌xɔsa betɛli brooklyn tɔn lɛ é wu wɛ
"un yí wǎn nú tuto betɛli tɔn lɛ , ɖi sinsɛn - biblo zǎnzǎn tɔn kpo atɔxwɛ kplɔnkplɔn ɖó kpɔ́ kpo , bo lɛ́ yí wǎn nú kúnnuɖiɖe xá agun ɔ ."
"enyi è kpɔ́n ganji ɔ , nǔ e xwédo kúnnuɖetɔ́ jehovah tɔn lɛ tɔn bǐ ɖó na nɔ bló hwɛhwɛ lɛ é nɛ ."
"enyi mɛjitɔ́ lɛ kpo vǐ lɛ kpo nɔ bló tɛsi ɖó kpɔ́ ayihɔngbe ayihɔngbe , nɔ bló sinsɛn - biblo xwédo tɔn ɖò gbesisɔmɛ , nɔ ɖ’alɔ ɖò kplé agun tɔn mɛ , bo nɔ jla wɛnɖagbe ɔ kpo kanɖodonǔwu kpo ɔ , mɛ e ɖò xwédo ɔ mɛ lɛ é bǐ na vɛ́ kpo jehovah kpo ."
ye mɛ ɖé lɛ nyí mɛ yí ami dó ɖè bo ko yì jixwé .
mɛ ɖevo lɛ nyí mɛ yí ami dó ɖè ǎ .
"amɔ̌ , jehovah sɛntɔ́ lɛ bǐ wɛ nyí hwɛhutɔ́ , kaka jɛ mɛ e nɔ w’azɔ̌ ɖò betɛli lɛ é jí ."
"enyi tagba ɖé fɔ́n ɖò nyì kpo nɔví ɖé kpo tɛntin ɔ , un nɔ tɛnkpɔn bo nɔ xò fífá kàn hwebǐnu ."
"un nɔ lin tamɛ dó matie 5 : 23 , 24 kpodo lee mǐ ɖó na ɖeɖɛ hwɛgbe lɛ gbɔn é kpo jí ."
"é nɔ vɛwǔ bɔ è na ɖɔ “ kɛnklɛn , ” loɔ , mɔ̌ ɖiɖɔ ko zɔ́n bɔ mǐ ɖeɖɛ hwɛgbe gègě ."
sinsɛnzɔ́ ce hɛn lè ðagbe lɛ wá
"dìn ɔ , wɛnɖagbe ɔ jijla gbɔn xwégbe xwégbe nɔ vɛwǔ nú mì , ɖó xwè ce ko sɛyi wutu , amɔ̌ , un tɔ́n hwɛn ǎ ."
"gbè ɖokpo ɔ , nyɔnuví ɖɛkpɛɖɛkpɛ ɖé ɖò atín sínsɛ́n jla wɛ bo ko nǔ dó mì ."
nyì lɔ ko nǔ dó è bo xwlé è atɔxwɛ kpo réveillez - vous ! kpo dó chine - gbè mɛ .
"ðò sun ɖé lɛ gudo ɔ , un xwlé xójlawema lɛ nyɔnuví ɖevo bɔ é ɖò nǔ jla wɛ wá xweyigbe , bɔ é yí ye ."
bɔ un ɖɔ : “ un tuùn mɛɖé ɖò chine ǎ . ”
un ko lɛkɔ wá chine . ”
un ɖɔ : “ chine wɛ a ɖɔ à ? ”
katie yí gbè ɖɔ : “ ɛɛn .
"robby , a tuùn nyɔnuví enɛ e sɔ́ alokan ɔ nú we é à ?"
nɔví ce wɛ .
nǔ ɖagbe gègě wɛ a kplɔ́n mì .
"ðò nukɔnmɛ zaan ɔ , un ɖɔ xó nú nɔví katie tɔn ɔ azɔn gudo tɔn ɔ ."
"fí ɖebǔ e nyɔnuví wè enɛ lɛ na ɖè dìn é ɔ , nukúnɖiɖo ce wɛ nyí ɖɔ ye ni kplɔ́n nǔ dó jehovah wu d’eji ."
"un ko sɛ̀n jehovah nú xwè 73 , bɔ é víví nú mì ɖɔ é d’alɔ mì bɔ un ɖó wǔ zɔ nú ahwan lobo nɔ gbeji ɖò gankpa mɛ ."
"gɔ́ na ɔ , nɔví ce lɛ ɖɔ nú mì ɖɔ dɛ e un dɛ ɖò nukúnvandomɛ papa tɔn nu é dó wusyɛn lanmɛ nú emi tawun ."
"gudo mɛ ɔ , mamáa kpo nɔví ce ayizɛ́n kpo bló baptɛm ."
"papa lɔ huzu jujɔ kpɛɖé , lobo wá kplé ɖé lɛ cobo wá nyí matíìntɔ́ ."
"é jló mawu ɔ , mɛ ce lɛ kpo xɔ́ntɔn ce e ko kú lɛ é kpo na fɔ́n ɖò gbɛ̀ yɔyɔ̌ ɔ mɛ ."
kpɔ́n awǎjijɛ e mǐ na ɖó hwenu e mǐ na ɖò jehovah sɛ̀n wɛ kaka sɔyi kpo mɛ ɖěɖee mǐ yí wǎn na lɛ é kpo é ! * — kpɔ́n tinmɛ e ɖò dò é .
jehovah ylɔ ɛ ðɔ “ xɔ́ntɔn ce ”
"“ mɛsɛntɔ́ ce izlayɛli , ɖǒtó mì ; hwi togun jakɔbu tɔn e un sɔ́ é , hwi xɔ́ntɔn ce ablaxamu kún ɔ . ” — ezayíi 41 : 8 ."
"han lɛ : 91 , 22"
nɛ̌ nukúnnúmɔjɛnǔmɛ kpo nǔ e ablaxamu mɔ kpɔ́n lɛ é kpo ka hɛn nùɖiɖi tɔn lidǒ gbɔn ?
"1 , 2 . ( a ) nɛ̌ mǐ ka wà gbɔn bo tuùn ɖɔ gbɛtɔ́ lɛ sixu huzu xɔ́ntɔn mawu tɔn ? ( b ) etɛ jí mǐ ka na ɖɔ xó dó ɖò xota elɔ mɛ ?"
"sín hwenu e è jì mǐ é kaka jɛ kú mǐtɔn hwenu ɔ , mǐ nɔ ɖó hudo wanyiyi tɔn ."
"gbɛtɔ́ lɛ nɔ ɖó hudo xɔ́ntɔn vívɛ́ zunzun kpodo xɔ́ntɔn zunzun e mɛ wanyiyi ɖè é kpo tɔn , é nyí wanyiyi e sunnu kpo nyɔnu kpo nɔ ɖexlɛ́ yeɖée é tɔn kpowun ǎ ."
"mɛ gègě ɖi ɖɔ é na vɛwǔ bɔ gbɛtɔ́ lɛ na zun xɔ́ntɔn vívɛ́ kpo xɔ́ntɔn e mɛ wanyiyi ɖè é kpo xá mawu , ɖó è nɔ mɔ ɛ ǎ , b’ɛ lɛ́ nyí nǔbǐwukpétɔ́ wutu ."
"amɔ̌ , mǐdɛɛ lɛ tuùn xó jɔ xó ɔ !"
2 biblu xlɛ́ mǐ ɖɔ gbɛtɔ́ lɛ ko zun xɔ́ntɔn xá mawu kpɔ́n .
kpɔ́ndéwú ye mɛ enɛ lɛ tɔn na kplɔ́n nǔ mǐ .
ðó xɔ́ntɔn zunzun xá mawu wɛ nyí nǔ taji hugǎn e gbé mǐ sixu nya ɖò gbɛzán mǐtɔn mɛ é .
"enɛ wu ɔ , mǐ ni bo ɖɔ xó dó kpɔ́ndéwú ablaxamu tɔn jí ."
( xá jaki 2 : 23 . )
nɛ̌ é ka huzu xɔ́ntɔn mawu tɔn gbɔn ?
"nùɖiɖi jí wɛ xɔ́ntɔn vívɛ́ e ablaxamu zun xá mawu é jinjɔn , bɔ é wá nyí “ tɔ́ nú mɛ e . . . ɖi nǔ nú mawu . . . lɛ bǐ . ”"
"( hlɔmanu lɛ 4 : 11 ) hwenu e a na ɖò kpɔ́ndéwú tɔn jí lin nǔ kpɔ́n dó wɛ é ɔ , kanbyɔ hwiɖée ɖɔ : ‘ nɛ̌ un ka sixu ɖi nǔ ablaxamu ɖɔhun gbɔn bɔ xɔ́ntɔn nyì kpo jehovah kpo tɔn na vɛ́ d’eji ? ’"
nɛ̌ ablaxamu ka huzu xɔ́ntɔn jehovah tɔn gbɔn ?
"3 , 4 . ( a ) tín nǔ e na ko tɛ́n nùɖiɖi ablaxamu tɔn kpɔ́n hugǎn é mɛ . ( b ) etɛwu ablaxamu ka ɖò gbesisɔmɛ bo na sɔ́ izaki dó savɔ̌ ?"
3 dǒ nukún mɛ bo kpɔ́n ablaxamu e ko ɖó xwè 125 mɔ̌ é ɖò zɔnlin ɖi wɛ dɛ̌dɛ̌ xwè só ɖé jí . [ 1 ] ( kpɔ́n tinmɛ e ɖò vivɔnu é . )
vǐ sunnu tɔn izaki e ɖó xwè 25 mɔ̌ é ɖò gudo tɔn .
"izaki hɛn nakigbán , bɔ ablaxamu hɛn jivǐ kpo nǔ e é na dó flɔ́ myɔ na é kpo ."
tomɛyiyi enɛ wɛ na ko nyí tomɛyiyi e vɛwǔ hugǎn ɖò ablaxamu sín gbɛzán mɛ é .
"enyi xwè tɔn wu wɛ zɔ́n ǎ , ɖó agbɔ̌n kpó ɖò wǔ tɔn ganji ."
"loɔ , byɔ e jehovah byɔ ɛ ɖɔ é ni sɔ́ vǐ sunnu tɔn dó savɔ̌ é wɛ zɔ́n ! — bǐbɛ̌mɛ 22 : 1 - 8 ."
"ablaxamu nɔ vi mɛ bo setónú nú mawu ǎ , enɛ wɛ nyí ɖɔ é wà xlonɔnú ǎ"
4 enɛ wɛ na ko nyí nǔ e tɛ́n nùɖiɖi ablaxamu tɔn kpɔ́n hugǎn é .
bɔ mɛ ɖevo lɛ nɔ ɖɔ ɖɔ ablaxamu ɖò gbesisɔmɛ bo na wà mɔ̌ ɖó é kún yí wǎn nú vǐ tɔn ó wutu .
"mɛ lɛ nɔ ɖɔ nǔ mɔhun lɛ ɖó ye ɖó nùɖiɖi ǎ , ye ka lɛ́ tuùn nǔ e nùɖiɖi adodwé nyí é alǒ lee é nɔ wà nǔ gbɔn é ǎ wutu ."
"( 1 kɔlɛntinu lɛ 2 : 14 - 16 ) amɔ̌ , ablaxamu nɔ vi mɛ bo setónú nú mawu ǎ , enɛ wɛ nyí ɖɔ é wà xlonɔnú ǎ ."
é setónú ɖó é ɖó nùɖiɖi adodwé wutu .
é tuùn ɖɔ jehovah kún na byɔ nǔ ɖebǔ e sixu hɛn nǔ gblé dó emi wu kaka sɔyi é emi kpɔ́n gbeɖé ó .
"ablaxamu tuùn ɖɔ enyi emi setónú nú jehovah ɔ , é na xoɖɛ dó emi kpo vǐ vívɛ́ emitɔn kpo jí ."
etɛ sín hudo ablaxamu ka ɖó bo na ɖó nùɖiɖi ɖaxó mɔhun ?
"é ɖó hudo nukúnnúmɔjɛnǔmɛ tɔn , bo ɖó na lɛ́ mɔ nǔ kpɔ́n ."
5 nukúnnúmɔjɛnǔmɛ .
toxo e è nɔ ylɔ ɖɔ wúu é mɛ wɛ ablaxamu sù ɖè .
"vodun wɛ mɛ lɛ nɔ sɛ̀n ɖò finɛ , kaka jɛ tɔ́ tɔn jí ."
"( jozuwée 24 : 2 ) enɛ wu ɔ , nɛ̌ ablaxamu ka kplɔ́n nǔ dó jehovah wu gbɔn ?"
biblu xlɛ́ ɖɔ nɔwée sín vǐ sɛmu nyí hɛnnumɔ ablaxamu tɔn .
bɔ é nɔ gbɛ̀ kaka jɛ hwenu e ablaxamu ɖó xwè 150 mɔ̌ é .
"sɛmu nyí mɛɖé bo ɖó nùɖiɖi ɖaxó , bo sixu ko kplɔ́n nǔ hɛnnumɔ tɔn lɛ dó jehovah wu ."
"mǐ ganjɛwu ǎ , amɔ̌ , é sixu ko nyí lee ablaxamu kplɔ́n nǔ dó jehovah wu gbɔn é nɛ ."
"nǔ e ablaxamu kplɔ́n lɛ é zɔ́n bɔ é ɖó wanyiyi nú jehovah , bɔ nukúnnúmɔjɛnǔmɛ enɛ d’alɔ ɛ b’ɛ sɔnǔ nú nùɖiɖi ."
nɛ̌ nǔ e ablaxamu mɔ kpɔ́n lɛ é ka zɔ́n bɔ nùɖiɖi tɔn lidǒ gbɔn ?
6 nǔ e é mɔ kpɔ́n lɛ é .
nɛ̌ ablaxamu ka mɔ nǔ kpɔ́n bɔ enɛ zɔ́n bɔ nǔ e é ɖi nú jehovah é lidǒ gbɔn ?
"mɛɖé lɛ nɔ ɖɔ ɖɔ nǔ e è nɔ lin lɛ é wɛ nɔ zɔ́n bɔ nǔ nɔ cí ɖě nǔ mɛ , bɔ lee nǔ cí nú mɛ é nɔ dɔn mɛ bɔ è nɔ wà nǔ vovo lɛ ."
"nǔ e ablaxamu kplɔ́n dó mawu wu lɛ é sísɛ́ ayi tɔn , bɔ enɛ zɔ́n b’ɛ ɖó sísí ɖaxó nú “ mawu mavɔmavɔ , mawu ajalɔnlɔn e bló jinukúnsin kpo ayikúngban kpo é . ”"
( bǐbɛ̌mɛ 14 : 22 ) biblu ylɔ sísí ɖaxó mɔhun ɖɔ “ xɛsi ɖi nú mawu . ”
"( eblée lɛ 5 : 7 , nw ) bo na dó zun xɔ́ntɔn vívɛ́ xá mawu ɔ , mǐ ɖó na ɖi xɛsi n’i ."
( ðɛhan 25 : 14 ) jijɔ enɛ wɛ sísɛ́ ablaxamu b’ɛ setónú nú jehovah .
7 mawu ɖɔ nú ablaxamu kpo sala kpo ɖɔ ye ni tɔ́n sín tò yetɔn mɛ ɖò wúu bá yì nɔ gbě jí .
"xwè yetɔn ko sɛyi , bɔ dìn ɔ , ye na zán gbɛhwenu yetɔn e kpò é ɖò goxɔ lɛ mɛ ."
"ablaxamu tuùn ɖɔ é kún na fá ɖebǔ ó có , é ka kanɖeji bo na setónú nú jehovah ."
"ðó é setónú nú mawu wutu ɔ , mawu dó n’i bo lɛ́ cyɔn alɔ jǐ tɔn ."
"ði kpɔ́ndéwú ɔ , hwenu e è yí asì ablaxamu tɔn ɖɛkpɛɖɛkpɛ sala ɔ , bɔ éɖesu ɔ sín gbɛ̀ lɛ́ ɖò axɔ nu é ɔ , jehovah cyɔn alɔ ye mɛ wè lɛ jí gbɔn nùjiwǔ gblamɛ . é ka nyí azɔn ɖokpo kpowun ǎ ."
"( bǐbɛ̌mɛ 12 : 10 - 20 ; 20 : 2 - 7 , 10 - 12 , 17 , 18 ) nǔ enɛ lɛ e jɛ é hɛn nùɖiɖi ablaxamu tɔn lidǒ d’eji ."
8 mǐ ka sixu zun xɔ́ntɔn vívɛ́ kpo jehovah kpo à ?
ganji !
"ablaxamu ɖɔhun ɔ , mǐ ɖó na kplɔ́n nǔ dó jehovah wu ."
mǐ lɔ sixu ɖó nukúnnúmɔjɛnǔmɛ bo lɛ́ mɔ nǔ kpɔ́n .
"égbé ɔ , nǔ e mǐ ɖó é zɛ ablaxamu tɔn wu tawun ."
( daniyɛli 12 : 4 ; hlɔmanu lɛ 11 : 33 ) nukúnnúmɔjɛnǔmɛ e kúnkplá “ [ mɛ ] e bló jinukúnsin kpo ayikúngban kpo é ” gɔ́ biblu mɛ .
"nǔ e mǐ kplɔ́n lɛ é nɔ zɔ́n bɔ mǐ nɔ yí wǎn nú jehovah , bo nɔ lɛ́ d’alɔ mǐ bɔ mǐ nɔ ɖó sísí ɖaxó n’i ."
wanyiyi e mǐ ɖó nú mawu é kpo sísí e mǐ ɖó n’i é kpo nɔ sísɛ́ mǐ bɔ mǐ nɔ setónú n’i .
"enyi mǐ wà mɔ̌ ɔ , mǐ nɔ mɔ lee é nɔ cyɔn alɔ mǐ jí gbɔn é kpo lee é nɔ dó nú mǐ gbɔn é kpo , bɔ enɛ nɔ zɔ́n bɔ mǐ nɔ mɔ nǔ kpɔ́n , bɔ nùɖiɖi mǐtɔn nɔ lidǒ ."
"enyi mǐ sɛ̀n jehovah ganji ɔ , mǐ na mɔ fífá kpo awǎjijɛ kpo ."
"( ðɛhan 34 : 9 ; nùnywɛxó 10 : 22 ) lee mǐ ɖó nukúnnúmɔjɛnǔmɛ bo lɛ́ mɔ nǔ kpɔ́n sɔ́ é ɔ , mɔ̌ wɛ xɔ́ntɔn mǐ kpo é kpo tɔn na lɛ́ syɛn sɔ ."
lee ablaxamu lébe nú xɔ́ntɔn e é zun xá mawu é gbɔn é
"9 , 10 . ( a ) etɛ sín hudo è ka ɖó bonu xɔ́ntɔn zunzun ɖé na syɛn d’eji ? ( b ) etɛ ka xlɛ́ ɖɔ ablaxamu lébe nú xɔ́ntɔn e é zun xá jehovah é bo lɛ́ hɛn lidǒ ?"
9 è sixu jlɛ́ xɔ́ntɔn vívɛ́ zunzun dó nǔ xɔ akwɛ ɖé wu .
( xà nùnywɛxó 18 : 24 . )
é cí kɔgbɛ́n v’axi e è nɔ zán dó b’acɔ́ nú nǔ e kɛɖɛ ɖɔhun ǎ .
é lɛ́ syɛn hú folowa ɖɛkpɛɖɛkpɛ e ɖó sìn sín hudo bo na dó vun é .
nɛ̌ é ka wà mɔ̌ gbɔn ?
xɔ́ntɔn zunzun cí folowa ɖɛkpɛɖɛkpɛ e ɖó sìn sín hudo bo na dó vun é ɖɔhun
10 ablaxamu nɔ ɖò blòbló wɛ bonu xɛsi e é ɖi nú mawu é kpo tó nú e é nɔ sè n’i é kpo na ɖò jijɛji wɛ .
"ði kpɔ́ndéwú ɔ , hwenu e é xwè kanáa kpo xwédo tɔn kpo kpodo mɛsɛntɔ́ tɔn lɛ kpo é ɔ , é kpó ɖò alixlɛ́mɛ jehovah tɔn ba wɛ ɖò nǔ e jí é na site dó lɛ é kɔn , ye na bo nyí ɖaxó alǒ kpɛví ɔ nɛ ."
"hwenu e é kpò xwè ɖokpo bɔ è na jì izaki é ɔ , ablaxamu ɖò xwè 99 ɖó wɛ , bɔ jehovah ɖɔ n’i ɖɔ é ni gb’ada nú sunnu e ɖò xwé tɔn gbè lɛ é bǐ ."
ablaxamu ka xò nǔ kpɔ́n dó jehovah wu alǒ tɛnkpɔn bo ba hwɛjijɔ bo gɔn mɔ̌ wà wɛ à ?
"eǒ , é ɖeji dó jehovah wu bɔ “ gbè nɛ gbè ” jɛn é bló mɔ̌ . — bǐbɛ̌mɛ 17 : 10 - 14 , 23 ."
"11 ðó ablaxamu nɔ setónú nú jehovah hwebǐnu , enyi é na bo tlɛ nyí ɖò nǔ kpɛví lɛ mɛ wutu ɔ , xɔ́ntɔn ye mɛ wè lɛ tɔn syɛn d’eji ."
"é mɔ ɖɔ emi sixu ɖɔ xó xá jehovah dó nǔ ɖebǔ wu , bo tlɛ kàn nǔ byɔ dó ba alɔgɔ́ hwenu e nùkanbyɔ syɛnsyɛn lɛ ɖò ya dó nú ayi tɔn wɛ é ."
"ði kpɔ́ndéwú ɔ , hwenu e jehovah ɖɔ ɖɔ emi na sú kún dó nú sodɔmu kpo gomɔ́ɔ kpo sín toxo lɛ é ɔ , é ɖu ayi mɛ nú ablaxamu ."
xɛsi ɖi i ɖɔ mɛ ɖagbe lɛ na kú kpo mɛ nyanya lɛ kpo .
ataví - ylɔ - ví tɔn lɔti kpo xwédo tɔn kpo nɔ nɔ sodɔmu bɔ nǔ yetɔn na ko ɖu ayi mɛ n’i .
"ablaxamu ɖeji dó jehovah e nyí “ hwɛɖɔtɔ́ gbɛ̀ ɔ bǐ tɔn ” é wu , enɛ wu ɔ , é ɖɔ xó n’i dó nǔ e ɖu ayi mɛ n’i é wu kpo mɛɖesɔhwe kpo ."
jehovah ɖó suúlu dó xɔ́ntɔn tɔn wu bo xlɛ́ ɛ ɖɔ emi nyí nùblawukúnúmɛtɔ́ .
"jehovah tinmɛ ɖɔ enyi emi na bo tlɛ ɖò hwɛ na ɖó nú tò ɖé wɛ ɔ , emi nɔ ba mɛ ɖagbe lɛ mɔ bo nɔ hwlɛn ye gán . — bǐbɛ̌mɛ 18 : 22 - 33 ."
"12 , 13 . ( a ) nɛ̌ nukúnnúmɔjɛnǔmɛ ablaxamu tɔn kpo nǔ e é ko mɔ kpɔ́n lɛ é kpo ka d’alɔ ɛ ɖò nukɔnmɛ gbɔn ? ( b ) etɛ ka xlɛ́ ɖɔ ablaxamu ɖeji dó jehovah wu ?"
"12 é ɖò wɛn ɖɔ nukúnnúmɔjɛnǔmɛ ablaxamu tɔn kpo nǔ e é ko mɔ kpɔ́n lɛ é kpo bǐ d’alɔ ɛ , bɔ é hɛn xɔ́ntɔn é kpo jehovah kpo tɔn syɛn ."
"enɛ wu ɔ , ee jehovah wá byɔ ɛ ɖɔ é ni sɔ́ vǐ tɔn dó savɔ̌ é ɔ , é tuùn ɖɔ jehovah nɔ ɖó suúlu , nɔ kú nǔblawu nú mɛ , nyí mɛ bɔ è na ɖeji dó wǔ tɔn , bo nɔ lɛ́ cyɔn alɔ mɛ jí hwebǐnu ."
ablaxamu ganjɛwu bǐ mlɛ́mlɛ́ ɖɔ jehovah kún huzu adakaxotɔ́ alǒ nukúnsyɛntɔ́ ajijimɛ ó !
etɛwu mǐ ka ɖɔ mɔ̌ ?
"13 cobonu ablaxamu na jó mɛsɛntɔ́ tɔn lɛ dó ɔ , é ɖɔ : “ mi kpo tócí ɔ kpo ni nɔ fí , bonu nyɛ kpo vǐ ɔ kpo na yì sɛ̀n mawu ɖò só ɔ jí bo wá . ”"
( bǐbɛ̌mɛ 22 : 5 ) etɛ ɖɔ gbé ablaxamu ka ja ?
"adingban wɛ é ɖó ɖɔ emi kpo izaki kpo na lɛkɔ , cobo ka tuùn ɖɔ vɔ̌ na sɔ́ ɛ dó sá na wɛ emi ɖè à ?"
biblu ɖɔ ɖɔ ablaxamu tuùn ɖɔ jehovah kpéwú bo na fɔ́n izaki sín kú .
( xà eblée lɛ 11 : 19 . )
"ablaxamu tuùn ɖɔ jehovah ko na hlɔnhlɔn emi bɔ emi jì vǐ sunnu ɖé , có é kpo sala kpo ka ko kpò tawun ."
"( eblée lɛ 11 : 11 , 12 , 18 ) enɛ wu ɔ , é tuùn ɖɔ nǔ ɖě kún nɔ gló jehovah ó ."
ablaxamu tuùn nǔ e na jɛ gbè nɛ gbè é ǎ .
"amɔ̌ , é ɖi nǔ ɖɔ enyi é byɔ ɖó mɔ̌ ɔ , jehovah na fɔ́n vǐ emitɔn sín kú bonu akpá mawu tɔn lɛ bǐ na dó jɛnu ."
nǔ e wu è ylɔ ablaxamu ɖɔ é nyí “ tɔ́ nú mɛ e . . . ɖi nǔ nú mawu . . . lɛ bǐ ” é nɛ .
"ablaxamu ɖi nǔ ɖɔ enyi é byɔ ɖó mɔ̌ ɔ , jehovah na fɔ́n vǐ emitɔn sín kú bonu akpá mawu tɔn lɛ bǐ na dó jɛnu"
"14 é ɖò mɔ̌ có , jehovah sɔ́ nɔ byɔ mǐ ɖɔ mǐ ni sɔ́ vǐ mǐtɔn lɛ dó savɔ̌ na ɖò égbé ǎ , amɔ̌ , é byɔ mǐ ɖɔ mǐ ni setónú nú gbeɖiɖe emitɔn lɛ ."
"hweɖelɛnu ɔ , mǐ sixu nɔ ma mɔ nukúnnú jɛ hwɛjijɔ e wu è ɖegbe enɛ lɛ é wu , alǒ é sixu vɛwǔ nú mǐ bɔ mǐ na setónú na ."
é ka ko cí mɔ̌ nú we kpɔ́n wɛ à ?
"nú mɛɖé lɛ ɔ , wɛnɖagbejijlazɔ́ ɔ nɔ vɛwǔ nú ye ."
boya winnya nɔ hu ye bɔ ye nɔ mɔ ɖɔ xóɖiɖɔ nú mɛ e è ma tuùn ǎ é vɛwǔ .
xɛsi nɔ ɖi mɛ ɖevo lɛ bonu ye na dó gbɔn vo ɖò azɔ̌ jí alǒ wemaxɔmɛ .
"( tíntɔ́n 23 : 2 ; 1 tɛsalonikinu lɛ 2 : 2 ) enyi è byɔ we ɖɔ a ni wà nǔ e vɛwǔ é ɖé hǔn , lin tamɛ kpɔ́n dó nùɖiɖi kpo akɔnkpinkpan kpo sín kpɔ́ndéwú nukúnɖeji e ablaxamu sɔ́ ɖ’ayǐ é jí ."
xɔ́ntɔn e ablaxamu zun xá jehovah é
hwenu e é nɔ wúu é
ablaxamu setónú nú mawu bo tɔ́n sín wúu
kanáa yiyi
jehovah cyɔn alɔ ablaxamu kpo sala kpo jí ɖò tomɛyiyi yetɔn hwenu
ðò kanáa
ablaxamu setónú bo gb’ada nú sunnu e ɖò xwé tɔn gbè lɛ é bǐ
jehovah ɖó suúlu bo ɖótó nǔ ɖěɖee ɖu ayi mɛ nú ablaxamu dó sodɔmu wu é
jehovah bló bɔ ablaxamu kpo sala kpo jì vǐ sunnu ɖé
ablaxamu ɖó nùɖiɖi bo ɖò gbesisɔmɛ bo na sɔ́ izaki dó savɔ̌
15 ablaxamu ka ɖɔ ‘ un ko nywɛ ɔ ’ ɖó é setónú nú gbeɖiɖe jehovah tɔn wutu wɛ à ?
"biblu ɖɔ ɖɔ ablaxamu “ nɔ kpikpoxɔmɛ ɖesu có gbɛ̀ nyɔ́ n’i , ” lé “ é dɔ́ji ɖesu . ”"
"( bǐbɛ̌mɛ 25 : 8 ) hwenu e ablaxamu ɖó xwè 175 é ɔ , é sixu flín lee é dɔ́ji gbɔn é b’ɛ na víví n’i ."
ðó xɔ́ntɔn e é zun xá jehovah é nyí nùjɔnǔ hugǎn n’i hwebǐnu .
"é ɖò mɔ̌ có , ee biblu ɖɔ ɖɔ ablaxamu “ dɔ́ji ɖesu ” é ɔ , enɛ xlɛ́ ɖɔ é kún sɔ́ jló na nɔ gbɛ̀ ɖò sɔgudo ó ǎ ."
awǎjijɛ tɛ lɛ ablaxamu ka na ɖó ɖò palaɖisi mɛ ?
"16 biblu ɖɔ ɖɔ ablaxamu “ ɖò te kpɔ́n toxo ɖaxó e ɖó dòdó syɛnsyɛn , bɔ mawu ɖesu ɖè wě tɔn bo bló é . ”"
( eblée lɛ 11 : 10 ) ablaxamu ɖi nǔ ɖɔ emi na mɔ gbè ɖokpo bɔ toxo enɛ e nyí axɔsuɖuto mawu tɔn é na kpacɛ dó ayikúngban ɔ jí .
é ka na mɔ nugbǒ !
"dǒ nukún mɛ bo kpɔ́n lee xomɛ na hun ablaxamu sɔ hwenu e é na nɔ gbɛ̀ ɖò palaɖisi mɛ ɖò ayikúngban jí , bo na ɖò blòbló wɛ bɔ xɔ́ntɔn é kpo mawu kpo tɔn na ɖò syɛnsyɛn d’eji wɛ é ."
é na víví n’i hwenu e é na mɔ ɖɔ nùɖiɖi sín kpɔ́ndéwú e emi sɔ́ ɖ’ayǐ é d’alɔ mawu sɛntɔ́ lɛ nú xwè afatɔ́n mɔkpan é .
"ðò palaɖisi mɛ ɔ , é na mɔ ɖɔ vɔ̌ e emi sá ɖò mɔliya só jí é nyí yɛ nǔ e wá hugǎn mɔ̌ tawun é tɔn ."
"( eblée lɛ 11 : 19 ) é na lɛ́ mɔ ɖɔ wuvɛ̌ e emi sè hwenu e emi ɖò nǔ sɔ́ wɛ , bo na sɔ́ vǐ emitɔn izaki dó savɔ̌ é d’alɔ gbɛtɔ́ gbejinɔtɔ́ livi mɔkpan , bɔ ye mɔ nukúnnú jɛ wuvɛ̌ e jehovah sè hwenu e é na vǐ tɔn jezu klisu b’ɛ xɔ gbɛ̀ nú gbɛtɔ́ lɛ é mɛ ."
"( jaan 3 : 16 ) kpɔ́ndéwú ablaxamu tɔn d’alɔ mǐ bǐ , bɔ gbɛxixɔ e nyí wuntun wanyiyi ɖaxó hugǎn e mǐ ma sɔ́ mɔ kpɔ́n ǎ é tɔn é lɛ́ xɔ akwɛ ɖò nukún mǐtɔn mɛ hugǎn !"
17 mi nú ɖokpo ɖokpo mǐtɔn ni kanɖeji bo ɖi nǔ ablaxamu ɖɔhun .
"é ɖɔhun ɔ , mǐ ɖó hudo nukúnnúmɔjɛnǔmɛ tɔn bo ɖó na lɛ́ mɔ nǔ kpɔ́n ."
"ee mǐ na kpó ɖò nǔ kplɔ́n dó jehovah wu wɛ , bo na kpó ɖò tó nú sè n’i wɛ é ɔ , mǐ na mɔ lee é na kɔn nyɔna tɔn dó mǐ jí gbɔn é kpo lee é na cyɔn alɔ mǐ jí gbɔn é kpo ."
( xà eblée lɛ 6 : 10 - 12 . )
jehovah ni bo nyí xɔ́ntɔn mǐtɔn kaka sɔyi !
[ 1 ] ( akpáxwé 3gɔ́ ɔ ) ablamu kpo salayíi kpo wɛ è nɔ ylɔ ablaxamu kpo sala kpo ɖɔ ɖ’ayǐ .
"amɔ̌ , ɖò xota elɔ mɛ ɔ , mǐ na zán nyikɔ e jehovah na ye lɛ é ."
"cobonu mǐ na huzu xɔ́ntɔn mawu tɔn ɔ , mǐ ɖó na tuùn i ganji hwɛ̌ ."
"ee mǐ na ɖò nǔ kplɔ́n dó wutu tɔn wɛ é ɔ , mǐ na jɛ wanyiyi kpo sísí ɖaxó kpo ɖó n’i jí ."
enɛ na sísɛ́ mǐ bɔ mǐ na ɖeji dó wutu tɔn bo na setónú n’i .
wà nǔ xɔ́ntɔn vívɛ́ jehovah tɔn lɛ ðɔhun
“ mawu mavɔmavɔ nɔ ɖɔ nǔ e ɖò ayi tɔn mɛ e nú mɛ e nɔ sí i lɛ . ” — ðɛhan 25 : 14 .
"han lɛ : 106 , 118"
"ðò biblu mɛ ɔ , azɔn atɔn wɛ è ylɔ ablaxamu ɖɔ xɔ́ntɔn mawu tɔn ."
( 2 tan 20 : 7 ; ezayíi 41 : 8 ; jaki 2 : 23 ) éɖokponɔ wɛ è ylɔ tlɔlɔ ɖɔ xɔ́ntɔn mawu tɔn ɖò biblu mɛ .
enɛ xlɛ́ ɖɔ ablaxamu ɖokponɔ wɛ nyí gbɛtɔ́ e zun xɔ́ntɔn xá jehovah kpɔ́n é à ?
biblu xlɛ́ ɖɔ mǐ mɛ bǐ sixu ɖó wǔjɔmɛ enɛ .
2 tan sunnu kpo nyɔnu kpo gbejinɔtɔ́ e ɖi xɛsi nú jehovah bo ɖi nǔ n’i lobo huzu xɔ́ntɔn vívɛ́ tɔn lɛ é tɔn gègě ɖò xó mawu tɔn mɛ .
( xà ðɛhan 25 : 14 . )
ye ɖò “ mɛ tobutobu . . . e ɖè nùɖiɖi yetɔn xlɛ́ ” bɔ pɔlu ɖɔ xó yetɔn lɛ é mɛ .
mɛ vovo enɛ lɛ bǐ wɛ nyí xɔ́ntɔn mawu tɔn . — eblée lɛ 12 : 1 .
"3 mǐ ni ɖɔ xó dó xɔ́ntɔn jehovah tɔn e xó biblu ɖɔ lɛ é atɔn wu ganji : ( 1 ) hwliti , asúkúsi mɔwabunu gbejinɔtɔ́ e kpó ɖò fánnáfánná é , ( 2 ) ezekiyasi , axɔsu gbejinɔtɔ́ judáa tɔn ɖé , kpo ( 3 ) mali , jezu sín nɔ mɛɖesɔhwetɔ́ ɔ kpo ."
etɛ ali e nu ye mɛ ɖokpo ɖokpo ka huzu xɔ́ntɔn mawu tɔn ɖè é kplɔ́n mǐ ?
é ðè xomɛnyínyɔ́ xlɛ́
4 nɔemíi kpo vǐ tɔn sí hwliti kpo ɔpa kpo ɖò zɔnlin ɖi wɛ sín mɔwabu wá xwè kaka izlayɛli .
"hwenu e ye ɖò ali jí é ɔ , ɔpa wá gbeta ɔ kɔn ɖɔ emi na lɛkɔ yì xwé ɖò mɔwabu ."
"amɔ̌ , nɔemíi kudeji ɖɔ emi na lɛkɔ yì jɔtɛn emitɔn ɖò izlayɛli ."
gbeta tɛ kɔn hwliti ka wá ?
é ɖó na site dó nǔ syɛnsyɛn ɖé jí .
"é na lɛkɔ yì xwé tɔn gbè ɖò mɔwabu bo na nɔ kpo xwédo tɔn kpo wɛ à , alǒ é na nɔ kpɔ́ xá nɔemíi asú tɔn nɔ bá yì bɛteleyɛmu ? — hwliti 1 : 1 - 8 , 14 ."
5 mɔwabu wɛ mɛ hwliti tɔn lɛ nɔ nɔ .
"é sixu lɛkɔ yí ye gɔ́n , bɔ ye sixu kpé nukún dó wutu tɔn ."
nɔemíi sixu dó nǔ enɛ lɛ ɖě sín akpá nú hwliti ɖò bɛteleyɛmu ǎ .
nɔemíi lɛ́ ɖò xɛsi ɖi wɛ ɖɔ emi kún na kpéwú bo mɔ asú kpo xɔ kpo ni ó .
"enɛ wu ɔ , nɔemíi ɖɔ n’i ɖɔ é ni lɛkɔ yì mɔwabu ."
"lee mǐ ko mɔ gbɔn é ɔ , ɔpa “ lɛkɔ xwè togun tɔn kpo vodun tɔn lɛ kpo kɔn . ”"
"( hwliti 1 : 9 - 15 ) amɔ̌ , hwliti ɖɔ ɖɔ emi kún na lɛkɔ yì togun emitɔn kpo vodun yetɔn lɛ kpo kɔn ó ."
6 . ( a ) gbeta e nùnywɛ kpé é tɛ kɔn hwliti ka wá ? ( b ) etɛwu bowozi ka ɖɔ ɖɔ hwliti wá hɔn hwla cí jehovah sín awa lɛ glɔ ?
"6 é cí ɖɔ hwliti ɔ , asú tɔn alǒ nɔemíi gɔ́n wɛ é kplɔ́n nǔ dó jehovah wu ɖè ɖɔhun ."
é kplɔ́n ɖɔ jehovah kún cí vodun mɔwabu tɔn lɛ ɖɔhun ó .
é yí wǎn nú jehovah bo tuùn ɖɔ é wɛ emi ɖó na yí wǎn na bo sɛ̀n .
"enɛ wu ɔ , hwliti wá gbeta e nùnywɛ kpé é kɔn ."
é ɖɔ nú nɔemíi ɖɔ : “ togun towe wɛ na nyí togun ce ; mawu e a nɔ sɛ̀n ɔ wɛ un na sɛ̀n . ”
"( hwliti 1 : 16 ) enyi mǐ lin nǔ kpɔ́n dó wǎn e hwliti yí nú nɔemíi é jí ɔ , é nɔ jiwǔ nú mǐ ."
"amɔ̌ , nǔ e lɛ́ jiwǔ hugǎn é wɛ nyí wanyiyi e é ɖó nú jehovah é ."
( xà hwliti 2 : 12 . )
xógbe e bowozi zán lɛ sixu flín mǐ lee xɛví ɖé nɔ hɔn hwla cí nɔ tɔn wa mɛ gbɔn é ɖɔhun .
"( ðɛhan 36 : 8 ; 91 : 1 - 4 ) ali ɖokpo ɔ nu ɔ , jehovah cyɔn alɔ hwliti jí kpo wanyiyi kpo bo d’ajɔ ɛ ɖó nùɖiɖi tɔn wu ."
hwliti ɖó hwɛjijɔ ɖebǔ bo na ɖɔ ‘ un ko nywɛ ɔ ’ ǎ .
7 mɛ gègě nɔ kplɔ́n nǔ dó jehovah wu bo ka nɔ ba na hɔn hwla cí glɔ tɔn ǎ .
"enyi nǔ nɔ cí mɔ̌ nú we hǔn , lin tamɛ kpɔ́n dó nǔ e wu a nɔ xò nǔ kpɔ́n é jí ."
mɛ bǐ wɛ nɔ sɛ̀n mawu ɖé alǒ vodun ɖé .
( jozuwée 24 : 15 ) nùnywɛ sín nǔ ɔ wɛ ka nyí ɖɔ mǐ ni sɔ́ mawu nugbǒ ɔ bo sɛ̀n .
"enyi a zé hwiɖée jó nú jehovah hǔn , a xlɛ́ ɖɔ emi ɖó nùɖiɖi ɖɔ é na nyí bibɛtɛn nú we nɛ ."
"bɔ é na d’alɔ we bɔ a na kpó ɖò sinsɛn ɛ wɛ , nú a na bo ɖò tagba ɖebǔ kpé wɛ ɔ nɛ ."
nǔ e mawu wà nú hwliti é nɛ .
“ é zunfan mawu mavɔmavɔ syɛnsyɛn ”
tinmɛ ninɔmɛ ezekiyasi tɔn .
8 ninɔmɛ ezekiyasi tɔn gbɔn vo nú hwliti tɔn tawun .
éyɛ ɖò akɔta ɖeɖóvo mawu tɔn mɛ .
"amɔ̌ , izlayɛli - ví lɛ bǐ nɔ gbeji ǎ ."
ezekiyasi sín tɔ́ axɔsu akazi nyí mɛ nyanya .
"é ɖó sísí nú tɛmpli mawu tɔn ǎ , bo dɔn mɛ lɛ bɔ ye sɛ̀n vodun lɛ ."
akazi tlɛ dó ezekiyasi sín nɔví ɖé lɛ zo gbɛɖe gbɛɖe dó savɔ̌ nú vodun .
"vǔhwenu ezekiyasi tɔn nyɔ́ ɖebǔ ǎ ! — 2 axɔsu lɛ 16 : 2 - 4 , 10 - 17 ; 2 tan 28 : 1 - 3 ."
"9 , 10 . ( a ) etɛwu é ka sixu bɔwǔ nú ezekiyasi b’ɛ na mɔ akpɔ̀ dó jehovah wu ? ( b ) etɛwu mǐ ma ka ɖó na mɔ akpɔ̀ dó mawu wu ǎ ? ( c ) etɛwu mǐ ma ka ɖó na lin ɖɔ ninɔmɛ e mɛ mǐ sù ɖè é wɛ na ɖɔ gbɛtɔ́ alɔkpa e mǐ na wá nyí é ǎ ?"
9 kpɔ́ndéwú nyanya akazi tɔn sixu zɔ́n bɔ vǐ tɔn ezekiyasi mɔ akpɔ̀ dó jehovah wu alǒ sìn xomɛ d’é .
"égbé ɔ , mɛɖé lɛ sín ninɔmɛ nɔ ko cí ezekiyasi tɔn ɖɔhun ɖebǔ lálá ǎ , bɔ ye ka nɔ mɔ ɖɔ emi ɖó hwɛjijɔ bo na ‘ ba wunvo mawu mavɔmavɔ , ’ alǒ mɔ akpɔ̀ dó tutoblonunu tɔn wu ."
"( nùnywɛxó 19 : 3 ) mɛ ɖevo lɛ nɔ mɔ ɖɔ xwédo emitɔn sín ninɔmɛ nyanya sixu zɔ́n bɔ emi na zán gbɛ̀ nyanya , alǒ emi na vɔ́ nǔ e mɛjitɔ́ emitɔn lɛ wà nyì dò lɛ é wà ."
"( ezekiyɛli 18 : 2 , 3 ) amɔ̌ linlin enɛ lɛ ka sɔgbe à ?"
10 gbɛzán ezekiyasi tɔn xlɛ́ ɖɔ eǒ wɛ nyí xósin nùkanbyɔ enɛ tɔn .
mǐ ɖó hwɛjijɔ ɖebǔ bo na ba wunvo jehovah ǎ .
( jɔbu 34 : 10 ) nugbǒ wɛ ɖɔ mɛjitɔ́ lɛ sixu kplɔ́n vǐ yetɔn lɛ ɖɔ ye ni wà nǔ ɖagbe alǒ nyanya .
"( nùnywɛxó 22 : 6 ; kolosinu lɛ 3 : 21 ) amɔ̌ , enɛ xlɛ́ ɖɔ ninɔmɛ xwédo mǐtɔn tɔn wɛ na ɖɔ mɛ alɔkpa e mǐ na nyí é ǎ ."
"ðó jehovah na mɛɖesúsínínɔ mǐ , enɛ wɛ nyí ɖɔ mǐ sixu ɖɔ ɖɔ mǐ na wà nǔ ɖagbe alǒ nǔ nyanya ."
( sɛ́nflínmɛ 30 : 19 ) nɛ̌ ezekiyasi ka zán nùnina xɔ akwɛ enɛ gbɔn ?
etɛ ka zɔ́n bɔ ezekiyasi ka nyí ɖokpo ɖò axɔsu ɖagbe hugǎn judáa tɔn lɛ mɛ ?
"11 ezekiyasi sín tɔ́ nyí ɖokpo ɖò axɔsu e nyla hugǎn ɖò judáa lɛ é mɛ có , éyɛ ka nyí ɖokpo ɖò axɔsu ɖagbe hugǎn lɛ mɛ ."
é xwedó kpɔ́ndéwú nyanya tɔ́ tɔn tɔn ǎ .
"é nyɔ́ wà ɔ , é ɖótó gbeyiɖɔ jehovah tɔn lɛ ganji , ɖi ezayíi , micée kpo ozée kpo ."
é setónú nú wěɖexámɛ yetɔn lɛ kpo mɛ ɖè ɖó ali jí yetɔn lɛ kpo ganji .
enɛ sísɛ́ ɛ bɔ é jla nǔ e tɔ́ tɔn dɔn nyì ayǐ lɛ é gègě ɖó .
"é slá wǔ nú tɛmpli ɔ , byɔ mawu ɖɔ é ni sɔ́ hwɛ e togun ɔ hu lɛ é kɛ ɛ , é lɛ́ sú kún dó nú vodun e gbɔn tò ɔ mɛ lɛ é bǐ ."
"( 2 tan 29 : 1 - 11 , 18 - 24 ; 31 : 1 ) nukɔnmɛ hwenu e asilíi xɔsu senakelibu sìn adǎn bo na tɔ́n ahwan jeluzalɛmu é ɔ , ezekiyasi ɖè akɔnkpinkpan ɖaxó kpo nùɖiɖi ɖaxó kpo xlɛ́ ."
"é ɖeji dó jehovah sín alɔcyɔnmɛji wu , bo dó wusyɛn lanmɛ nú togun tɔn ."
"( 2 tan 32 : 7 , 8 ) é wá sù hweɖenu bɔ ezekiyasi jɛ afɔ tɛ ayǐ jí , amɔ̌ , ee jehovah gbɛ́ nǔ n’i é ɔ , é sɔ́ éɖée hwe ."
( 2 tan 32 : 24 - 26 ) é ɖò wɛn ɖɔ ezekiyasi nyí kpɔ́ndéwú jiwǔ ɖé bɔ mǐ na xwedó .
é jó ninɔmɛ xwédo tɔn tɔn dó bonu é hɛn gbɛzán tɔn gblé ǎ .
"é nyɔ́ wà ɔ , é xlɛ́ ɖɔ emi nyí jehovah xɔ́ntɔn ."
"ezekiyasi ɖɔhun ɔ , nɛ̌ mɛ gègě ka xlɛ́ ɖɔ emi nyí xɔ́ntɔn jehovah tɔn gbɔn ɖò égbé ?"
"12 adakaxixo kpo wanyiyi ma ɖó kpo wɛ gɔ́ gbɛ̀ égbé tɔn , bɔ vǐ gègě nɔ sù ɖò xwédo e mɛ mɛjitɔ́ lɛ ma ɖó wanyiyi ɖè bo nɔ keya nú mɛ ɖè ǎ é mɛ ."
"( 2 timɔtée 3 : 1 - 5 ) klisanwun gègě gosin xwédo e sín ninɔmɛ ma nyɔ́ ǎ lɛ é mɛ égbé có , ye ka tɛnkpɔn bo zun xɔ́ntɔn xá jehovah ."
"ezekiyasi ɖɔhun ɔ , ye xlɛ́ ɖɔ é kún nyí xwédo emitɔn sín ninɔmɛ wɛ na ɖɔ mɛ alɔkpa e emi na nyí ɖò sɔgudo é nú emi ó ."
"mawu na mɛɖesúsínínɔ mǐ , bɔ mǐ sixu zán dó sɛ̀n ɛ , bo lɛ́ dó kpa susu n’i ezekiyasi ɖɔhun ."
“ aklunɔ sín mɛsɛntɔ́ wɛ un nyí ”
"etɛwu azɔ̌ e è sɔ́ d’así nú mali é ka cí nǔ e vɛwǔ tawun é ɖɔhun ? amɔ̌ , xósin tɛ é ka na nú gabliyɛli sín xó lɛ ?"
"13 ezekiyasi nɔ gbɛ̀ b’ɛ ɖó xwè gègě gudo é ɔ , ɖyɔvǐ mɛɖesɔhwetɔ́ e nɔ nyí mali é zun xɔ́ntɔn bunɔ ɖé xá jehovah , b’ɛ sɔ́ azɔ̌ taji ɖé dó alɔ mɛ n’i ."
é na mɔ xò bo na jì vǐ mawu tɔn lobo na kpé nukún d’ewu !
jehovah ɖó na ko yí wǎn nú mali bo ɖ’eji dó wǔ tɔn cobo na sixu jɔwu bunɔ enɛ ɛ .
"amɔ̌ , nɛ̌ é ka wà nǔ gbɔn hwenu e é sè azɔ̌ enɛ sín xó azɔn nukɔntɔn ɔ é ?"
“ aklunɔ sín mɛsɛntɔ́ wɛ un nyí ” ( kpɔ́n akpáxwé 13gɔ́ ɔ kpo 14gɔ́ ɔ kpo )
14 mǐ nɔ yawu ɖɔ xó dó wǔ ɖaxó e è jɔ mali é wu hwɛhwɛ .
"amɔ̌ , etɛ ka sixu ko nyí ɖě lɛ ɖò nǔ e na ko dó xɛsi i lɛ é mɛ ?"
"ði kpɔ́ndéwú ɔ , wɛnsagun gabliyɛli ɖɔ ɖɔ sunnu kún na ɖóxó xá ɛ ó , b’ɛ ka na mɔ xò ."
gabliyɛli ka sɔ́ wá ɖɔ ɖɔ emi na tinmɛ lee na mɔ xò ɔ gbɔn wɛ mali ɖè é nú xwédo tɔn kpo mɛ e ɖò xá tɔn mɛ lɛ é kpo ǎ .
etɛ ye ka na lin ?
nɛ̌ é ka na bló gbɔn bɔ jozɛfu na ɖi ɖɔ é kún gɔn gbeji nɔ nú emi ó gbɔn ?
"gɔ́ na ɔ , é ɖó azɔ̌ ɖaxó ɖé bo na kpé nukún dó vǐ mawu tɔn wu gbɛtɔ́ ɖɔhun !"
"mǐ tuùn nǔ e ɖu ayi mɛ nú mali lɛ é bǐ ǎ , amɔ̌ , mǐ tuùn nǔ e é wà hwenu e gabliyɛli ɖɔ xó n’i gudo é ."
"é ɖɔ : “ aklunɔ sín mɛsɛntɔ́ wɛ un nyí ; lee a ɖɔ gbɔn ɔ , ni bo nyí mɔ̌ nú mì . ” — luki 1 : 26 - 38 ."
etɛwu nùɖiɖi mali tɔn ka nyí nùɖiɖi nukúnɖeji ?
15 mali sín nùɖiɖi nyí nùɖiɖi nukúnɖeji nugbǒ !
é ɖò gbesisɔmɛ bo na wà nǔ e è zɔ́n ɛ lɛ é bǐ ɖi nyɔnu mɛsɛntɔ́ ɖé ɖɔhun .
é ɖeji ɖɔ jehovah na kpé nukún dó emi wu bo na lɛ́ cyɔn alɔ emi jí .
nɛ̌ mali ka ɖó nùɖiɖi ɖaxó mɔhun gbɔn ?
è jì mǐ kpo nùɖiɖi kpo ǎ .
amɔ̌ mǐ sixu ɖó nùɖiɖi enyi mǐ tɛnkpɔn bo sɔnǔ na lobo byɔ mawu ɖɔ é ni dó nú gǎndido mǐtɔn lɛ ɔ nɛ .
"( galatinu lɛ 5 : 22 , nw ; efɛzinu lɛ 2 : 8 ) mali w’azɔ̌ syɛnsyɛn bo na dó hɛn nùɖiɖi tɔn lidǒ ."
nɛ̌ mǐ ka wà gbɔn bo tuùn ?
"mi nú mǐ ni kpɔ́n lee é nɔ ɖótó xó e è ɖɔ n’i lɛ é gbɔn é , kpo nǔ e wu é nɔ ɖɔ xó dó lɛ é kpo ."
16 lee mali nɔ ɖótó xó gbɔn é .
"biblu ɖɔ ɖɔ mǐ ɖó na ‘ ɖò gbesisɔmɛ bo na nɔ ɖótó xò , bo kún ka na nɔ zɔn xó jí ó . ’"
( jaki 1 : 19 ) mali nyí tóɖómɛtɔ́ ɖagbe ɖé .
"biblu xlɛ́ ɖɔ é nɔ ɖótó nǔ e é sè lɛ é ganji , ɖò taji ɔ , nǔ e é sè dó jehovah wu lɛ é ."
é nɔ zán hwenu dó lin tamɛ kpɔ́n dó nǔ taji mɔhun lɛ jí .
kpɔ́ndéwú enɛ tɔn ɖokpo wɛ nyí hwenu e è jì jezu bɔ lɛngbɔnyitɔ́ lɛ dó wɛn e gosin wɛnsagun ɖé gɔ́n é mali é .
"nukɔnmɛ hwenu e jezu ɖó xwè 12 é ɔ , é ɖɔ xó ɖé b’ɛ jiwǔ nú mali ."
"ðò ninɔmɛ wè enɛ lɛ bǐ mɛ ɔ , mali ɖótó nǔ e é sè lɛ é bǐ ganji , bo flín lobo hɛn ye dó ayi mɛ ganji . — xà luki 2 : 16 - 19 , 49 , 51 ."
17 nǔ e wu é nɔ ɖɔ xó dó lɛ é .
biblu ɖɔ nǔ gègě nú mǐ dó nǔ e wu mali nɔ ɖɔ xó dó lɛ é wu ǎ .
è mɔ xóɖiɖɔ tɔn gaga bǐ ɔ ɖò luki 1 : 46 - 55 mɛ .
xó enɛ lɛ xlɛ́ ɖɔ mali tuùn nǔ ɖěɖee ɖò akpáxwé biblu tɔn e è wlan dó ebléegbe mɛ é é ganji .
gbɔn nɛ é ?
xó mali tɔn lɛ cí xó ɖěɖee samuwɛli sín nɔ ana ɖɔ ɖò ɖɛ tɔn mɛ lɛ é ɖɔhun .
( 1 samuwɛli 2 : 1 - 10 ) é cí ɖɔ mali ɖè xó sín biblu mɛ azɔn 20 ɖò xóɖiɖɔ tɔn lɛ mɛ ɖɔhun .
é ɖò wɛn ɖɔ é yí wǎn nú xóɖiɖɔ dó nugbǒ ɖěɖee é kplɔ́n ɖò xɔ́ntɔn tɔn ɖaxó hugǎn jehovah gɔ́n é wu .
ali tɛ lɛ nu mǐ ka sixu ɖi nǔ mali ɖɔhun ɖè ?
"18 mali ɖɔhun ɔ , jehovah sixu zɔ́n azɔ̌ ɖé lɛ mǐ hweɖelɛnu bɔ mǐ lin ɖɔ wiwa tɔn vɛwǔ nú mǐ dín ."
"mi nú mǐ ni wà nǔ mali ɖɔhun , bo yí gbè nú azɔ̌ ɔ kpo mɛɖesɔhwe kpo , bo lɛ́ ɖeji ɖɔ jehovah na d’alɔ mǐ ."
"mǐ sixu lɛ́ ɖi nǔ mali ɖɔhun , enyi mǐ nɔ ɖótó jehovah ganji , bo nɔ lin tamɛ kpɔ́n dó nǔ e mǐ kplɔ́n dó é kpo linlin tɔn lɛ kpo wu é jí ɔ nɛ ."
"enɛ gudo ɔ , mǐ sixu ɖɔ nǔ e mǐ kplɔ́n é nú mɛ ɖevo lɛ kpo awǎjijɛ kpo . — ðɛhan 77 : 12 , 13 ; luki 8 : 18 ; hlɔmanu lɛ 10 : 15 ."
"enyi mǐ xwedó nùɖiɖi sín kpɔ́ndéwú nukúnɖeji e ɖò biblu mɛ lɛ é ɔ , etɛ sín ganjɛwu mǐ ka sixu ɖó ?"
"19 é ɖò wɛn ɖɔ hwliti , ezekiyasi kpo mali kpo nyí xɔ́ntɔn jehovah tɔn , lee ablaxamu nyí gbɔn é ɖɔhun ."
"ye ɖò “ mɛ tobutobu ” e mawu jɔwu , bɔ ye nyí xɔ́ntɔn tɔn lɛ é mɛ ."
mi nú mǐ ni kpó ɖò nùɖiɖi sín kpɔ́ndéwú nukúnɖeji enɛ lɛ xwedó wɛ .
"( eblée lɛ 6 : 11 , 12 ) enyi mǐ wà mɔ̌ ɔ , mǐ sixu ɖó nukún ajɔ e è nɔ mɔ ɖò xɔ́ntɔn zunzun xá jehovah kaka sɔyi mɛ lɛ é !"
kpò ðò jehovah sɛ̀n wɛ kpo awǎjijɛ kpo
alǒ gbè e gbè a bló baptɛm é wɛ à ?
é sixu nyí azǎn enɛ wɛ nyí azǎn taji hugǎn bo lɛ́ nyí awǎjijɛzán hugǎn ɖò gbɛzán towe mɛ .
"gbè nɛ gbè ɔ , é víví nú nɔví sunnu towe lɛ kpo nɔví nyɔnu towe lɛ kpo tawun ɖɔ ye mɔ bɔ a xlɛ́ ɖɔ emi yí wǎn nú mawu kpo ayi towe , lindɔ̌n towe , linlin towe kpo hlɔnhlɔn towe bǐ kpan . — maki 12 : 30 ."
"é ɖò mɔ̌ có , wɛnjlatɔ́ ɖé lɛ ko hɛn awǎjijɛ e ye ko ɖó kpɔ́n é ɖé lɛ bú ."
etɛwu enɛ ka jɛ ?
nǔ e wu mɛðé lɛ hɛn awǎjijɛ yetɔn bú é
wɛn axɔsuɖuto ɔ tɔn nɔ na awǎjijɛ ɖaxó mǐ .
"ðó jehovah d’akpá ɖɔ axɔsuɖuto ɔ na ɖè gbɛ̀ nyanya elɔ síìn ɖò malin - malin mɛ , bo na ɖó gbɛ̀ yɔyɔ̌ mawu tɔn ɔ ayǐ ."
sofoníi 1 : 14 ɖɔ nú mǐ ɖɔ : “ xomɛsinzán mawu mavɔmavɔ tɔn sɛkpɔ !
é ɖò hwlɛndo jí jǎwe . ”
"amɔ̌ , enyi mǐ mɔ ɖɔ mǐ ɖó na nɔte dín zɛ xwé wu ɔ , mǐ sixu hɛn awǎjijɛ e mǐ ko ɖó kpɔ́n é bú ."
enɛ sixu zɔ́n bɔ mǐ jɛ gudo yì jí ɖò mawu sínsɛ́n mǐtɔn mɛ . — nùnywɛxó 13 : 12 .
"enyi mǐ nɔ zán hwenu xá nɔví sunnu kpo nɔví nyɔnu mǐtɔn lɛ kpo ɔ , é nɔ dó wusyɛn lanmɛ nú mǐ bɔ mǐ na kpó ɖò jehovah sɛ̀n wɛ kpo awǎjijɛ kpo ."
"zinzan ɖagbe togun jehovah tɔn tɔn wɛ sixu ko dɔn mǐ wá sinsɛn - biblo nugbǒ ɔ mɛ , bo lɛ́ d’alɔ mǐ bɔ mǐ jɛ mawu sɛ̀n jí kpo awǎjijɛ kpo ."
"( 1 piyɛ́ɛ 2 : 12 ) amɔ̌ , enyi è dɔn tó nú nɔví sunnu mǐtɔn ɖé alǒ nɔví nyɔnu mǐtɔn ɖé , ɖó é setónú nú sɛ́n mawu tɔn lɛ ǎ wu ɔ , etɛ ka sixu jɛ ?"
"enɛ sixu túntún awakanmɛ nú mɛɖé lɛ ɖò agun ɔ mɛ , bo zɔ́n bɔ ye na hɛn awǎjijɛ yetɔn bú ."
"enɛ wu ɔ , mǐ sixu flín xógbe jezu tɔn elɔ lɛ : “ mɛɖé sixu sɛ̀n gǎn wè ǎ ; ɖó é na gbɛ́ wǎn nú mɛ ɖě , bo na yí wǎn nú mɛ ɖě ; abǐ é na setónú nú mɛ ɖě , bo na vɛtoli nú mɛ ɖě ."
( matie 6 : 24 ) mǐ sixu sɛ̀n jehovah kpo awǎjijɛ kpo bo na lɛ́ tɛnkpɔn bo ɖó nǔ gbɛ̀ elɔ tɔn e jló mǐ lɛ é bǐ ɖò hwe ɖokpo ɔ nu ǎ .
ðò awǎjijɛ mɛ ðò jehovah sinsɛn mɛ
jehovah sinsɛn nyí agban bo nɔ kpɛn mɛ e yí wǎn n’i lɛ é ǎ .
"( 1 jaan 5 : 3 ) flín ɖɔ jezu ɖɔ : “ mi wá gɔ̌n ce ; mi mɛ e agban kpinkpɛn hinhɛn cikɔ na lɛ é bǐ , bonu ma na gbɔjɛ mi ."
"mi yí nùkplɔnmɛ ce lɛ sè , bonu lindɔ̌n mitɔn lɛ na vo , ɖó mɛ fífá wɛ un nyí , bo nyí xomɛnyɔtɔ́ ."
( matie 11 : 28 - 30 ) klisanwun nugbǒ nyínyí nɔ fá kɔ nú mǐ bo nɔ lɛ́ na mǐ awǎjijɛ .
é ɖò wɛn ɖɔ mǐ ɖó hwɛjijɔ ɖěɖee wu mǐ na ɖó awǎjijɛ ɖò jehovah sinsɛn mɛ lɛ é .
mi nú mǐ ni kpɔ́n atɔn ɖ’emɛ . — xabakuku 3 : 18 .
"mǐ nɔ sɛ̀n gbɛnamɛtɔ́ mǐtɔn , mawu awǎjijɛnɔ ɔ ."
"( mɛsɛ́dó 17 : 28 ; 1 timɔtée 1 : 11 , nw ) mǐ tuùn ɖɔ mǐ ɖu gbɛ̀ mǐtɔn sín axɔ dó gbɛɖotɔ́ ɔ ."
"enɛ wu ɔ , mi nú mǐ ni kpó ɖò sinsɛn ɛ wɛ kpo awǎjijɛ kpo , enyi mǐ bló baptɛm é ɔ , xwè na bo ko jɛ dó gbɔn ɖebǔ ɔ nɛ ."
héctor lɔn nú nùɖé xò awǎjijɛ tɔn yí ǎ gbɔn nukún ɖiɖó axɔsuɖuto ɔ kpo kàn ɖiɖó dó nǔ wu kpo gblamɛ
"‘ é ko kpò có , ’ é ka lɛ́ kpó ɖò jehovah sinsɛn sín vivǐ ɖu wɛ ."
"( ðɛhan 92 : 13 - 15 ) héctor sɔ́ nɔ sixu wà nǔ kaka ɖé ɖò sinsɛnzɔ́ mawu tɔn mɛ ǎ , ɖó asì tɔn sín azɔn wu , amɔ̌ , é ka hɛn awǎjijɛ tɔn bú ǎ ."
"nugbǒ ɔ , “ mawu yí wǎn nú gbɛtɔ́ sɔmɔ̌ , bo sɔ́ vǐɖokponɔ tɔn jó , bonu mɛ e na ɖi nǔ n’i lɛ ɖebǔ ma dɔn ó ; loɔ , ye bǐ ni mɔ gbɛ̀ mavɔmavɔ . ”"
"( jaan 3 : 16 ) enyi mǐ ɖè nùɖiɖi xlɛ́ ɖò nùnina wanyiyi tɔn mawu tɔn e nyí gbɛxixɔ ɔ e mɛ ɔ , è sixu sɔ́ hwɛ mǐtɔn lɛ kɛ mǐ ; mǐ sixu lɛ́ mɔ gbɛ̀ mavɔmavɔ ."
lee gbɛxixɔ ɔ sù nukún mǐtɔn mɛ gbɔn é na sísɛ́ mǐ bɔ mǐ na sɛ̀n jehovah ɖò awǎjijɛ mɛ .
"nɔví sunnu ɖé nɔ nyí jesús bo nɔ nɔ mexique , é ɖɔ : “ un nyí kannumɔ nú azɔ̌ ce ɖ’ayǐ . hweɖelɛnu ɔ , un nɔ ɖò azɔ̌ wà wɛ magbokɔ nú ganxixo gègě , azǎn ɖě jɛ ɖě gudo , enyi é na bo ma tlɛ ɖò dandan ǎ ɔ nɛ ."
"enɛ wu ɔ , un zé gbɛ̀ ce jó nú jehovah , bɔ ee un w’azɔ̌ nú azɔ̌xwé ɔ nú xwè 28 gudo é ɔ , un wá gbeta ɔ kɔn ɖɔ un na jó dó bo na bɛ́ sinsɛnzɔ́ hwebǐnu tɔn jɛji . ”"
lee jesús bɛ́ jehovah sinsɛn kpo awǎjijɛ kpo gbɔn é nɛ .
"mǐ nɔ zán gbɛ̀ mímɛ́ ɖé , b’ɛ nɔ na mǐ awǎjijɛ ."
"ðó ye ɖò gbɛ̀ mímɛ́ zán wɛ wutu ɔ , ye sixu ɖó gbɛ̀ mavɔmavɔ nukún ."
"( hlɔmanu lɛ 6 : 17 - 22 ) mǐ lɔ nɔ xwedó nugbodòdó jehovah tɔn lɛ , enɛ wu ɔ , mǐ gán sín nǔblanɔwu e gbɛ̀ kwijikwiji zinzan kpo adakaxixo gbɛ́zinzan nɔ dɔn wá lɛ é kpo sí ."
enɛ nɔ zɔ́n bɔ è nɔ ɖó awǎjijɛ .
“ gbɛzán ce sín xwè ɖagbe hugǎn lɛ wɛ nyí ɖěɖee un zán ɖò jehovah sinsɛn mɛ é . ” — jaime
"é ɖi nǔ ɖɔ mawu tíìn ɖ’ayǐ ǎ , bo nɔ ɖɔ ɖɔ nǔ lɛ jɔ nú yeɖée , lobo lɛ́ nyí kwínnyitɔ́ ."
"jaime jɛ kplé klisanwun tɔn lɛ yì jí , bɔ lee ye nɔ yí wǎn nú mɛ gbɔn ɖò finɛ é sísɛ́ ɛ b’ɛ jó gbɛzinzan tɔn xóxó ɔ dó ."
"bo na dó wà mɔ̌ ɔ , é ɖó na byɔ jehovah ɖɔ é ni d’alɔ ɛ bonu é na ɖi nǔ n’i ."
tónúsíse nú nugbodòdó jehovah tɔn lɛ nɔ cyɔn alɔ jǐ ce .
awakanmɛ ni ma kú we ó !
nɛ̌ mǐ ka ɖó na wà nǔ gbɔn hwenu e mǐ ɖò te kpɔ́n gbɛ̀ nyanya elɔ sín vivɔnu é ?
"flín ɖɔ mǐ ɖò jlǒ mawu tɔn wà wɛ , bo ɖò te kpɔ́n gbɛ̀ mavɔmavɔ ."
"ðó nú awakanmɛ ma kú mǐ ǎ , bonu hwetɔnnu wá sù ɔ , mǐ na mɔ ajɔ tɔn yí . ”"
"( galatinu lɛ 6 : 8 , 9 ) kpo alɔdo jehovah tɔn kpo ɔ , mi nú mǐ ni dɛ bo wà azɔ̌ syɛnsyɛn bá dó sɔnǔ nú jijɔ ɖěɖee sín hudo mǐ ɖó bá xò “ ya ɖaxó ɔ ” zlɛ lobo na kpó ɖò jehovah sɛ̀n wɛ kpo awǎjijɛ kpo lɛ é . — nǔɖexlɛ́mɛ 7 : 9 , 13 , 14 ; jaki 1 : 2 - 4 ."
"mǐ sixu ɖeji ɖɔ jehovah na na ajɔ dɛ e mǐ dɛ ɖò nǔ nu é tɔn mǐ , ɖó é tuùn azɔ̌ e mǐ wà é kpo wanyiyi e mǐ ɖexlɛ́ é kpo nyikɔ tɔn kpo é ."
"enyi mǐ kpó ɖò jehovah sɛ̀n wɛ kpo awǎjijɛ kpo ɔ , mǐ na cí ɖɛhanwlantɔ́ davidi ɖɔhun , é ɖɔ : “ ayi ce ɖò mawu mavɔmavɔ jí hwebǐnu ."
mawu mavɔmavɔ ɖò kpɔ́ xá mì ; nùɖé nɔ gbà ayi dó nú mì ǎ .
"enɛ ɔ wu wɛ xomɛ hun mì , un ɖò awǎ jɛ wɛ , bɔ ayi ce jɛ ayǐ . ” — ðɛhan 16 : 8 , 9 ."
ee è nɔ kplɔ́n ðò kplé jí é
"xota nùkplɔnkplɔn tɔn lɛ nú:lidosun 4 – nùxwásun 1 , 2016"
xlɛ́ ðɔ emi ðò gbeji nú jehovah
"“ mawu mavɔmavɔ ni bló bonu alɛ e nyì kpo hwi kpo nu ɔ , mǐ ni nɔ gbeji na kaka sɔyi , bonu vǐ e mǐ na jì lɛ lɔ ni nɔ gbeji na . ” — 1 samuwɛli 20 : 42 ."
"han lɛ : 125 , 62"
nɛ̌ axɔsu sawulu ví jonatáan ka nɔ gbeji nú jehovah gbɔn ?
lee nyaví davidi ɖó akɔnkpinkpan gbɔn é ɖó na ko jiwǔ nú jonatáan .
"davidi hu goliyati e nyí nya jinganjingan ɖé é , bo sɔ́ “ filisitɛ́ɛn [ enɛ ] ɔ sín ta ” wá nú jonatáan sín tɔ́ izlayɛli xɔsu sawulu ."
"( 1 samuwɛli 17 : 57 ) jonatáan ganjɛwu ɖɔ mawu ɖò kpɔ́ xá davidi , bɔ sín hwenɛnu ɖido ɔ , é kpo davidi kpo huzu xɔ́ntɔn vívɛ́ ."
ye d’akpá ɖɔ emi na nɔ gbeji nú emiɖée hwebǐnu .
( 1 samuwɛli 18 : 1 - 3 ) jonatáan nɔ gbeji nú davidi nú gbɛhwenu tɔn bǐ .
"2 jehovah sɔ́ jonatáan bonu é na wá jɛ izlayɛli sín axɔsu e ɖò zinkpo jí é tɛnmɛ ǎ , bo sɔ́ davidi có , é ka nɔ gbeji nú davidi ."
"hwenu e sawulu lɛ́ ɖò tintɛnkpɔn wɛ bo na hu davidi é ɔ , jonatáan jɛ linkpɔ́n mɛ ɖó xɔ́ntɔn tɔn wu ."
"jonatáan tuùn ɖɔ davidi ɖò gbetótló holɛca tɔn mɛ , enɛ wu ɔ , é yì na akɔnkpinkpan ɛ ɖɔ é ni kpó ɖò jiɖiɖe ɖó dó jehovah wu wɛ ."
"jonatáan ɖɔ nú davidi ɖɔ : “ ma ɖi xɛsi nú nǔ ɖebǔ ó , ɖó tɔ́ ce sawulu sixu wlí we ǎ . a na ɖu axɔsu ɖò izlayɛli , bɔ nyɛ na bɔ dó wǔ we , bo na nɔ glɔ towe . ” — 1 samuwɛli 23 : 16 , 17 ."
"3 hwɛhwɛ ɔ , gbɛtɔ́ ɖěɖee nɔ nɔ gbeji lɛ é sín nǔ nɔ nyɔ́ nukún mǐtɔn mɛ ."
"amɔ̌ , gbeji e jonatáan nɔ nú davidi é kɛɖɛ wu wɛ nǔ tɔn nyɔ́ nukún mǐtɔn mɛ à ?"
"eǒ , gbejininɔ nú mawu wɛ nyí nǔ taji hugǎn ɖò gbɛzán jonatáan tɔn mɛ ."
"è na ɖɔ ɔ , hwɛjijɔ e wu é nɔ gbeji nú davidi bo ma hwan wǔ i ǎ é nɛ , có davidi wɛ è sɔ́ axɔsu bo ka jó éyɛ dó ."
jonatáan tlɛ d’alɔ davidi bonu é na ɖeji dó jehovah wu .
ye mɛ wè lɛ nɔ gbeji nú jehovah bo lɛ́ nɔ gbeji nú yeɖée .
"ye ɖè akpá e ye dó nú yeɖée é : “ mawu mavɔmavɔ ni bló bonu alɛ e nyì kpo hwi kpo nu ɔ , mǐ ni nɔ gbeji na kaka sɔyi , bonu vǐ e mǐ na jì lɛ lɔ ni nɔ gbeji na . ” — 1 samuwɛli 20 : 42 ."
4 . ( a ) etɛ ka na zɔ́n bɔ mǐ na ɖó awǎjijɛ nugbǒ nugbǒ ? ( b ) etɛ jí mǐ ka na ɖɔ xó dó ɖò xota elɔ mɛ ?
"4 mǐ lɔ ɖó na nɔ gbeji nú xwédo mǐtɔn , xɔ́ntɔn mǐtɔn lɛ , kpo nɔví e ɖò agun ɔ mɛ lɛ é kpo ."
"( 1 tɛsalonikinu lɛ 2 : 10 , 11 ) amɔ̌ , ee ɖò taji hugǎn é wɛ nyí ɖɔ mǐ ɖó na nɔ gbeji nú jehovah ."
"( nǔɖexlɛ́mɛ 4 : 11 ) enyi mǐ nɔ gbeji n’i ɔ , mǐ nɔ ɖó awǎjijɛ nugbǒ nugbǒ ."
"amɔ̌ , mǐ tuùn ɖɔ mǐ ɖó na nɔ gbeji nú mawu , enyi é na bo tlɛ nyí ɖò hwenu vɛwǔ lɛ mɛ ɔ nɛ ."
"ðò xota elɔ mɛ ɔ , mǐ na ɖɔ xó dó lee kpɔ́ndéwú jonatáan tɔn sixu d’alɔ mǐ , bɔ mǐ na nɔ gbeji nú jehovah ɖò ali ɛnɛ elɔ lɛ nu é jí : ( 1 ) hwenu e mǐ mɔ ɖɔ é kún sɔ́ jɛxa bonu mǐ na sí mɛ e ɖò acɛ kpa dó mǐ nu wɛ é é , ( 2 ) hwenu e mǐ ɖò mɛ e mǐ ɖó na nɔ gbeji na é sɔ́ wɛ é , ( 3 ) hwenu e nukúnkpénuwutɔ́ ɖé ma mɔ nukúnnú jɛ ninɔmɛ mǐtɔn mɛ ǎ , alǒ wà nǔ xá mǐ ɖò ali agɔ nu é , kpo ( 4 ) hwenu e mǐ mɔ ɖɔ é vɛwǔ bɔ mǐ na ɖè akpá ɖé é kpo ."
hwenu e mǐ mɔ ðɔ é kún sɔ́ jɛxa bonu mǐ na sí mɛ e ðò acɛ kpa dó mǐ nu wɛ é é
5 jonatáan kpo togun izlayɛli tɔn kpo ɖò ninɔmɛ syɛnsyɛn mɛ .
"axɔsu sawulu , jonatáan sín tɔ́ tlitó nú jehovah bɔ é gbɛ́ ɛ ."
"( 1 samuwɛli 15 : 17 - 23 ) é ɖò mɔ̌ có , mawu jó sawulu dó b’ɛ kpó ɖò axɔsu ɖu wɛ nú xwè gègě ."
"enɛ wu ɔ , é vɛwǔ nú togun ɔ bɔ é na nɔ gbeji nú mawu , hwenu e axɔsu e è sɔ́ ɖó “ axɔsuzinkpo mawu mavɔmavɔ tɔn jí ” é ɖò nǔ nyanya wà wɛ ɖesu é . — 1 tan 29 : 23 ."
6 jonatáan nɔ gbeji nú jehovah .
flín nǔ e jonatáan ɖɔ nú sawulu hwenu e é jɛ tó tlí nú mawu jí gudo tlolo é .
"( 1 samuwɛli 13 : 13 , 14 ) ðò hwenɛnu ɔ , ahwangɔnu filisitɛ́ɛn lɛ tɔn ɖaxó ɖé hɛn ahwankɛkɛví 30 000 bo wá tɔ́n ahwan izlayɛli ."
"ahwanfuntɔ́ 600 jɛn sawulu ka ɖó , bɔ é kpo jonatáan kpo kɛɖɛ jɛn ka ɖó ahwanfunnu ."
"amɔ̌ , ado hu jonatáan ǎ ."
"é flín xógbe gbeyiɖɔ samuwɛli tɔn elɔ lɛ : “ mawu mavɔmavɔ na jó togun tɔn dó gbeɖé ǎ , bo na dó hɛn nyikɔ tɔn e gbakpé ɔ ɖó te . ” ( 1 samuwɛli 12 : 22 ) jonatáan ɖɔ nú ahwanfuntɔ́ ɖevo ɖɔ : “ mǐ sukpɔ́ kpo mǐ ma sukpɔ́ kpo ɔ , [ jehovah ] sixu hwlɛn mǐ gán ; nǔ ɖebǔ glo è ǎ . ”"
"enɛ wu ɔ , é kpo ahwanfuntɔ́ ɔ kpo tɔ́n ahwan filisitɛ́ɛn lɛ sín gbɛ̌ta ɖé , bo hu mɛ 20 mɔ̌ ɖò ye mɛ ."
"jonatáan ɖó nùɖiɖi nú jehovah , bɔ é dó n’i ."
"jehovah bló bɔ ayikúngban ɖé danwǔ , bɔ ado hu filisitɛ́ɛn lɛ ."
"enɛ gudo ɔ , ye jɛ yeɖée hu jí , bɔ izlayɛli - ví lɛ ɖu ɖò ahwan ɔ jí . — 1 samuwɛli 13 : 5 , 15 , 22 ; 14 : 1 , 2 , 6 , 14 , 15 , 20 ."
nɛ̌ jonatáan ka wà nǔ xá tɔ́ tɔn gbɔn ?
"7 sawulu kpò ɖò tó tlí nú jehovah wɛ có , jonatáan kpó ɖò tó nú sè nú tɔ́ tɔn wɛ lee é nyɔ́ bló gbɔn é ."
"ði kpɔ́ndéwú ɔ , ye fun ahwan ɖó kpɔ́ dó jɛhun dó togun jehovah tɔn tamɛ . — 1 samuwɛli 31 : 1 , 2 ."
"8 jonatáan ɖɔhun ɔ , mǐ sixu nɔ gbeji nú jehovah gbɔn tónúsíse nú acɛkpikpa tò tɔn lɛ gblamɛ ɖò fí ɖebǔ e mǐ nɔ nɔ é , lee é nyɔ́ bló gbɔn é ."
"jehovah yí gbè bɔ “ acɛkpikpa e ɖò tò ɔ nu lɛ ” é na kpacɛ dó mǐ nu , bo ba ɖɔ mǐ ni ɖó sísí nú ye ."
"nǔ e wu mǐ ɖó na nɔ ɖó sísí nú gǎn ɖé enyi é na bo ma tlɛ nyí nugbǒɖɔtɔ́ ǎ , bɔ mǐ mɔ ɖɔ é kún jɛxa ɖɔ mǐ na sí i ó é nɛ ."
"nugbǒ ɔ , mǐ ɖó na ɖó sísí nú mɛ ɖěɖee jehovah sɔ́ acɛkpikpa d’alɔ mɛ na lɛ é bǐ . — 1 kɔlɛntinu lɛ 11 : 3 ; eblée lɛ 13 : 17 ."
"lee mǐ na nɔ gbeji nú jehovah gbɔn é ɖokpo wɛ nyí ɖɔ mǐ na nɔ wà nǔ xá asú mǐtɔn alǒ asì mǐtɔn kpo sísí kpo , enyi é na bo ma tlɛ nɔ sɛ̀n jehovah ǎ ɔ nɛ ( kpɔ́n akpáxwé 9gɔ́ ɔ )"
9 olga e nyí nɔví nyɔnu ɖé ɖò tofɔligbé amɛlika tɔn é ɖè gbeji e é ɖè nú jehovah é xlɛ́ gbɔn sísí ɖiɖó nú asú tɔn hwenu e é tlɛ nɔ doya n’i é gblamɛ . [ 1 ] ( kpɔ́n tinmɛ e ɖò vivɔnu é . )
"hweɖelɛnu ɔ , é nɔ gbɛ́ ɖɔ emi kún na ɖɔ xó xá ɛ ó , alǒ nɔ ɖɔ dǎnú n’i , ɖó é nyí ɖokpo ɖò kúnnuɖetɔ́ jehovah tɔn lɛ mɛ wutu ."
"é tlɛ nɔ ɖɔ n’i ɖɔ emi na gbɛ́ ɛ , bo na yí vǐ lɛ sín así tɔn ."
"amɔ̌ , olga ka “ zé nǔ nyanya dó sú nǔ nyanya xɔ ” na ǎ ."
é nɔ wà nǔ e wu é kpé é bǐ bo na dó sixu nyí asì ɖagbe ɖé .
"é nɔ ɖa nǔ n’i , nɔ nya avɔ tɔn lɛ , bo nɔ kpé nukún dó mɛ ɖevo lɛ wu ɖò xwédo tɔn mɛ ."
"( hlɔmanu lɛ 12 : 17 ) nú é lɛ́ kpéwú ɔ , é nɔ kplá ɛ bɔ ye nɔ yì ba asú tɔn sín mɛ lɛ kpo xɔ́ntɔn tɔn lɛ kpo kpɔ́n ."
"ði kpɔ́ndéwú ɔ , hwenu e asú tɔn jló na yì ɖi tɔ́ tɔn ɖò toxo ɖevo mɛ é ɔ , é sɔnǔ nú nǔ e sín hudo ye na ɖó ɖò tomɛyiyi ɔ hwenu lɛ é bǐ ."
"ðò cyɔɖiɖi ɔ hwenu ɔ , é nɔte kpɔ́n ɛ ɖò amisáxwé ɔ nukɔn ."
"xwè gègě gudo ɔ , lee olga sín asú nɔ wà nǔ xá ɛ gbɔn é kpɔ́n te , ɖó é ɖó suúlu tawun bo nɔ lɛ́ sí i hwebǐnu wutu ."
"dìn ɔ , é nɔ dó wusyɛn lanmɛ n’i ɖɔ é ni yì kplé lɛ , bo nɔ lɛ́ sɔ́ ɛ yì lɔ ."
é lɔ tlɛ nɔ nɔ kplé lɛ tɛnmɛ hweɖelɛnu . — 1 piyɛ́ɛ 3 : 1 .
hwenu e mǐ ðó na sɔ́ mɛ e mǐ na nɔ gbeji na é é
"10 hwenu e sawulu ɖɔ ɖɔ emi na hu davidi é ɔ , jonatáan ɖó na site dó nǔ syɛnsyɛn ɖé jí ."
"é jló na nɔ gbeji nú tɔ́ tɔn , amɔ̌ , é lɛ́ jló na nɔ gbeji nú davidi ."
"jonatáan tuùn ɖɔ mawu ɖò kpɔ́ xá davidi , bo kún ɖò kpɔ́ xá sawulu ó , enɛ wu ɔ , é ɖɔ ɖɔ emi na nɔ gbeji nú davidi ."
"é gb’akpá nú davidi ɖɔ é ni hɔn hwla , enɛ gudo ɔ , é ɖɔ nǔ e wu sawulu ɖó na jó davidi dó nyì gbɛ̀ é nú sawulu . — xà 1 samuwɛli 19 : 1 - 6 ."
11 alice e nyí nɔví nyɔnu ɖé ɖò australie é ɖó na sɔ́ mɛ e é ɖó na nɔ gbeji na é .
"hwenu e é ɖò biblu kplɔ́n wɛ é ɔ , é ɖɔ nǔ e kplɔ́n wɛ é ɖè é nú mɛ tɔn lɛ ."
"é lɛ́ ɖɔ nǔ e wu é ma jló na ɖu natáaxwe xá ye ǎ é nú ye , bo tinmɛ nǔ e wu wɛ é nú ye ."
"ðò bǐbɛ̌mɛ ɔ , é vɛ́ nú xwédo tɔn sín mɛ lɛ , bɔ ɖò nukɔnmɛ ɔ , xomɛ sìn ye tawun dó wutu tɔn ."
ye lin ɖɔ alice kún sɔ́ nɔ keya nú emi ɖebǔ ó .
"alice ɖɔ : “ é vɛ́ nú mì , bɔ un flú bǐ , ɖó un yí wǎn nú mɛ ce lɛ tawun ."
"12 mǐ ɖó na lɔn nú gbejininɔ nú nǔ ɖebǔ , ɖi lɔnyiji - lɔnfɔnkan sín gbɛ̌ta ɖé , wemaxɔmɛ ɖé alǒ tò ɖé ni ɖò taji hú gbejininɔ mǐtɔn nú jehovah ǎ ."
"ði kpɔ́ndéwú ɔ , henry nɔ ɖu vivǐ ayihundida ɖé tɔn kpo wemaxɔmɛ sín gbɛ̌ta tɔn kpo bo jló na ɖu ɖò agbahwlɛnhwlɛn ɖé jí nú wemaxɔmɛ tɔn ."
"amɔ̌ ɖó é nɔ d’ayihun enɛ ɖò aklunɔzán gbla lɛ bǐ mɛ wutu ɔ , é sɔ́ nɔ mɔ hwenu gègě dó yì kúnnuɖegbe alǒ dó yì kplé lɛ ǎ ."
henry ɖɔ ɖɔ gbejininɔ nú wemaxɔmɛ ɔ hú mawu wá nyí nǔ taji nú emi .
"enɛ wu ɔ , é wá gbeta ɔ kɔn ɖɔ emi na jó ayihun enɛ dida nú wemaxɔmɛ emitɔn dó . — matie 6 : 33 ."
"13 hweɖelɛnu ɔ , gbejininɔ nú xwédo mǐtɔn sín hagbɛ̌ vovo ɖò hwe ɖokpo ɔ nu sixu vɛwǔ ."
"ði kpɔ́ndéwú ɔ , ken ɖɔ : “ un nɔ jló na yì ba nɔ ce e ko nyí mɛxo é kpɔ́n hwɛhwɛ , bo nɔ jló ɖɔ é ni wá nɔ kpɔ́ xá mǐ hweɖelɛnu ."
amɔ̌ nɔ ce kpo asì ce kpo nɔ mɔ yeɖée gbɔ ǎ . ”
é lɛ ɖɔ : “ un jló na nyɔ́ ɖò mɛ ɖě sí bo gblé ɖò mɛ ɖě sí ǎ . ”
"ken lin tamɛ dó nǔ e biblu ɖɔ é jí bo mɔ ɖɔ ɖò ninɔmɛ enɛ mɛ ɔ , emi ɖó na nyɔ́ ɖò asì emitɔn sí , bo na lɛ́ nɔ gbeji n’i ."
"enɛ wu ɔ , é mɔ wlɛnwín e na nyɔ́ asì tɔn nukúnmɛ é ɖé ."
"enɛ gudo ɔ , é tinmɛ nǔ e wu é ɖó na nyɔ́ xomɛ dó nɔ tɔn wu é nú asì tɔn ."
"bo lɛ́ tinmɛ nǔ e wu é ɖó na ɖó sísí nú asì tɔn é nú nɔ tɔn . — xà bǐbɛ̌mɛ 2 : 24 ; 1 kɔlɛntinu lɛ 13 : 4 , 5 ."
"hwenu e nukúnkpénuwutɔ́ ðé ma mɔ nukúnnú jɛ ninɔmɛ mǐtɔn mɛ ǎ , alǒ wà nǔ xá mǐ ðò ali agɔ nu é"
nɛ̌ sawulu ka wà nǔ xá jonatáan ɖò ali agɔ nu gbɔn ?
14 mǐ sixu lɛ́ nɔ gbeji nú jehovah hwenu e nɔví sunnu nukúnkpénuwutɔ́ ɖé wà nǔ xá mǐ ɖò ali agɔ nu é .
"mawu wɛ sɔ́ axɔsu sawulu có , é wà nǔ xá vǐ éɖesunɔ tɔn ɖò ali agɔ nu ."
é tuùn nǔ e wu jonatáan yí wǎn nú davidi é ǎ .
"enɛ wu ɔ , hwenu e jonatáan jló na d’alɔ davidi é ɔ , xomɛ sìn sawulu ɖesu , b’ɛ dó winnya vǐ tɔn ɖò togun mɛ ."
"amɔ̌ , jonatáan kpó ɖò sísí ɖó nú tɔ́ tɔn wɛ ."
"hwe ɖokpo ɔ nu ɔ , é nɔ gbeji nú jehovah kpo davidi e mawu sɔ́ b’ɛ na nyí axɔsu izlayɛli tɔn e na bɔ d’ewu é kpo . — 1 samuwɛli 20 : 30 - 41 ."
"15 ðò agun mǐtɔn lɛ mɛ ɖò égbé ɔ , nɔví sunnu nukúnkpénuwutɔ́ lɛ nɔ tɛnkpɔn bo na wà nǔ jlɔjlɔ xá mɛ bǐ ."
"amɔ̌ , hwɛhutɔ́ wɛ nú ye ."
"enɛ wu ɔ , é sixu wá jɛ bɔ ye gbɔ nukúnnú mɔ jɛ nǔ e wu mǐ wà nùɖé é mɛ ."
"( 1 samuwɛli 1 : 13 - 17 ) enɛ wu ɔ , enyi è mɔ nukúnnú jɛ nǔ e mǐ wà é mɛ ɖó agɔ hǔn , mi nú mǐ ni nɔ gbeji nú jehovah ."
hwenu e akpá mǐtɔn ðiðe vɛwǔ bǐ é
"16 sawulu ba ɖɔ jonatáan ni huzu axɔsu e na bɔ dó emi wu é , é jló ɖɔ é ni nyí davidi ǎ ."
"( 1 samuwɛli 20 : 31 ) amɔ̌ , jonatáan yí wǎn nú jehovah bo nɔ gbeji n’i ."
"enɛ wu ɔ , jonatáan nyí cejɛnnabinɔ ǎ , é nyɔ́ wà ɔ , é huzu davidi sín xɔ́ntɔn bo ɖè akpá e é dó n’i é ."
"nugbǒ ɔ , mɛɖebǔ e yí wǎn nú jehovah bo nɔ nɔ gbeji n’i é “ dó akpá ɖé ɔ , é nɔ ɖè . nǔ ɖebǔ na bo gbò è ɖ’emɛ ɔ , é nɔ ɖè . ”"
"( ðɛhan 15 : 4 ) ðó mǐ ɖò gbeji nú mawu wutu ɔ , mǐ na ɖè akpá mǐtɔn lɛ ."
"ði kpɔ́ndéwú ɔ , enyi mǐ wá gbeta ɖé kɔn xá mɛɖé ɖò ajɔ linu ɔ , mǐ ɖó na wà nǔ e sín gbeta kɔn mǐ wá é , enyi é na bo tlɛ wá vɛwǔ ɔ nɛ ."
"enyi mǐ wá gbeta ɖé kɔn xá mɛɖé ɖò ajɔ linu ɔ , mǐ na wà nǔ e sín gbeta kɔn mǐ wá é , ɖó mǐ ɖò gbeji nú mawu wutu ( kpɔ́n akpáxwé 16gɔ́ ɔ )"
nɛ̌ nùkplɔnkplɔn elɔ ka d’alɔ we gbɔn ?
"17 jonatáan ɖɔhun ɔ , mǐ jló na nɔ gbeji nú mawu , enyi é na bo tlɛ nyí ɖò ninɔmɛ syɛnsyɛn lɛ mɛ ɔ nɛ ."
"enɛ wu ɔ , mi nú mǐ ni nɔ gbeji nú nɔví sunnu mǐtɔn lɛ kpo nɔví nyɔnu mǐtɔn lɛ kpo hwenu e ye na dó xomɛsin nú mǐ é ."
"enɛ ɔ , mǐ na hɛn xomɛ hun jehovah , nǔ e wu mǐ nɔ ɖó awǎjijɛ hugǎn é nɛ ."
"( nùnywɛxó 27 : 11 ) mǐ sixu ɖeji ɖɔ é na wà nǔ e nyí ɖagbe hugǎn nú mǐ é nú mǐ hwebǐnu , bo na lɛ́ kpé nukún dó mǐ wu ."
"ðò xota e na bɔ d’ewu é mɛ ɔ , mǐ na mɔ nǔ e kpɔ́ndéwú gbejinɔtɔ́ kpo gbejimanɔtɔ́ kpo e nɔ gbɛ̀ ɖò davidi sín hwenu é ɖé lɛ tɔn sixu kplɔ́n mǐ lɛ é ."
mǐ nɔ nɔ gbeji nú jehovah : mǐ yí wǎn nú jehovah bo nɔ setónú n’i hwebǐnu .
"ðò ninɔmɛ syɛnsyɛn lɛ mɛ ɔ , mǐ nɔ lin tamɛ kpɔ́n dó nǔ e é jló ɖɔ mǐ ni wà lɛ é jí , bɔ ɖò enɛ gudo ɔ , mǐ nɔ setónú n’i , ɖó mǐ yí wǎn n’i hú mɛ ɖevo alǒ nǔ ɖevo ɖebǔ"
“ acɛkpikpa e ɖò tò ɔ nu lɛ ” : acɛkpikpa kpo gǎn kpo ɖěɖee jehovah yí gbè na bɔ ye ɖ’acɛ dó mǐ nu lɛ é wɛ .
"é jló ɖɔ mǐ ni nɔ wà nǔ xá ye kpo sísí kpo , bo nɔ setónú nú ye . amɔ̌ , enyi ye ɖɔ mǐ ni wà nǔ e jehovah gbɛ́ é ɔ , mǐ na setónú nú ye ǎ"
jehovah sɛntɔ́ gbejinɔtɔ́ lɛ sín kpɔ́ndéwú ni kplɔ́n nǔ we
“ etɛ wɛ mawu mavɔmavɔ jló ɖɔ a ni wà ?
"a na nɔ yí wǎn nú nǔ wiwa kpo [ gbejininɔ ] kpo , bo na nɔ zán gbɛ̀ ɖò mɛɖesɔhwe mɛ ɖò mawu towe nukɔn . ” — micée 6 : 8 ."
mɛ̌ mǐ ka ɖu gbejininɔ sín axɔ dó ?
etɛwu lee jonatáan wà nǔ xá davidi gbɔn é ka gbɔn vo bǐ sésé nú lee abunɛ́ɛ wà xá ɛ é gbɔn ?
sawulu kpo ahwanfuntɔ́ tɔn 3 000 kpo ɖò davidi ba wɛ ɖò gbetótló judáa tɔn mɛ bo na hu .
"amɔ̌ , gbè ɖokpo zǎnmɛ ɔ , davidi kpo mɛ tɔn lɛ kpo mɔ fí e sawulu kpo ahwanfuntɔ́ tɔn lɛ kpo ɖó gɔnu ɖó é ."
"ye bǐ d’amlɔ , enɛ wu ɔ , davidi kpo abicayi kpo zɔn kɛɖɛɛkɛɖɛɛ gbɔn ahwanfuntɔ́ lɛ vlamɛ bo yì sawulu kpá ."
abicayi ɖè kpá davidi ɖɔ : “ gbɔ nú ma yì sɔ́ hwǎn tɔn bo xwè dó lanmɛ n’i dó ká ɛ nyì kɔ́mɛ .
"hwǎn ɖokpo jɛn un na sɔ́ ɛ , un na sɔ́ ɛ wè ǎ . ”"
"é ɖɔ nú abicayi ɖɔ : “ ma hu i ó . enyi mǐ hu axɔsu e mawu mavɔmavɔ sɔ́ ɔ , mawu mavɔmavɔ na gɔn tó dɔn nú mǐ wɛ a vɛdo à ? ”"
"enɛ gudo ɔ , davidi ɖɔ : “ mawu ma lɔn nú un hu mɛ e mawu mavɔmavɔ sɔ́ axɔsu é ó . ” — 1 samuwɛli 26 : 8 - 12 ."
2 davidi tuùn nǔ e é ɖó na wà bá nɔ gbeji nú jehovah é .
"é tuùn ɖɔ emi ɖó na sí sawulu , bo tlɛ lin nǔ jɛ wǔ gblégblé é jí lɔ ǎ ."
ðó mawu wɛ sɔ́ sawulu b’ɛ nyí izlayɛli xɔsu .
"égbé ɔ , jehovah nɔ jló ɖɔ mɛsɛntɔ́ emitɔn lɛ bǐ ni nɔ gbeji nú emi , bo ɖó sísí nú mɛ ɖěɖee é yí gbè bɔ acɛkpikpa ɖò ye sí lɛ é , lee é nyí gbɔn ɖò hwexónu é ɖɔhun . — xà ðɛhan 18 : 26 ."
nɛ̌ abicayi ka nɔ gbeji nú davidi gbɔn ?
3 abicayi ɖó sísí nú davidi ɖó é tuùn ɖɔ mawu wɛ sɔ́ ɛ axɔsu wutu .
"é ɖò mɔ̌ có , ee davidi nyí axɔsu gudo é ɔ , é hu hwɛ syɛnsyɛn lɛ ."
"é ɖóxó xá ulíi sín asì , bɔ enɛ gudo ɔ , é ɖɔ nú jowabu ɖɔ é ni bló bonu ulíi ni kú ɖò ahwan ɔ hwenu ."
"( 2 samuwɛli 11 : 2 - 4 , 14 , 15 ; 1 tan 2 : 16 ) jowabu nyí abicayi sín nɔví , enɛ wu ɔ , é na ko sè nǔ e davidi dosin é có , é ka kpó ɖò sísí ɖó n’i wɛ ."
"gɔ́ na ɔ , abicayi nyí ahwangɔnu ɖé sín gǎn , b’ɛ jló é ɔ , é na zán acɛ enɛ dó sɔ́ éɖée axɔsu , amɔ̌ , é wà mɔ̌ gbeɖé ǎ ."
"é nyɔ́ wà ɔ , é wà devizɔ́ nú davidi , bo cyɔn alɔ jǐ tɔn ɖò kɛntɔ́ tɔn lɛ sí . — 2 samuwɛli 10 : 10 ; 20 : 6 ; 21 : 15 - 17 ."
4 . ( a ) nɛ̌ davidi ka nyí kpɔ́ndéwú ɖé ɖò gbejininɔ nú mawu linu gbɔn ? ( b ) kpɔ́ndéwú ɖevo tɛ lɛ jí mǐ ka na lɛ́ ɖɔ xó dó ?
4 davidi nɔ gbeji nú jehovah ɖò gbɛzán tɔn bǐ mɛ .
"hwenu e é ɖò dɔnkpɛ mɛ é ɔ , é hu nya jinganjingan goliyati e ɖò jehovah kpo izlayɛli - ví lɛ kpo zun wɛ é ."
"( 1 samuwɛli 17 : 23 , 6 , 48 - 51 ) hwenu e davidi nyí axɔsu é ɔ , gbeyiɖɔ jehovah tɔn natáan gbɛ́ nǔ n’i ɖó hwɛ ɖěɖee é hu lɛ é wu ."
"tlolo jɛn davidi ka yí gbè ɖɔ emi hu hwɛ , bo lɛkɔ sín hwɛ tɔn lɛ gudo ."
"( 2 samuwɛli 12 : 1 - 5 , 13 ) nukɔnmɛ hwenu e davidi kpò é ɔ , é na nǔ xɔ akwɛ gègě bonu è na dó gbá tɛmpli jehovah tɔn ."
"( 1 tan 29 : 1 - 5 ) davidi wà nǔ syɛnsyɛn lɛ nyì dò có , é ɖò wɛn ɖɔ é kún gɔn gbeji nɔ nú mawu gbeɖé ó ."
"( ðɛhan 51 : 6 , 12 ; 86 : 2 ) ðò xota elɔ mɛ ɔ , mǐ na ɖɔ xó dó kpɔ́ndéwú davidi kpo mɛ e nɔ gbɛ̀ hwenɛnu lɛ é kpo tɔn ɖé lɛ jí , bo na kplɔ́n lee mǐ sixu nɔ gbeji nú jehovah hú mɛ ɖevo ɖebǔ gbɔn é ."
mǐ na lɛ́ ɖɔ xó dó jijɔ ɖevo ɖěɖee na d’alɔ mǐ bɔ mǐ na bló mɔ̌ lɛ é jí .
a ka na nɔ gbeji nú jehovah à ?
etɛ nùwanyido abicayi tɔn ka sixu kplɔ́n mǐ ?
"amɔ̌ , ɖó davidi tuùn ɖɔ é kún nyɔ́ bonu è na wà nǔ nyanya dó “ axɔsu e mawu mavɔmavɔ sɔ́ ” é wu ó wutu ɔ , é yí gbè bonu abicayi hu i ǎ ."
"( 1 samuwɛli 26 : 8 - 11 ) nǔ enɛ kplɔ́n nǔ taji ɖé mǐ : enyi mǐ jló na sɔ́ mɛ e mǐ na nɔ gbeji na dó nukɔn é hǔn , mǐ ni lin tamɛ kpɔ́n dó nugbodòdó biblu tɔn ɖěɖee sixu d’alɔ mǐ ɖò ninɔmɛ mǐtɔn mɛ é jí ."
enyi nǔ taji hugǎn ɖɔ mǐ ni nɔ gbeji nú jehovah hú mɛ ɖevo ɖebǔ
"6 é sɔgbe ɖɔ mǐ ni nɔ gbeji nú mɛ e mǐ yí wǎn na é ɖé , ɖi xɔ́ntɔn ɖé alǒ xwédo mɛ tɔn sín hagbɛ̌ ɖé ."
"( jelemíi 17 : 9 ) enɛ wu ɔ , enyi mɛ e mǐ yí wǎn na é ɖé wà nǔ nyanya bo jó nugbǒ ɔ dó ɔ , mǐ ɖó na flín ɖɔ é nyí nǔ taji hugǎn ɖɔ mǐ ni nɔ gbeji nú jehovah hú mɛ ɖevo ɖebǔ . — xà matie 22 : 37 ."
"7 enyi è ɖè xwédo towe sín mɛɖé sín agun mɛ ɔ , a sixu xlɛ́ jehovah ɖɔ emi ɖò gbeji n’i ."
"ði kpɔ́ndéwú ɔ , anne sín nɔ e è ɖè sín agun mɛ é ylɔ anne gbè ɖokpo ɖò alokan jí , bo ɖɔ emi jló na ba jonɔ ɛ . [ 1 ] ( kpɔ́n tinmɛ e ɖò vivɔnu é . )"
"anne sín nɔ ɖɔ emi kún vo ɖebǔ ó , ɖó xwédo emitɔn gbɛ́ ɖɔ emi kún na ɖɔ xó kpo emi kpo ó wutu ."
"nǔ enɛ kú wǔ nú anne tawun , bɔ é d’akpá ɖɔ emi na na xósin gbɔn wema - wlan - sɛ́dó - mɛ ɖé gblamɛ ."
"cobonu é na wlan wema ɔ , é tó lin tamɛ dó nugbodòdó biblu tɔn ɖé lɛ jí hwɛ̌ ."
"( 1 kɔlɛntinu lɛ 5 : 11 ; 2 jaan 9 - 11 ) enɛ gudo ɔ , é tinmɛ kpo xomɛnyínyɔ́ kpo dó wema ɔ mɛ ɖɔ nɔ emitɔn wɛ jó xwédo ɔ dó hwenu e é hu hwɛ bo gbɛ́ kɔ lɛ́ sín hwɛ tɔn gudo é ."
anne ɖɔ nú nɔ tɔn ɖɔ ali ɖokpo e nu é sixu lɛ́vɔ ɖó awǎjijɛ ɖè é wɛ nyí ɖɔ é ni lɛkɔ wá jehovah gɔ́n . — jaki 4 : 8 .
"8 mawu sɛntɔ́ gbejinɔtɔ́ davidi hwenu tɔn lɛ lɛ́ nyí mɛɖesɔhwetɔ́ , xomɛnyɔtɔ́ , bo lɛ́ kpankɔ́n ."
mǐ ni kpɔ́n lee jijɔ enɛ lɛ sixu d’alɔ mǐ bɔ mǐ na nɔ gbeji nú jehovah gbɔn é .
mǐ ðó na nɔ sɔ́ mǐðée hwe
etɛwu abunɛ́ɛ ka jló na hu davidi ?
9 sawulu ví jonatáan kpo ahwangán izlayɛli tɔn abunɛ́ɛ kpo mɔ hwenu e davidi sɔ́ goliyati ta wá jó nú axɔsu sawulu é .
jonatáan huzu davidi xɔ́ntɔn bo nɔ gbeji n’i .
( 1 samuwɛli 17 : 57 – 18 : 3 ) abunɛ́ɛ ka wà mɔ̌ ǎ .
"é nyɔ́ wà ɔ , é tlɛ d’alɔ sawulu ɖò nukɔnmɛ bonu é na hu davidi ."
( 1 samuwɛli 26 : 1 - 5 ; ðɛhan 54 : 5 ) jonatáan kpo abunɛ́ɛ kpo bǐ wɛ tuùn ɖɔ mawu jló ɖɔ davidi ni nyí axɔsu e na bɔ dó sawulu wu é .
"amɔ̌ , ee sawulu kú gudo é ɔ , abunɛ́ɛ sɔ́ nɔ gudo nú davidi ǎ ."
"é nyɔ́ wà ɔ , é tɛnkpɔn bo na sɔ́ sawulu ví icibɔcɛti axɔsu ."
"nukɔnmɛ ɔ , abunɛ́ɛ sixu ko jló na sɔ́ éɖée axɔsu , boya enɛ wu wɛ é ɖóxó xá axɔsu sawulu sín asì lɛ ɖokpo ."
( 2 samuwɛli 2 : 8 - 10 ; 3 : 6 - 11 ) etɛwu jonatáan kpo abunɛ́ɛ kpo ka ɖó linlin vovo sésé dó davidi wu ?
"ðó jonatáan nɔ gbeji nú jehovah bo lɛ́ sɔ́ éɖée hwe wutu wɛ , abunɛ́ɛ ka ɖó jijɔ enɛ lɛ ǎ ."
etɛwu abusalɔmu ma ka nɔ gbeji nú mawu ǎ ?
"10 abusalɔmu , axɔsu davidi ví nɔ gbeji nú mawu ǎ , ɖó é sɔ́ éɖée hwe ǎ wutu ."
"é jló na nyí axɔsu , enɛ wu ɔ , é “ ba kɛkɛví ɖokpo , bo xò sɔ́ kplé , bo xò gbɛtɔ́ kanɖé wǒ ( 50 ) kplé , bɔ ye nɔ ɖò wezun jí ɖò kɛkɛví ɔ nukɔn . ” ( 2 samuwɛli 15 : 1 ) é lɛ́ bló bɔ izlayɛli - ví gègě nɔ gbeji n’i ."
"é tlɛ jló na hu tɔ́ tɔn , é ka tuùn fɛɛ ɖɔ jehovah sɔ́ ɛ izlayɛli xɔsu . — 2 samuwɛli 15 : 13 , 14 ; 17 : 1 - 4 ."
"11 enyi mɛɖé ma nɔ sɔ́ éɖée hwe ǎ , bo nɔ jló gǎn tɛn ɔ , é na vɛwǔ n’i b’ɛ na nɔ gbeji nú mawu ."
"é ɖò wɛn ɖɔ mǐ yí wǎn nú jehovah , bo jló na nyí cejɛnnabinɔ bo lɛ́ nyí mɛ nyanya abunɛ́ɛ kpo abusalɔmu kpo ɖɔhun ǎ ."
"amɔ̌ , mǐ ɖó na cɔ́ mǐɖée bo na jɛ akwɛ sín nukúnkɛ́n dó jí , alǒ jɛ azɔ̌ e na zɔ́n bɔ mǐ na mɔ mǐɖée é ba jí ǎ ."
enɛ na hɛn xɔ́ntɔn e mǐ kpo jehovah kpo nyí é gblé .
"nú táan ɖé ɔ , wěgbojinɔtɔ́ jelemíi tɔn baaluki jló nǔ e é ma ɖó ǎ é , b’ɛ sín enɛ wu bɔ é sɔ́ ɖó awǎjijɛ ɖò mawu sínsɛ́n mɛ ǎ ."
ma blɛ́ hwiɖée ó . ”
"( jelemíi 45 : 4 , 5 ) baaluki ɖótó jehovah ."
"mǐ lɔ ɖó na ɖótó è , ɖó é na sú gbɛ̀ nyanya elɔ dó ɖò malin - malin mɛ ."
"enyi a ɖɔ nú nɔví ɖé ɖɔ é ni yí ba alɔgɔ́ ɖò mɛxo lɛ gɔ́n hǔn , a ɖexlɛ́ ɖɔ emi nyɔ́ xomɛ dó wutu tɔn , bo lɛ́ nɔ gbeji nú jehovah nɛ"
12 daniel e nyí nɔví sunnu ɖé ɖò mexique é ɖó na sɔ́ mɛ e é na nɔ gbeji na é .
é jló na da ɖyɔvǐ e ma nɔ sɛ̀n jehovah ǎ é ɖé .
daniel ɖɔ : “ un ko bɛ́ sinsɛnzɔ́ gbexosin - alijitɔ́ tɔn cobo ka kpó ɖò nǔ wlan sɛ́dó è wɛ . ”
"amɔ̌ , é wá mɔ ɖɔ cejɛnnabi wɛ zɔ́n kpowun bɔ emi ɖò nǔ e jló emi é wà wɛ ."
"é sɔ́ ɖò gbeji nɔ nú jehovah wɛ ǎ , bo ɖó na sɔ́ éɖée hwe ."
"enɛ wu ɔ , é ɖɔ vǐ ɔ sín xó nú mɛxo agun tɔn e ko mɔ nǔ kpɔ́n é ɖé ."
"daniel tinmɛ ɖɔ : “ é d’alɔ mì ɖɔ enyi un na nɔ gbeji nú mawu ɔ , nyì ɖó na ɖó nǔ wlanwlan sɛ́dó vǐ ɔ te ."
"malin - malin mɛ ɔ , awǎjijɛ e un ɖó ɖò sinsɛnzɔ́ ɔ mɛ é lɛ́ jɛji . ”"
"dìn ɔ , daniel da nyɔnu e yí wǎn nú jehovah é , bo lɛ́ nyí nukúnkpénuwutɔ́ lɛdo tɔn ."
gbejininɔ nú mawu nɔ d’alɔ mǐ bɔ mǐ nɔ nyɔ́ xomɛ
"enyi a mɔ ɖɔ xɔ́ntɔn towe hu hwɛ syɛnsyɛn ɖé ɔ , a ka na ɖɔ n’i , bo na lɛ́ tɛnkpɔn bɔ mɛxo lɛ na d’alɔ ɛ à ?"
"13 enyi mǐ nɔ gbeji nú jehovah ɔ , mǐ sixu lɛ́ nɔ gbeji nú mɛ ɖevo lɛ bo d’alɔ ye ɖò ali ɖagbe hugǎn ɔ nu ."
gbeyiɖɔ natáan nɔ gbeji nú jehovah bo lɛ́ nɔ gbeji nú davidi .
"ee davidi yí mɛsi bo lɛ́ hu mɛ ɔ sín asú gudo é ɔ , jehovah sɛ́ natáan dó davidi gɔ́n bonu é na ɖè é ɖ’ali jí ."
"natáan kpankɔ́n , bo setónú nú jehovah ."
"amɔ̌ , é lɛ́ wà nǔ kpo nùnywɛ kpo , bo ɖɔ xó nú davidi kpo xomɛnyínyɔ́ kpo ."
é jló na d’alɔ davidi bɔ é na mɔ lee hwɛ e é hu lɛ é syɛn sɔ é .
"enɛ wu ɔ , é kpi nya dɔkunnɔ ɖé sín tan b’ɛ fin lɛngbɔví ɖokpo e nya wamamɔnɔ ɖé ɖó é ."
"ee davidi sè mɔ̌ é ɔ , xomɛsin i ɖesu dó nǔ e nya dɔkunnɔ ɔ wà é wu ."
"enɛ gudo ɔ , natáan ɖɔ : “ hwi wɛ nyí nya e xó ɖɔ wɛ è ɖè é . ”"
"davidi mɔ ɖɔ emi hu hwɛ dó jehovah . — 2 samuwɛli 12 : 1 - 7 , 13 ."
14 hwi lɔ sixu nɔ gbeji nú jehovah dó nukɔn bo lɛ́ nɔ nú mɛ ɖevo lɛ gbɔn nǔwiwa kpo xomɛnyínyɔ́ kpo gblamɛ .
"ði kpɔ́ndéwú ɔ , a sixu ɖó kúnnuɖenú e xlɛ́ ɖɔ nɔví ɖé hu hwɛ syɛnsyɛn ɖé é ."
"a sixu jló na nɔ gbeji n’i , ɖò taji ɔ , enyi mɛ ɔ nyí xɔ́ntɔn vívɛ́ ɖé alǒ xwédo towe sín hagbɛ̌ ɖé ɔ nɛ ."
a ka lɛ́ tuùn ɖɔ é lɛ́ ɖò taji ɖɔ a ni nɔ gbeji nú jehovah hugǎn .
"enɛ wu ɔ , setónú nú jehovah natáan ɖɔhun , amɔ̌ , ka wà nǔ xá nɔví ɔ kpo xomɛnyínyɔ́ kpo ."
"ðɔ n’i ɖɔ é ɖó na byɔ alɔgɔ́ mɛxo lɛ tɔn , lé é ɖó na yawu ɖɔ nú ye ."
"enyi é ma wà mɔ̌ ǎ ɔ , hwiɖesu ɖó na yì ɖɔ nú mɛxo lɛ ."
mɔ̌ wiwa xlɛ́ ɖɔ a ɖò gbeji nú jehovah .
"hwe ɖokpo ɔ nu ɔ , a lɛ́ nyɔ́ xomɛ dó nɔví ɔ wu , ɖó mɛxo lɛ sixu d’alɔ ɛ b’ɛ na lɛ́ ɖó kancica ɖagbe ɖé xá jehovah ."
ye na ɖè é ɖ’ali jí kpo xomɛnyínyɔ́ kpo . — xà levíi lɛ 5 : 1 ; galatinu lɛ 6 : 1 .
mǐ ðó hudo akɔnkpinkpan tɔn cobo na nɔ gbeji nú mawu
15 hucayi nyí ɖokpo ɖò xɔ́ntɔn gbejinɔtɔ́ axɔsu davidi tɔn lɛ mɛ .
"hwenu e togun ɔ jló na sɔ́ abusalɔmu axɔsu é ɔ , hucayi ɖó hudo akɔnkpinkpan tɔn bo na dó nɔ gbeji nú davidi kpo mawu kpo ."
"é tuùn ɖɔ abusalɔmu kpo ahwanfuntɔ́ tɔn lɛ kpo wá jeluzalɛmu , bɔ davidi ko hɔn ."
"( 2 samuwɛli 15 : 13 ; 16 : 15 ) amɔ̌ , etɛ hucayi ka wà ?"
é jó davidi dó bo nɔ gudo nú abusalɔmu wɛ à ?
"davidi ko kpò bɔ mɛ gègě jló na hu i có , hucayi nɔ gbeji n’i , ɖó jehovah wɛ sɔ́ davidi axɔsu wutu ."
"enɛ wu ɔ , hucayi yì kpé davidi ɖò olivutínsó ɔ jí . — 2 samuwɛli 15 : 30 , 32 ."
"16 davidi ɖɔ nú hucayi ɖɔ é ni lɛkɔ yì jeluzalɛmu bo yì blɛ́ abusalɔmu ɖɔ emi nyí xɔ́ntɔn tɔn , enɛ ɔ , é sixu bló bɔ abusalɔmu na ɖótó wěɖexámɛ tɔn lɛ bo na jó axitofɛli tɔn lɛ dó ."
"hucayi kpankɔ́n bo sɔ́ gbɛ̀ tɔn ɖ’axɔ nu , bo setónú nú davidi , bo lɛ́ nɔ gbeji nú jehovah ."
"davidi xoɖɛ ɖɔ jehovah na d’alɔ hucayi , nǔ e ka jɛ é nɛ ."
"abusalɔmu ɖótó hucayi , é ɖótó axitofɛli ǎ . — 2 samuwɛli 15 : 31 ; 17 : 14 ."
"ði kpɔ́ndéwú ɔ , taro e nɔ nɔ japon é kpó ɖò kpɛví bǐ cobo ko nɔ wà nǔ e wu é kpé é bǐ dó hɛn xomɛ hun mɛjitɔ́ tɔn lɛ ."
"é nɔ setónú nú ye bo nɔ lɛ́ nɔ gbeji nú ye , é nyí é ɖó na wà mɔ̌ wu wɛ ǎ , amɔ̌ , wǎn e é yí nú ye é wɛ zɔ́n ."
"amɔ̌ , hwenu e é jɛ nǔ kplɔ́n kpo kúnnuɖetɔ́ jehovah tɔn lɛ kpo jí é ɔ , mɛjitɔ́ tɔn lɛ jló ɖɔ é ni ɖó te ."
"enɛ blawu n’i , b’ɛ nɔ vɛwǔ n’i tawun b’ɛ na dó ɖɔ nú ye ɖɔ emi xwè kplé ."
taro ɖɔ : “ ye sìn xomɛ tawun nú xwè gègě bo dó sɛ́n nú mì ɖɔ nyì ni ma sɔ́ nɔ wá kpɔ́n emi ɖě ó .
"dìn ɔ , linlin yetɔn ɖyɔ kpɛɖé , bɔ un sixu ba ye kpɔ́n hwɛhwɛ . ” — xà nùnywɛxó 29 : 25 ."
nɛ̌ a ka ɖu lè nùkplɔnkplɔn elɔ tɔn gbɔn ?
"18 mi nú mǐ lɔ ni mɔ awǎjijɛ e ɖò gbejininɔ nú jehovah mɛ é davidi , jonatáan , natáan , kpo hucayi kpo ɖɔhun ."
"mǐ jló na ɖi abunɛ́ɛ kpo abusalɔmu kpo ǎ , ɖó ye nɔ gbeji ǎ ."
nugbǒ wɛ ɖɔ mǐ nyí hwɛhutɔ́ bo nɔ wà nǔ nyì dò .
"amɔ̌ , mi nú mǐ ni xlɛ́ jehovah ɖɔ gbejininɔ n’i wɛ nyí nǔ taji hugǎn ɖò gbɛzán mǐtɔn mɛ ."
"enyi mǐ nyí gbejinɔtɔ́ kpo mɛɖesɔhwetɔ́ kpo ɔ , mǐ na sɔ́ ayi ɖó nǔ e jló mǐ lɛ é jí ǎ , ee jló jehovah lɛ é jí wɛ mǐ na sɔ́ ɖó"
"enyi mǐ nyí gbejinɔtɔ́ kpo xomɛnyɔtɔ́ kpo ɔ , mǐ na tɛnkpɔn bo d’alɔ mɛ ɖevo lɛ , bo na lɛ́ wà nǔ xá ye lee jehovah jló ɖɔ mǐ ni wà gbɔn é"
"enyi mǐ nyí gbejinɔtɔ́ , bo lɛ́ nyí akɔnkpantɔ́ ɔ , mǐ na setónú nú jehovah , hwenu e é tlɛ vɛwǔ é kpo hwenu e xɛsi ɖi mǐ é kpo"
"mɛ winnyawinnya lɛ emi , mi ka ðò gbesisɔmɛ bo na bló baptɛm à ?"
"“ enyi mɛɖé ɖò mi mɛ , bo ɖò síngbó na gbá wɛ ɔ , ayǐ wɛ é na tó jinjɔn , bo na lɛ́n akwɛ nabi e é na zán d’ewu ɔ kpɔ́n hwɛ̌ , bo na kpɔ́n ɖɔ emi ɖó akwɛ e na sixu wà azɔ̌ ɔ yì fó ɔ à jí . ” — luki 14 : 28 ."
"han lɛ : 120 , 64"
etɛ a ka kplɔ́n ?
è wlan xota elɔ kpo ee bɔ d’ewu é kpo nú mɛ winnyawinnya ɖěɖee jló na bló baptɛm lɛ é
"1 , 2 . ( a ) etɛ ka nɔ dó xomɛhunhun nú togun mawu tɔn égbé ? ( b ) nɛ̌ mɛjitɔ́ klisanwun lɛ kpo mɛxo agun tɔn lɛ kpo ka sixu d’alɔ mɛ winnyawinnya lɛ , bonu ye na tuùn tinmɛ baptɛm tɔn gbɔn ?"
“ un ko tuùn we sín hwenu e è jì we é ; xomɛ hun mì ɖɔ un sè bɔ a jló na bló baptɛm .
"xó enɛ lɛ ɔ , mɛxo agun tɔn ɖé wɛ ɖɔ nú christopher e ɖó xwè 12 é ."
nǔ e é kanbyɔ é ka sɔgbe . mǐ nɔ mɔ bɔ mɛ winnyawinnya afatɔ́n mɔkpan nɔ bló baptɛm gbɔn gbɛ̀ ɔ bǐ mɛ xwewu xwewu .
"nǔ enɛ nɔ hun xomɛ nú mǐ tawun . ( nùnywɛtɔ́xó 12 : 1 ) amɔ̌ , mɛjitɔ́ klisanwun lɛ kpo mɛxo agun tɔn lɛ kpo nɔ ba na mɔ nǔ jɛ wu ɖɔ nǔ enɛ e jí mɛ winnyawinnya mɔhun lɛ site dó é ka nyí jlǒ yeɖesunɔ tɔn , bo lɛ́ dó ɖɔ dò ɖò ayi yetɔn mɛ à jí ."
"2 ðò biblu mɛ ɔ , mǐ kplɔ́n ɖɔ mɛɖée zízé jó nú mawu kpo baptɛm kpo nyí bǐbɛ̌ gbɛzán yɔyɔ̌ ɖé tɔn nú klisanwun ɖé ."
gbɛzán enɛ na zɔ́n bɔ mɛ ɔ na mɔ nyɔna jehovah tɔn gègě . amɔ̌ satáan ka na jɛ gudo tɔn .
( nùnywɛxó 10 : 22 ; 1 piyɛ́ɛ 5 : 8 ) nǔ e wu mɛjitɔ́ klisanwun lɛ ɖó na zán hwenu dó kplɔ́n nǔ e ahwanvu klisu tɔn nyínyí byɔ lɛ é vǐ yetɔn lɛ é nɛ .
"mɛ winnyawinnya ɖěɖee mɛjitɔ́ yetɔn lɛ ma nyí klisanwun ǎ lɛ é ɔ , mɛxo agun tɔn lɛ na d’alɔ ye kpo xomɛnyínyɔ́ kpo , bɔ ye na tuùn tinmɛ mɛɖée zízé jó nú mawu kpo baptɛm kpo tɔn ."
( xà luki 14 : 27 - 30 . )
"lee é nɔ byɔ ɖɔ è ni bló tuto xɔgbigbá ɖé tɔn gbɔn cobonu é na yì ta é ɔ , mɛ winnyawinnya lɛ ɖó na sɔnǔ hwɛ̌ cobo bló baptɛm , bo na mɔ tɛn dó sɛ̀n jehovah kpo gbejininɔ kpo “ kaka yì fó . ”"
( matie 24 : 13 ) etɛ ka na d’alɔ mɛ winnyawinnya lɛ bɔ ye na kudeji bá sɛ̀n jehovah kaka sɔyi ?
3 . ( a ) etɛ xó jezu kpo piyɛ́ɛ kpo tɔn lɛ ka kplɔ́n mǐ dó lee baptɛm nyí nǔ taji gbɔn é wu ?
"3 mɛ winnyawinnya ɖé wɛ nú we , bɔ a jló na bló baptɛm à ?"
"enyi mɔ̌ wɛ hǔn , é jɛ ɖɔ è ni kpa we !"
wǔjɔmɛ ɖaxó ɖé wɛ é nyí bɔ è na bló baptɛm bo na nyí ɖokpo ɖò kúnnuɖetɔ́ jehovah tɔn lɛ mɛ .
"gɔ́ na ɔ , baptɛm ɔ , nùɖé wɛ bɔ klisanwun ɖé ɖó na bló , bo lɛ́ nyí afɔ taji ɖé bɔ è ɖó na ɖè bo na gán ɖò ya ɖaxó ɔ hwenu ."
"( matie 28 : 19 , 20 ; 1 piyɛ́ɛ 3 : 21 ) baptɛm biblo towe na xlɛ́ ɖɔ a ko d’akpá ɖɔ emi na sɛ̀n jehovah kaka sɔyi ."
"a jló tawun bo na ɖè akpá enɛ , enɛ wu ɔ , nùkanbyɔ elɔ lɛ na d’alɔ we bɔ a na kpɔ́n ɖɔ emi ka ko ɖò gbesisɔmɛ nú baptɛm à jí . ye ɖíe : ( 1 ) un ka ko zin ganji bo na ɖɔ ɖɔ un na bló baptɛm à ? ( 2 ) nyiɖesunɔ ka ɖó jlǒ bo na wà mɔ̌ à ? ( 3 ) un ka tuùn tinmɛ mɛɖée zízé jó nú jehovah tɔn à ?"
mi nú mǐ ni ɖɔ xó dó nùkanbyɔ enɛ lɛ jí .
hwenu e a zin ganji é
"4 , 5 . ( a ) etɛwu baptɛm ma ka nyí mɛxo lɛ kɛɖɛ sín nǔ ǎ ? ( b ) etɛ ka nyí tinmɛ è ni zin tɔn nú klisanwun ɖé ?"
"4 biblu ɖɔ ɖɔ mɛ e ko nyí mɛxo lɛ é kɛɖɛ jɛn na bló baptɛm , alǒ xwè nabi ɖě jɛn è na ɖó cobo na bló ǎ ."
mɛ e tlɛ kpò ɖò vǔ e sixu tuùn nǔ e nǔjlɔjlɔwiwa kpo mɛɖée zízé jó nú gbɛɖotɔ́ ɔ nyí é kpo .
"enɛ wu ɔ , baptɛm nyí afɔ taji ɖé b’ɛ lɛ́ sɔgbe bɔ mɛ winnyawinnya e ko ɖexlɛ́ ɖɔ emi zin , bo ko lɛ́ zé éɖée jó nú jehovah é ɖé na ɖè . — nùnywɛxó 20 : 7 ."
5 etɛ ka nyí tinmɛ è ni zin tɔn ?
enyi xwè nabi e è ɖó é alǒ lee è sù gbɔn é wɛ nɔ xlɛ́ dandan ɖɔ è zin ǎ .
"biblu ɖɔ ɖɔ mɛ e zin lɛ é “ ko tuùn nǔ ɖagbe ɖò nǔ nyanya mɛ , gbɔn nǔwiwa yetɔn lɛ gblamɛ , bɔ é ko má ye . ”"
( eblée lɛ 5 : 14 ) mɛ e zin é nɔ tuùn nǔ e nyí nǔ ɖagbe é bo nɔ kanɖeji ɖò ayi tɔn mɛ bo na bló .
"enɛ wu ɔ , é na vɛwǔ bɔ nùɖé na dɔn ɛ b’ɛ na wà nǔ nyanya ."
é ka nɔ lɛ́ byɔ ɖɔ mɛɖé jɛn na nɔ ɖɔ n’i hwebǐnu ɖɔ é ni wà nǔ ɖagbe ǎ .
"é jɛ ɖɔ è ni ɖó nukún ɖɔ mɛ winnyawinnya e ko bló baptɛm é ɖé na wà nǔ ɖagbe , enyi mɛjitɔ́ tɔn lɛ alǒ mɛxo ɖevo ɖebǔ na bo ma tlɛ ɖò finɛ ǎ ɔ nɛ . — sɔ́ jlɛ́ dó filipunu lɛ 2 : 12 wu ."
6 mɛ winnyawinnya ɖé ka sixu ɖexlɛ́ ɖɔ emi zin gbɔn mɔ̌ nugbǒ à ?
"ganji , lin tamɛ kpɔ́n dó kpɔ́ndéwú daniyɛli tɔn jí ."
winnyawinnya wɛ é sixu ko ɖè kɛɖɛ bɔ è kplá ɛ sín mɛjitɔ́ tɔn lɛ gɔ́n yì babilɔnu .
daniyɛli wá mɔ éɖée ɖò mɛ ɖěɖee ma nɔ setónú nú gbeɖiɖe mawu tɔn ǎ lɛ é tɛntin ajijimɛ .
mi nú mǐ ni sɔ́ ayi ɖó ninɔmɛ daniyɛli tɔn jí kpɛɖé .
è sɔ́ tɛnmɛ bunɔ ɖé n’i ɖò babilɔnu .
é ɖò mɛ winnyawinnya ɖěɖee è xwè sɔ bo cyan bɔ ye na nɔ sɛ̀n axɔsu ɔ lɛ é mɛ .
7 nɛ̌ daniyɛli ka wà nǔ gbɔn ?
é yí gbè bɔ babilɔnunu lɛ huzu i alǒ vɔ́da nú nùɖiɖi tɔn wɛ à ?
"biblu ɖɔ ɖɔ hwenu e daniyɛli ɖò babilɔnu é ɔ , é “ tuùn dó ayi tɔn mɛ ɖɔ emi kún na hɛn emiɖée blí ó , ” enɛ wɛ nyí ɖɔ é na nɔ zɔ nú nǔ ɖebǔ e cá kàn xá sinsɛn nùvú é ."
( daniyɛli 1 : 8 ) daniyɛli xlɛ́ tawun ɖɔ emi zin !
etɛ kpɔ́ndéwú daniyɛli tɔn ka sixu kplɔ́n we ?
8 etɛ kpɔ́ndéwú daniyɛli tɔn ka sixu kplɔ́n we ?
é na cí aganma ɖɔhun bo na huzu sìnmɛ sɔgbe kpo fí e é ɖè é kpo ǎ .
"é nyɔ́ wà ɔ , é na nɔ gbeji é na bo tlɛ ɖò mɛtɛnkpɔn mɛ ɔ nɛ . — xà efɛzinu lɛ 4 : 14 , 15 ."
"9 , 10 . ( a ) mɛ winnyawinnya ɖé nɔ ɖu tamɛ linlin kpɔ́n dó lee é wà nǔ gbɔn ɖò mɛtɛnkpɔn gudogudo tɔn lɛ mɛ é jí sín lè ."
9 nugbǒ wɛ ɖɔ mɛɖebǔ nyí mɛ maɖóblɔ̌ ǎ ; mɛ winnyawinnya lɛ kpo mɛxo lɛ kpo bǐ wɛ nɔ wà nǔ nyì dò hweɖelɛnu .
"( nùnywɛtɔ́xó 7 : 20 ) é ɖò mɔ̌ có , enyi a jló na bló baptɛm ɔ , nùnywɛnú wɛ é na nyí ɖɔ a ni gbéjé lee a kanɖeji , bo na setónú nú gbeɖiɖe jehovah tɔn lɛ sɔ́ é kpɔ́n ."
kanbyɔ hwiɖée ɖɔ : ‘ un ka ko setónú nú jehovah nú táan ɖé à ? ’
lin nǔ kpɔ́n dó lee a wà nǔ gbɔn azɔn gudo tɔn e è tɛ́n nùɖiɖi towe kpɔ́n é jí .
a ka kpéwú bo wà nǔ e sɔgbe bɔ a ɖó na wà é à ?
"daniyɛli ɖɔhun ɔ , mɛɖé ko dó wusyɛn lanmɛ nú we ɖɔ hwi ni zán nǔwukpikpé towe lɛ ɖò gbɛ̀ satáan tɔn mɛ à ?"
"enyi nǔ mɔhun tɛ́n we kpɔ́n ɔ , a ka kpéwú bo mɔ nǔ jɛ nǔ e jehovah jló ɖɔ a ni wà é wu à ? — efɛzinu lɛ 5 : 17 ."
10 etɛwu é ka nyí nǔ taji ɖɔ a ni tuùn xósin nùkanbyɔ mɛɖesunɔ tɔn enɛ lɛ tɔn ?
ðó ye na d’alɔ we bɔ a na tuùn lee baptɛm nyí nǔ taji sɔ́ é wu wɛ .
baptɛm nɔ xlɛ́ mɛ ɖevo lɛ ɖɔ a ko d’akpá taji ɖé nú jehovah .
a d’akpá ɖɔ emi na yí wǎn n’i bo na sɛ̀n ɛ kpodo ayi towe bǐ kpo kaka yì kaka sá .
"( maki 12 : 30 ) mɛ e ko bló baptɛm lɛ é bǐ ɖó na kanɖeji bo na nɔ gbeji nú akpá e ye dó nú jehovah é . — xà nùnywɛtɔ́xó 5 : 3 , 4 ."
jlǒ hwiðesunɔ tɔn jɛn ka wɛ à ?
"11 , 12 . ( a ) etɛ jí mɛ e ɖò nǔ lin kpɔ́n dó baptɛm wu wɛ é ka ɖó na kú dó ? ( b ) etɛ ka na d’alɔ we bɔ a na ɖó linlin e sɔgbe é dó baptɛm e nyí tuto jehovah tɔn é jí ?"
11 biblu ɖɔ ɖɔ togun jehovah tɔn bǐ kaka jɛ mɛ winnyawinnya lɛ jí na sɔ́ jlǒ dó sɛ̀n ɛ .
"( ezayíi 6 : 8 ) enɛ wu ɔ , mɛ e jló na bló baptɛm é ɖé ɖó na kudeji ɖɔ emiɖesunɔ wɛ ɖó jlǒ tɔn ."
"enɛ sixu byɔ ɖò así towe ɖɔ a ni gbéjé jlǒ towe kpɔ́n ganji , ɖò taji ɔ , enyi nugbǒ ɔ mɛ wɛ a sù dó ɔ nɛ ."
"12 hwenu e a ɖò susu wɛ é ɔ , a na ko mɔ bɔ mɛ gègě bló baptɛm , bɔya ye mɛ ɖé lɛ tlɛ sixu nyí xɔ́ntɔn towe kpo nɔví towe ɖesu lɛ kpo ."
"amɔ̌ , ma kpɔ́n ɖɔ emi ko ɖó xwè ɖé , alǒ mɛ lɛ bǐ ɖò baptɛm bló wɛ wutu kpowun bo lin ɖɔ emi ɖó na bló baptɛm ó ."
nɛ̌ a ka sixu kudeji ɖɔ emi ɖó linlin ɖokpo ɔ kpo jehovah kpo dó baptɛm wu gbɔn ?
zǎn hwenu dó lin tamɛ dó nǔ e wu baptɛm dó nyí nǔ taji sɔmɔ̌ é jí .
a na mɔ hwɛjijɔ gègě ɖò xota elɔ kpo ee bɔ d’ewu é kpo mɛ .
13 ali e nu a na kpɔ́n ɖɔ baptɛm e a jló na bló é ka gosin ayi hwiɖesunɔ tɔn mɛ à jí ɖè é ɖokpo wɛ nyí ɖɔ a na gbéjé ɖɛ towe lɛ kpɔ́n .
nɛ̌ ɖɛ towe lɛ ka nɔ nɔ tlɔlɔ gbɔn ?
xósin e a na na nú nùkanbyɔ enɛ lɛ é sixu xlɛ́ lee hwi kpo jehovah kpo vɛ́ sɔ́ é .
( ðɛhan 25 : 4 ) azɔn gègě wɛ jehovah nɔ na sìn nú ɖɛ mǐtɔn lɛ gbɔn biblu gblamɛ .
"enɛ wu ɔ , ali ɖevo e nu a sixu xlɛ́ ɖɔ a jló na vɛ́ kpo jehovah kpo bo sɛ̀n ɛ sín ayi mɛ wá ɖè é wɛ nyí ɖɔ a ni gbéjé nǔ kplɔnkplɔn towe sín tuto kpɔ́n ."
( jozuwée 1 : 8 ) kanbyɔ hwiɖée ɖɔ : ‘ un ka ɖó biblu kplɔnkplɔn mɛɖesunɔ tɔn ɖé b’ɛ nɔ yì ɖò gbesisɔmɛ à ?
un ka nɔ sɔ́ jlǒ dó ɖ’alɔ ɖò sinsɛn - biblo xwédo tɔn mǐtɔn mɛ à ? ’
"xósin e a na na nú nùkanbyɔ enɛ lɛ é na d’alɔ we bɔ enyi hwiɖesu wɛ ɖó jlǒ baptɛm tɔn ɔ , a na tuùn ."
tinmɛ mɛðée zízé jó tɔn
tinmɛ vogbingbɔn e ɖò mɛɖée zízé jó nú mawu kpo baptɛm kpo tɛntin é .
14 mɛ winnyawinnya ɖé lɛ sixu nɔ ma tuùn vogbingbɔn e ɖò mɛɖée zízé jó kpo baptɛm blóbló kpo mɛ é ganji .
"mɛɖé lɛ sixu ɖɔ ɖɔ emi ko zé gbɛzán emitɔn jó nú jehovah , bo ka ko ɖò gbesisɔmɛ nú baptɛm ǎ ."
nǔ ka sixu nyí mɔ̌ à ?
mɛɖée zízé jó wɛ nyí ɖɔ è ni xoɖɛ bo d’akpá nú jehovah ɖɔ è na sɛ̀n ɛ kaka sɔyi .
"enɛ wu ɔ , cobonu a na bló baptɛm ɔ , a ɖó na tuùn nǔ e mɛɖée zízé jó nú mawu nyí é sín tinmɛ ."
etɛ ka nyí tinmɛ mɛɖée zízé jó nú mawu tɔn ?
"15 enyi a zé gbɛzán towe jó nú jehovah ɔ , a ɖɔ n’i ɖɔ emi huzu étɔn bǐ sín hwenɛnu nɛ ."
a d’akpá n’i ɖɔ éyɛ sínsɛ́n wɛ na nyí nǔ taji hugǎn ɖò gbɛzán towe mɛ .
( matie 16 : 24 ) akpá mɔhun didó nú mawu nyí nùjɔnǔ tawun !
"( matie 5 : 33 ) enɛ wu ɔ , nɛ̌ a ka sixu xlɛ́ ɖɔ emi tuùn ɖɔ emi kún sɔ́ nyí emiɖesunɔ tɔn ó , amɔ̌ ɖɔ jehovah tɔn wɛ emi nyí dìn gbɔn ? — hlɔmanu lɛ 14 : 8 ."
"16 , 17 . ( a ) jlɛ̌ nǔ e tito mɛɖesunɔ tɔn lɛ jijodo nyí é dó nùɖé wu . ( b ) etɛ ɖɔ wɛ mɛ e zé éɖée jó nú mawu é ka ɖè tawun ?"
16 mi nú mǐ ni kpɔ́n kpɔ́ndéwú ɖokpo .
mǐ ni ɖɔ ɖɔ xɔ́ntɔn ɖé na we mɔ̌to ɖé .
"amɔ̌ enɛ gudo ɔ , é ɖɔ : “ un na hɛn cavi lɛ ."
"nyì wɛ ka na nɔ kun mɔ̌to ɔ , é nyí hwɛ ǎ . ”"
etɛ a ka na lin dó nùnina enɛ wu ?
etɛ a ka na lin dó xɔ́ntɔn towe e na mɔ̌to ɔ we é wu ?
"17 hwenu e mɛɖé zé gbɛ̀ tɔn jó nú jehovah é ɔ , é d’akpá n’i ɖɔ : “ un ɖò gbɛ̀ ce zé nú we wɛ ."
towe wɛ un nyí . ”
jehovah ɖ’acɛ bo na ɖó nukún ɖɔ mɛ enɛ na ɖè akpá e é dó é .
"amɔ̌ , enyi mɛ enɛ ka jɛ tó tlí nú jehovah jí bo byɔ xɔ́ntɔn mɛ xá mɛ e ma nɔ sɛ̀n mawu ǎ é ɖé ɖò nǔglɔ ɔ lo ?"
"alǒ enyi mɛ enɛ yí gbè nú azɔ̌ e na zɔ́n , bɔ é ma na sixu mɔ hwenu kaka ɖé nú sinsɛnzɔ́ ɔ ǎ , alǒ zɔ́n bɔ é na jɛ kplé agun tɔn lɛ gɔn jí hwɛhwɛ ɔ ka lo ?"
"é nyí mɔ̌ hǔn , mɛ enɛ sɔ́ ɖò akpá e é dó nú jehovah é ɖè wɛ ǎ ."
é cí ɖɔ é hɛn mɔ̌to ɔ sín cavi lɛ ɖɔhun .
"hwenu e mǐ zé gbɛzán mǐtɔn jó nú jehovah é ɔ , mǐ ɖɔ n’i ɖɔ : “ towe wɛ nyí gbɛ̀ ce , é nyí ce ɖesu ǎ . ”"
"enɛ wu ɔ , mǐ na nɔ wà nǔ e jehovah jló ɖɔ mǐ ni wà lɛ é , enyi ye na bo ma tlɛ sɔgbe xá mǐdɛɛ lɛ tɔn lɛ ǎ ɔ nɛ ."
"mi nú mǐ ni wà nǔ jezu ɖɔhun , é ɖɔ : “ un jɛte sín jixwé , bo na bló jlǒ ce ǎ ; loɔ , nǔ e jló mɛ e sɛ́ mì dó ɔ bló gbé un ja bo wá . ” — jaan 6 : 38 ."
"18 , 19 . ( a ) nɛ̌ xó e rose kpo christopher kpo ɖɔ lɛ é ka xlɛ́ ɖɔ baptɛm nyí wǔjɔmɛ ɖé bo nɔ hun ali nú nyɔna lɛ gbɔn ? ( b ) nɛ̌ wǔ e è jɔ we bɔ a sixu bló baptɛm é ka nɔ cí nú we ?"
18 baptɛm nyí nǔ taji ɖé bɔ è na site d’eji .
wǔjɔmɛ ɖaxó ɖé wɛ é nyí ɖɔ è ni zé mɛɖée jó nú jehovah bo bló baptɛm .
"mɛ winnyawinnya ɖěɖee yí wǎn nú jehovah , bo mɔ nukúnnú jɛ nǔ e mɛɖée zízé jó n’i nyí é wu é nɔ xò nǔ kpɔ́n dó gbɛzán yetɔn zízé jó nú mawu , bo bló baptɛm wu ǎ ."
mɔ̌ e ye ka wà é nɔ vɛ́ nú ye ǎ .
"rose e nyí mɛ winnyawinnya ɖé bo ko bló baptɛm é ɖɔ : “ un yí wǎn nú jehovah , nǔ ɖě sɔ́ sixu na mì awǎjijɛ hugǎn ma nɔ sɛ̀n ɛ ǎ ."
un sɔ́ ganjɛ nǔ ɖě wu ɖò gbɛzán ce mɛ hú gbeta e kɔn un wá bo bló baptɛm é ǎ . ”
19 bɔ christopher e xó è ɖɔ ɖò bǐbɛ̌mɛ xota elɔ tɔn é ka lo ?
etɛ é ka nɔ lin dó baptɛm e é bló hwenu e é ɖó xwè 12 é wu ?
é ɖɔ ɖɔ é nɔ víví nú emi tawun ɖó nǔ taji enɛ é emi bló é wu .
"é nyí gbexosin - alijitɔ́ hwebǐnu tɔn hwenu e é ɖó xwè 17 é , bɔ hwenu e é ɖó xwè 18 é ɔ , é nyí devizɔwatɔ́ sinsɛnzɔ́wiwa tɔn ."
"égbé dìn ɔ , é ɖò sinsɛnzɔ́ wà wɛ ɖò betɛli ."
é ɖɔ : “ baptɛm wɛ nyí nǔ ɖagbe e un bló é .
"enyi a jló na bló baptɛm ɔ , nɛ̌ a ka sixu sɔnǔ na gbɔn ?"
xota e bɔ d’ewu é na na xósin nú nùkanbyɔ enɛ .
"mɛ winnyawinnya lɛ emi , nɛ̌ mi ka sixu sɔnǔ nú baptɛm gbɔn ?"
"“ mawu ce , jlǒ towe wiwa nɔ víví nú mì . ” — ðɛhan 40 : 9 ."
"han lɛ : 51 , 58"
mɛ winnyawinnya wɛ a nyí bo jló na bló baptɛm à ?
"enyi mɔ̌ hǔn , wǔ ɖaxó ɖé wɛ é nyí bɔ è jɔ we ."
"lee è ko ɖɔ gbɔn ɖò xota e wá yì é mɛ é ɔ , baptɛm nyí nǔ taji bɔ è na site d’eji ."
"é nɔ xlɛ́ mɛ ɖevo lɛ ɖɔ a ko zé hwiɖée jó nú jehovah , enɛ wɛ nyí ɖɔ a d’akpá n’i ɖɔ emi na sɛ̀n ɛ kaka sɔyi , bɔ jlǒ tɔn wiwa na nyí nǔ taji hugǎn ɖò gbɛzán towe mɛ ."
"ðó enɛ nyí akpá taji ɖé bɔ è nɔ dó nú mawu wutu ɔ , hwenu e a na zin ganji , bɔ hwiɖesunɔ na ɖó jlǒ tɔn , lobo na lɛ́ mɔ nǔ jɛ nǔ e mɛɖée zízé jó nú mawu nyí é mɛ é kɛɖɛ jɛn a na bló baptɛm ."
"2 é ɖò mɔ̌ có , a sixu lin ɖɔ emi kún ko ɖò gbesisɔmɛ bo na bló baptɛm ó ."
"alǒ a sixu mɔ ɖɔ emi ko ɖò gbesisɔmɛ , loɔ , mɛjitɔ́ towe lɛ sixu lin ɖɔ hwi ɖó na lɛ́ nɔte bo na sù hú mɔ̌ , lobo na lɛ́ mɔ nǔ kpɔ́n hú mɔ̌ ɖò gbɛzán towe mɛ hwɛ̌ ."
etɛ a ka ɖó na wà ?
ma nú awakanmɛ kú we ó .
"loɔ , zǎn hwenu enɛ dó yì nukɔn , bo na dó sixu jɛxa bo na bló baptɛm ɖò malin - malin mɛ ."
"enyi enɛ ɖò ayi towe mɛ ɔ , a sixu nya nǔ atɔn elɔ lɛ sín gbě : ( 1 ) nǔ e jí a kú dó lɛ é , alǒ nǔ e a ɖi nǔ na lɛ é , ( 2 ) nǔwiwa towe lɛ , ( 3 ) nǔ e nɔ sù nukún towe mɛ lɛ é ."
nǔ e jí a kú dó lɛ é
3 lin tamɛ dó xósin e a na na nú nùkanbyɔ elɔ lɛ é jí : etɛwu un ka ɖi ɖɔ mawu tíìn ?
etɛwu un ka kudeji ɖɔ biblu nyí xó mawu tɔn ?
"etɛwu un ka nɔ nyì sɛ́n mawu tɔn lɛ , bo ma nɔ wà nǔ gbɛ̀ ɔ ɖɔhun ǎ ?"
nùkanbyɔ enɛ lɛ sixu d’alɔ we bɔ a na xwedó wěɖexámɛ mɛsɛ́dó pɔlu tɔn elɔ : “ [ tɛnkpɔn bo mɔ dò nú ] jlǒ mawu tɔn : é wɛ nyí nǔ ɖagbe ; nǔ e nɔ nyɔ́ nukún tɔn mɛ é . ”
( hlɔmanu lɛ 12 : 2 ) etɛwu a ka ɖó na bló enɛ ?
4 kpɔ́ndéwú timɔtée tɔn sixu d’alɔ we .
"é mɔ nǔ jɛ mawuxówema ɔ mɛ ganji , ɖó nɔ tɔn kpo nɔ tɔn nɔ kpo kplɔ́n ɛ mawuxówema ɔ wutu ."
"é ɖò mɔ̌ có , pɔlu ɖɔ nú timɔtée ɖɔ : “ syɛnlǐn ɖò nǔ e a kplɔ́n , bo mɔ ɖɔ nugbǒ wɛ é nyí ɔ mɛ . ” ( 2 timɔtée 3 : 14 , 15 ) timɔtée ɖó na kudeji ɖɔ mawuxówema ɔ mɛ wɛ è sixu mɔ nugbǒ ɔ ɖè ."
"nɔ tɔn kpo nɔ tɔn nɔ kpo wɛ ɖɔ é ni yí gbè nú nugbǒ ɔ wutu wɛ é wà mɔ̌ kpowun ǎ , amɔ̌ , é ɖesu tɛnkpɔn bo mɔ dò nú nugbǒ ɔ lobo kudeji . — xà 1 tɛsalonikinu lɛ 5 : 21 ."
etɛwu é ka ɖò taji ɖɔ a ni nɔ “ ba dò nú nǔ ” sín vǔ ?
5 bɔ hwɛ lo ?
"vlafo a mɔ nugbǒ ɔ dìn é ɔ , xwè ko jɛ ."
"enyi mɔ̌ hǔn , nǔ tamɛ linlin dó hwɛjijɔ ɖěɖee wu a ɖi nǔ é jí ni mya nukún nú we ."
"enɛ na d’alɔ we bɔ nùɖiɖi towe na lidǒ d’eji , b’ɛ na sín kɔgbidinúmɛ gbɛ̌ towe lɛ tɔn , linlin gbɛ̀ ɔ tɔn lɛ , alǒ linlin hwiɖesunɔ tɔn lɛ wu bonu a na ɖè afɔ nyì dò ǎ ."
"enyi mawu yí wǎn nú mǐ ɔ , etɛwu é ka nɔ tin bɔ nǔ nyanya lɛ nɔ jɛ ?"
nɛ̌ é ka sixu nyɔ́ bló ɖɔ mawu ni tíìn hwebǐnu gbɔn ? ’
"nú a ba dò nú nǔ ɔ , nùkanbyɔ enɛ lɛ sɔ́ na zɔ́n bonu a na xò nǔ kpɔ́n ɖò ayi mɛ ǎ , loɔ , ye na sísɛ́ we bɔ a na lɛ́ kplɔ́n biblu ."
7 - 9 .
"7 nǔ kplɔnkplɔn mɛɖesunɔ tɔn e ɖò gbesisɔmɛ é sixu d’alɔ we bɔ a na mɔ xósin nú nùkanbyɔ lɛ , bo na ɖu ɖò nǔxokpɔ́n jí , lobo na bló bɔ nǔ e jí a kú dó lɛ é na lidǒ ."
( mɛsɛ́dó 17 : 11 ) mǐ ɖó wema e sixu d’alɔ we bɔ a na wà mɔ̌ é gègě .
mɛ gègě mɔ ɖɔ é nyɔ́ bɔ è na kplɔ́n alɔnuwema cinq questions à se poser sur l’origine de la vie kpo wema y a - t - il un créateur qui se soucie de vous ? kpo .
"mɔ̌ ɖokpo ɔ , mɛ winnyawinnya gègě ko ɖu vivǐ xota ɖebɔdoɖewu ee nɔ tɔ́n ɖò jw.org jí bo nɔ nyí “ etẹwẹ biblu plọn mí taun ? ”"
a na mɔ ɖò nuhe biblu plọn mí glɔ .
"è sɔnǔ nú alixlɛ́mɛ nùkplɔnkplɔn tɔn ɖebɔdoɖewu enɛ lɛ ɖokpo ɖokpo , bonu ye na d’alɔ we bɔ a na kú dó xota biblu tɔn ɖé sín nùkplɔnmɛ jí hugǎn ."
"8 a ko ɖò biblu kplɔ́n wɛ , enɛ wu ɔ , a sixu ko tuùn xósin nú nùkanbyɔ e ɖò alixlɛ́mɛ nùkplɔnkplɔn tɔn ɔ mɛ é ɖé lɛ ."
"amɔ̌ , a ka ganjɛ xósin towe lɛ wu à ?"
"alixlɛ́mɛ nùkplɔnkplɔn tɔn lɛ na d’alɔ we bɔ a na lin tamɛ ganji dó wemafɔ biblu tɔn vovo jí , enɛ gudo ɔ , ye na sísɛ́ we bɔ a na wlan nǔ e a ɖi nǔ na lɛ é sín hwɛjijɔ lɛ dó wema ɔ jí ."
enɛ na d’alɔ we bɔ a na tuùn lee a na tinmɛ nǔ e a ɖi nǔ na lɛ é nú mɛ ɖevo lɛ gbɔn é .
"enyi a nɔ yì ɛntɛnɛti jí ɔ , xota ɖebɔdoɖewu e ɖò “ etẹwẹ biblu plọn mí taun ? ” glɔ lɛ é zinzan ɖò nǔ kplɔnkplɔn hwiɖesunɔ tɔn hwenu sixu d’alɔ we , bɔ nǔ e jí a kú dó lɛ é na lɛ́ lidǒ d’eji ."
9 hwiɖesunɔ ɖó na tɛnkpɔn bo mɔ dò na ɖɔ nǔ e emi kplɔ́n lɛ é nyí nugbǒ .
enɛ na d’alɔ we bɔ a na sɔnǔ nú baptɛm .
nǔwiwa towe lɛ
10 biblu ɖɔ : ‘ nùɖiɖi e ma nɔ ɖè éɖée xlɛ́ gbɔn nǔwiwa lɛ mɛ ǎ ɔ nyí nùɖiɖi kúkú . ’
"( jaki 2 : 17 ) enyi nǔ e jí a kú dó lɛ é lidǒ ɔ , a na ɖexlɛ́ gbɔn nǔwiwa towe lɛ gblamɛ ."
"a na kpéwú bo zán gbɛ̀ e biblu ylɔ ɖɔ “ gbɛ̀ mímɛ́ ” é bo na nɔ “ ɖó sísí nú mawu [ alǒ a na ɖó ‘ mɛɖée zízé jó nú mawu sín nǔwiwa lɛ , ’ nw ] . ” — xà 2 piyɛ́ɛ 3 : 11 ."
11 etɛ ka nyí “ gbɛ̀ mímɛ́ ” ?
"enyi nǔwiwa towe lɛ mɛ́ ɔ , a na mɛ́ ɖò walɔ lixo ."
"hwenu e è tɛ́n we kpɔ́n bonu a na wà nǔ e ma sɔgbe ǎ é é ɔ , a ka lin tamɛ kpɔ́n ganji dó nǔ ɖagbe kpo nǔ nyanya kpo jí à ?"
"( eblée lɛ 5 : 14 ) ninɔmɛ tawun tawun ɖé lɛ sixu ɖè bɔ ɖò ninɔmɛ enɛ lɛ mɛ ɔ , a jó gbè ɖò mɛtɛnkpɔn alǒ kɔgbidinúmɛ hagbɛ̌ tɔn lɛ mɛ ǎ . a ka sixu flín ye à ?"
"ðò azɔ̌mɛ ɔ , a ka nyí kpɔ́ndéwú ɖagbe nú mɛ ɖevo lɛ à ?"
"hweɖelɛnu ɔ , winnya sixu hu mɛ e tlɛ ko sɛ̀n jehovah nú xwè gègě lɛ é , bɔ ye na mɔ ɖɔ mawuxóɖiɖɔ nú mɛ ɖevo lɛ vɛwǔ ."
"amɔ̌ , mɛ e zé éɖée jó nú mawu é na nɔ gó ɖó kúnnuɖetɔ́ jehovah tɔn e é nyí é wu , bo na xlɛ́ enɛ gbɔn walɔ mímɛ́ tɔn gblamɛ ."
12 etɛ ka nyí “ mɛɖée zízé jó nú mawu sín nǔwiwa lɛ ” ?
"nǔ e a nɔ wà ɖò agun ɔ mɛ lɛ é ɖ’emɛ , ɖi kplé lɛ yiyi kpo mawuxóɖiɖɔ kpo ."
"amɔ̌ , nǔ ɖevo lɛ tíìn bɔ mɛ ɖevo lɛ nɔ mɔ ǎ , bɔ ye lɔ ɖ’emɛ , ɖi ɖɛ e a nɔ xò sɛ́dó jehovah ɖò nǔglɔ lɛ é kpo nǔ kplɔnkplɔn towe ɖesunɔ kpo ."
mɛ e zé gbɛzán tɔn jó nú jehovah é na lin ɖɔ nǔ enɛ lɛ nyí agban kpinkpɛn ǎ .
"é na ɖó linlin ɖokpo ɔ axɔsu davidi ɖɔhun , é ɖɔ : “ mawu ce , jlǒ towe wiwa nɔ víví nú mì , sɛ́n towe ɖò ayi ce mɛ ganji . ” — ðɛhan 40 : 9 ."
"13 bo na dó d’alɔ we bonu a na tuùn nǔ e gbé a na nya lɛ é ɔ , mǐ ɖó azɔ̌zɔ́nmɛwema ɖé ɖò les jeunes s’interrogent — réponses pratiques volume 2 sín wexwɛ 308 kpo 309 kpo jí ."
"ðò azɔ̌zɔ́nmɛwema enɛ jí ɔ , a sixu wlan xósin e a ɖó nú nùkanbyɔ elɔ lɛ é : “ nɛ̌ ɖɛ towe lɛ ka nɔ nɔ tlɔlɔ gbɔn ? nɛ̌ ye ka nɔ ɖè wanyiyi e a ɖó nú jehovah é xlɛ́ gbɔn ? ”"
"tɛnmɛ ɖé lɛ́ ɖò azɔ̌zɔ́nmɛwema ɔ jí bɔ a sixu wlan nǔ e hwiɖesunɔ ba na nya ɖò ɖɛxixo , nǔ kplɔnkplɔn mɛɖesunɔ tɔn kpo wɛnɖagbejijla kpo linu é ."
nɔví sunnu winnyawinnya e nɔ nyí patrick é lɔ kpéwú bo bló nǔ ɖokpo ɔ .
"é ɖɔ : “ un ko tuùn nǔ e gbé nya wɛ un ɖè lɛ é , amɔ̌ , ɖó un wlan ye ɖ’ayǐ wutu ɔ , un w’azɔ̌ syɛnsyɛn b’ɛ dó sixu kpa mì . ”"
"15 nùkanbyɔ e ɖò azɔ̌zɔ́nmɛwema ɔ jí lɛ é ɖokpo wɛ nyí : “ enyi mɛjitɔ́ towe lɛ alǒ xɔ́ntɔn towe lɛ na bo jó jehovah sinsɛn dó ɔ , hwɛ ka na kpó ɖò mɔ̌ wà wɛ à ? ”"
"enyi a zé gbɛ̀ towe jó nú jehovah bo bló baptɛm ɔ , hwiɖesunɔ na ɖó kancica ɖé kpo é kpo ."
"enɛ wu ɔ , nǔ e wà nú jehovah wɛ a ɖè é ɖó na sín mɛjitɔ́ towe lɛ alǒ mɛ ɖevo ɖebǔ wu ǎ ."
"gbɛ̀ mímɛ́ towe kpo mɛɖée zízé jó nú mawu sín nǔwiwa towe lɛ kpo xlɛ́ ɖɔ a kudeji ɖɔ emi mɔ nugbǒ ɔ , lobo lɛ́ jló na xwedó nugbodòdó mawu tɔn lɛ ."
"zaanɖé ɔ , a na jɛxa bo na bló baptɛm ."
nǔ e nɔ sù nukún towe mɛ lɛ é
"16 , 17 . ( a ) etɛ ka ɖó na sísɛ́ mɛɖé b’ɛ na huzu klisanwun ? ( b ) nɛ̌ è ka sixu jlɛ́ lee gbɛxixɔ ɔ sù mɛ nukúnmɛ gbɔn é dó nùɖé wu gbɛn ?"
"16 gbè ɖokpo ɔ , nya e tuùn mɔyizi sɛ́n ganji é ɖé kanbyɔ jezu ɖɔ : “ sɛ́n tɛ wɛ ka ɖò taji ɖò sɛ́n lɛ bǐ mɛ ? ”"
"ali ɖagbe hugǎn e nu a na bló , bɔ wanyiyi e a ɖó nú jehovah é na lidǒ d’eji ɖé é ɖokpo wɛ nyí ɖɔ , a ni lin tamɛ ganji dó gbɛxixɔ e nyí nùnina mawu tɔn ɖaxó hugǎn ɔ nú gbɛtɔ́ lɛ bǐ é jí ."
"enyi a bló mɔ̌ ɔ , a na ɖexlɛ́ ɖɔ nùnina jiwǔ enɛ sù nukún towe mɛ ."
"17 è sixu tinmɛ lee gbɛxixɔ ɔ sù nukún towe mɛ gbɛn é gbɔn lě : mǐ ni ɖɔ ɖɔ a ɖò tɔ̀ kú wɛ , bɔ mɛɖé wá hwlɛn we gán ."
gbeɖé !
a na ɖexlɛ́ mɛ e hwlɛn gbɛ̀ towe gán é hwebǐnu ɖɔ é sù nukún emitɔn mɛ .
"ali ɖokpo ɔ nu ɔ , mǐ ɖó na ɖexlɛ́ jehovah kpo jezu kpo ɖɔ gbɛxixɔ ɔ sù nukún mǐtɔn mɛ tawun ."
mǐ ɖu gbɛ̀ mǐtɔn sín axɔ dó ye !
ye hwlɛn mǐ sín hwɛhuhu kpo kú kpo sí .
"ðó ye yí wǎn nú mǐ wutu ɔ , mǐ ɖó nukúnɖiɖo dìn , bo na nɔ gbɛ̀ kaka sɔyi ɖò palaɖisi mɛ ɖò ayikúngban jí !"
"18 , 19 . ( a ) etɛwu a ma ka ɖó na ɖi xɛsi dó hwiɖée zízé jó nú jehovah wu ǎ ? ( b ) nɛ̌ jehovah sinsɛn ka na zɔ́n bɔ gbɛzán towe na kpɔ́n te gbɔn ?"
18 nǔ e jehovah ko wà nú we lɛ é ka sù nukún towe mɛ à ?
"enyi mɔ̌ hǔn , zé hwiɖée jó n’i bo bló baptɛm ; nǔ e sɔgbe bɔ a na wà é nɛ ."
hwiɖée zízé jó nú mawu wɛ nyí akpá didó n’i ɖɔ emi na wà jlǒ tɔn kaka sɔyi .
"nǔ ɖagbe hugǎn ɔ wɛ jehovah ba nú we , é ka na d’ajɔ mɛ e nɔ wà jlǒ tɔn lɛ é ."
"( eblée lɛ 11 : 6 ) hwenu e a na zé gbɛzán towe jó nú mawu bo na bló baptɛm é ɔ , gbɛ̀ towe na gblé ǎ , é nyɔ́ wà ɔ , te wɛ é na lɛ́ kpɔ́n hugǎn !"
"nɔví sunnu e ɖó xwè 24 dìn bo ka ko bló baptɛm b’ɛ ma sɔ́ hwe ǎ é ɖé ɖɔ : “ enyi un ko nyí mɛxo hú mɔ̌ hwenɛnu wɛ ɔ , nukúnnúmɔjɛnǔmɛ ce na ko gɔ́ngɔ́n , amɔ̌ , nyiɖée e un zé jó nú jehovah é hwlɛn mì sín wezun kínkán ɖò nǔ gbɛ̀ ɔ tɔn lɛ gudo mɛ . ”"
19 nǔ ɖagbe hugǎn ɔ wɛ jehovah ba nú we .
"amɔ̌ , cejɛnnabinɔ wɛ nú satáan , é ka lɛ́ ba ɖagbe towe ǎ ."
"enyi a xwedó è ɔ , é sixu na nǔ ɖagbe ɖebǔ we ǎ ."
nɛ̌ é ka sixu na nǔ e é ma ɖó ǎ é we gbɔn ?
"é ɖó wɛn ɖagbe ɖě ǎ , sɔgudo ɖagbe ɖě ka ɖè n’i ǎ ."
"sɔgudo nyanya kɛɖɛ jɛn é sixu sɔ́ ɖó te nú we , ɖó nǔ e ɖò te kpɔ́n ɛ é nɛ ! — nǔɖexlɛ́mɛ 20 : 10 ."
( kpɔ́n gbàví “ bo na dó d’alɔ we bonu a na yì nukɔn ” lɔmɔ̌ . )
a ka ɖò gbesisɔmɛ bo na bló mɔ̌ à ?
"enyi mɔ̌ hǔn , ma ɖi xɛsi dó akpá mɔhun didó wu ó ."
"loɔ , enyi a mɔ ɖɔ emi kún ko ɖò gbesisɔmɛ ó hǔn , zǎn alixlɛ́mɛ e ɖò xota elɔ mɛ lɛ é , lobo ɖò nukɔn yì wɛ ."
pɔlu ɖɔ nú nɔví filipunu lɛ ɖɔ ye ni kpó ɖò nukɔn yì wɛ .
"( filipunu lɛ 3 : 16 ) enyi a xwedó wěɖexámɛ enɛ ɔ , zaanɖé ɔ , a na jló na zé gbɛzán towe jó nú jehovah bo na bló baptɛm ."
bo na dó d’alɔ we bonu a na yì nukɔn
xota ɖebɔdoɖewu e tɔ́n ɖò réveillez - vous ! mɛ bo nɔ nyí “ les jeunes s’interrogent . . . ” é ɖé lɛ
“ comment améliorer mes prières ? ” — novembre 2008
“ comment trouver du plaisir à lire la bible ? ” — avril 2009
“ qui suis - je ? ” — octobre 2011
“ comment prendre plaisir à étudier la bible ? ” — février 2012
“ pourquoi assister aux réunions chrétiennes ? ” — avril 2012
xota les jeunes s’interrogent — réponses pratiques tɔn ɖé lɛ
akpáxwé 1
“ comment trouver du plaisir à adorer dieu ? ” — wemata 38
“ pourquoi ai - je peur de défendre mes croyances ? ” — wemata 17
akpáxwé 2
“ pourquoi suivre les normes de la bible ? ” — wemata 34
“ comment devenir l’ami de dieu ? ” — wemata 35
“ devrais - je me faire baptiser ? ” — wemata 37
"a sixu ð’alɔ ðò bǔninɔ klisanwun tɔn mǐtɔn hinhɛn lidǒ mɛ , gbɔn nɛ̌ é ?"
“ é wɛ zɔ́n bɔ wǔjɔnú tɛnmɛ tɛnmɛ agbaza tɔn lɛ bǐ ɖò bǔ . ” — efɛzinu lɛ 4 : 16 .
"han lɛ : 53 , 107"
"sín bǐbɛ̌mɛ ɔ , etɛ è ka sɔ́ dó tuùn azɔ̌ mawu tɔn lɛ na ?"
jehovah kpo jezu kpo ko ɖò bǔ sín hwenu e è jɛ nǔ lɛ dá jí é ɖokpoo .
jehovah ko dá jezu jɛ nukɔn nú nǔ lɛ bǐ .
"enɛ gudo ɔ , jezu w’azɔ̌ xá ɛ bo nɔ “ akpá tɔn hwebǐnu azɔ̌gán ɖɔhun . ”"
( nùnywɛxó 8 : 30 ) jehovah sɛntɔ́ lɛ lɔ nɔ wà nǔ ɖó kpɔ́ xá yeɖée ɖò azɔ̌ e ye ɖó bo na wà é kɔn .
"ði kpɔ́ndéwú ɔ , nɔwée kpo xwédo tɔn kpo nɔ bǔ bo bló tɔjihun ɔ ."
"nukɔnmɛ ɔ , izlayɛli - ví lɛ w’azɔ̌ ɖó kpɔ́ , bo bló goxɔ ɔ , bo nɔ tún ɖó vovo , lobo nɔ sɛ̀ tɛn na sín fí ɖé jɛ fí ɖé ."
"ðò tɛmpli ɔ mɛ ɔ , ye nɔ jihan bo nɔ xò nǔ ɖó kpɔ́ dó kpa susu nú jehovah kpo han ɖagbeɖagbe lɛ kpo ."
"togun jehovah tɔn kpé nǔ enɛ lɛ bǐ wu , ɖó ye wà nǔ ɖó kpɔ́ xá yeɖée wutu . — bǐbɛ̌mɛ 6 : 14 - 16 , 22 ; kɛ́nsísɔ́ 4 : 4 - 32 ; 1 tan 25 : 1 - 8 ."
2 . ( a ) etɛ é ka jɛ ɖɔ è ni ɖ’ayi wu ɖò agun klisanwun tɔn nukɔntɔn ɔ mɛ ? ( b ) nùkanbyɔ tɛ lɛ jí mǐ ka na ɖɔ xó dó ?
2 klisanwun xwè kanweko nukɔntɔn ɔ tɔn lɛ lɔ wà nǔ ɖó kpɔ́ xá yeɖée .
"mɛsɛ́dó pɔlu tinmɛ ɖɔ ye ɖó nǔwukpikpé vovo lɛ kpo azɔ̌ vovo lɛ kpo có , ye bǐ ka nɔ bǔ ."
ye bǐ xwedó gǎn yetɔn jezu klisu .
pɔlu jlɛ́ ye dó agbaza e ɖó wǔjɔnú gègě cobo ka nɔ wà nǔ ɖó kpɔ́ é wu .
"( xà 1 kɔlɛntinu lɛ 12 : 4 - 6 , 12 . )"
bɔ mǐdɛɛ lɛ ɖò égbé lo ?
"nɛ̌ mǐ ka sixu wà nǔ ɖó kpɔ́ xá mǐɖée ɖò wɛnɖagbejijlazɔ́ ɔ , agun ɔ , kpo xwédo mɛ kpo gbɔn ?"
wà nǔ ðó kpɔ́ ðò wɛnðagbejijlazɔ́ ɔ mɛ
nǔ tɛ mɛsɛ́dó jaan ka mɔ ?
"3 ðò xwè kanweko nukɔntɔn ɔ mɛ ɔ , mɛsɛ́dó jaan mɔ wɛnsagun tɛnwe ɖò kpɛn kún wɛ ɖò nǔmimɔ ɖé mɛ ."
"hwenu e wɛnsagun atɔ́ɔ́ngɔ ɔ kún kpɛn tɔn é ɔ , jaan mɔ “ sunví ɖokpo j’ayǐ sín jixwé wá jɛ ayikúngban jí . ”"
“ sunví ” enɛ sɔ́ cavi ɖé dó hun hɔn dotɔ̀ domaɖó - azan ɖé tɔn .
"azizɔ ɖaxó ɖé tɔ́n sín dò ɔ mɛ dó nukɔn , bɔ enɛ gudo ɔ , kle wɔbuwɔbu ɖé tɔ́n sín azizɔ ɔ mɛ ."
"kle enɛ lɛ wà nǔ nyanya ɖě nú atín lɛ alǒ gbehan lɛ ǎ , é nyɔ́ wà ɔ , “ gbɛtɔ́ e sín nukɔn wuntun mawu tɔn ma ɖè ǎ lɛ ” é kɛɖɛ wu wɛ ye tɔ́ dó ."
( nǔɖexlɛ́mɛ 9 : 1 - 4 ) jaan tuùn ɖɔ kle lɛ sixu hɛn nǔ gblé ɖesu ; ye ko bló mɔ̌ ɖò ejipu mɔyizi hwenu .
( tíntɔ́n 10 : 12 - 15 ) kle ɖěɖee jaan mɔ lɛ é nɔte nú klisanwun yí ami dó ɖè ɖěɖee ko ɖò wɛn e ɖó hlɔnhlɔn é ɖé dó sinsɛn nùvú lɛ wɛ é .
gbɛtɔ́ livi mɔkpan e na nɔ gbɛ̀ ɖò ayikúngban jí lɛ é lɔ xò kpóɖó nú ye .
gbɛ̌nu wè lɛ bǐ ɖò bǔ ɖò wɛnɖagbejijlazɔ́ ɔ kɔn .
"azɔ̌ enɛ ko d’alɔ mɛ gègě bɔ ye ko gosin sinsɛn nùvú mɛ , bo lɛ́ gosin satáan sín acɛ mɛ ."
azɔ̌ tɛ togun mawu tɔn ka ɖó na wà ? ali ɖokpo géé tɛ nu ye ka sixu w’azɔ̌ enɛ ɖè ?
4 è ɖè azɔ̌ nú mǐ bɔ mǐ na jla “ wɛnɖagbe ” ɔ mɛ lɛ gbɔn gbɛ̀ ɔ bǐ mɛ cobɔ gbɛ̀ ɔ na vɔ .
azɔ̌ ɖaxó ɖé wɛ azɔ̌ enɛ nyí !
"( matie 24 : 14 ; 28 : 19 , 20 ) mǐ ɖó na ylɔ mɛ ɖěɖee “ sinnugblá ” sìn lɛ é ɖɔ ye ni wá nu “ sìn e nɔ na gbɛ̀ mɛ ɔ , ” enɛ wɛ nyí ɖɔ mǐ ɖó na kplɔ́n nugbǒ biblu tɔn mɛ ɖěɖee jló na ɖó mɔjɛmɛ tɔn lɛ é bǐ ."
( nǔɖexlɛ́mɛ 22 : 17 ) enyi mǐ “ ɖò bǔ ” bo nɔ wà nǔ ɖó kpɔ́ xá mǐɖée ɖò agun ɔ mɛ ɔ kɛɖɛ jɛn mǐ sixu wà azɔ̌ enɛ . — efɛzinu lɛ 4 : 16 .
"5 cobonu mǐ na mɔ mɛ gègě lee é sixu nyɔ́ bló gbɔn é ɔ , mǐ ɖó na ɖò tito jí ganji ɖò wɛnɖagbejijlazɔ́ mǐtɔn mɛ ."
alixlɛ́mɛ e mǐ nɔ mɔ ɖò agun mǐtɔn mɛ é nɔ d’alɔ mǐ bonu mǐ na wà mɔ̌ .
"nú mǐ bló kplé kúnnuɖegbe tɔn gudo ɔ , mǐ nɔ tɔ́n bo nɔ yì dó wɛnɖagbe axɔsuɖuto ɔ tɔn gbɛtɔ́ lɛ ."
mǐ nɔ lɛ́ xwlé wema junjɔn biblu jí lɛ ye .
"nugbǒ ɔ , mǐ nɔ má wema enɛ lɛ nú gbɛtɔ́ afatɔ́n mɔkpan gbɔn gbɛ̀ ɔ mɛ ."
"hweɖelɛnu ɔ , è nɔ byɔ mǐ ɖɔ mǐ ni ɖ’alɔ ɖò wema bunɔ ɖé lɛ mímá mɛ ."
"hwenu e a ɖò azɔ̌ enɛ wà wɛ é ɔ , tuùn ɖɔ emi ɖò bǔ xá gbɛtɔ́ livi mɔkpan ɖevo lɛ gbɔn gbɛ̀ ɔ bǐ mɛ , bɔ ye lɔ ɖò wɛn ɖokpo ɔ jla wɛ !"
a lɛ́ ɖò azɔ̌ wá ɖó kpɔ́ xá wɛnsagun ɖěɖee ɖò alɔdo togun mawu tɔn wɛ ɖò wɛnɖagbejijla ɔ kɔn é . — nǔɖexlɛ́mɛ 14 : 6 .
lɛ̌ lin tamɛ kpɔ́n dó lee mǐ ɖò bǔ gbɔn gbɛ̀ ɔ bǐ mɛ hwenu e mǐ nɔ ylɔ gbɛtɔ́ lɛ wá kpléɖókpɔ́ ɖaxó mǐtɔn lɛ tɛnmɛ é jí .
"ðò tɛn enɛ mɛ ɔ , mǐ bǐ nɔ sè nǔ ɖokpo ɔ lɛ ."
"xóɖiɖɔ lɛ , nùkpinkpɔn - dó - kplɔ́n - nǔ lɛ kpo wazexlɛ́ lɛ kpo nɔ dó wusyɛn lanmɛ nú mǐ ɖɔ mǐ ni na nǔ mǐtɔn e nyɔ́ hugǎn lɛ é jehovah ."
mǐ nɔ lɛ́ ɖò bǔ xá nɔví mǐtɔn lɛ gbɔn gbɛ̀ ɔ bǐ mɛ hwenu e mǐ nɔ yì flǐn tɛnmɛ xwewu xwewu é .
"( 1 kɔlɛntinu lɛ 11 : 23 - 26 ) mǐ nɔ kplé ɖó kpɔ́ azǎn ɖokpo ɔ jí ( nisáan sín azǎn 14gɔ́ ɔ gbè ) , hwenu e hwe yì xɔ é , bo nɔ xlɛ́ ɖɔ nǔ e jehovah wà nú mǐ é sù nukún mǐtɔn mɛ , bo nɔ lɛ́ setónú nú gbeɖiɖe jezu tɔn ."
"ðò aklunɔzán gbla e jɛ nukɔn nú flǐn ɔ lɛ é mɛ ɔ , mǐ nɔ w’azɔ̌ ɖó kpɔ́ bo nɔ ylɔ gbɛtɔ́ lɛ , bonu ye na wá gɔ́ nú mǐ ɖò nǔwiwa taji enɛ tɛnmɛ ."
7 kle ɖokpo sixu hɛn nǔ kaka ɖé gblé ǎ .
mɔ̌ jɛn mǐɖokponɔ ma sixu jla wɛnɖagbe ɔ gbɛtɔ́ lɛ bǐ ǎ é nɛ .
"amɔ̌ , ɖó mǐ nɔ w’azɔ̌ ɖó kpɔ́ wutu ɔ , mǐ kpéwú bo na ɖɔ xó nú gbɛtɔ́ livi mɔkpan dó jehovah wu , bo na d’alɔ mɛɖé lɛ bɔ ye na kpa susu n’i bo wlí yɛ̌yi n’i ."
wà nǔ ðó kpɔ́ ðò agun mɛ
"8 , 9 . ( a ) nùjlɛdonǔwu tɛ pɔlu ka zán dó kplɔ́n nǔ klisanwun lɛ bonu ye na nɔ bǔ ? ( b ) nɛ̌ mǐ ka sixu wà nǔ ɖó kpɔ́ ɖò agun ɔ mɛ gbɔn ?"
"8 pɔlu tinmɛ lee è bló tito nú agun ɔ gbɔn é nú efɛzinu lɛ , bo ɖɔ ɖɔ mɛ e ɖò agun ɔ mɛ lɛ é bǐ ɖó na “ ɖò nukɔn yì wɛ ɖò nǔ bǐ mɛ . ”"
"pɔlu zán agbaza sín kpɔ́ndéwú bo tinmɛ ɖɔ klisanwun ɖokpo ɖokpo sixu bló bɔ agun ɔ na nɔ bǔ , bo xwedó jezu e nyí gǎn nú agun ɔ é ."
é ɖɔ ɖɔ “ gǒflɛ́mɛ tɛnmɛ tɛnmɛ e ɖò agbaza ɔ wu lɛ ” bǐ nɔ wà nǔ ɖó kpɔ́ bo “ hɛn agbaza ɔ ɖó bǔ ganji . ”
"enɛ wu ɔ , mɛ winnyawinnya wɛ mǐ nyí oo , mɛxo wɛ mǐ nyí oo , lanmɛ ɖò ganji nú mǐ alǒ é gbɔ oo , etɛ ɖokpo ɖokpo mǐtɔn ka ɖó na wà ?"
"9 jezu ɖè mɛxo lɛ bonu ye na xlɛ́ ali agun ɔ , bɔ é jló ɖɔ mǐ ni sí ye bo xwedó alixlɛ́mɛ yetɔn lɛ ."
"( eblée lɛ 13 : 7 , 17 ) mɔ̌ wiwa nɔ bɔwǔ hwebǐnu ǎ ."
"amɔ̌ , mǐ sixu byɔ jehovah ɖɔ é ni gɔ́ alɔ nú mǐ ."
gbigbɔ mímɛ́ tɔn sixu d’alɔ mǐ bɔ mǐ na xwedó alixlɛ́mɛ ɖebǔ e mɛxo lɛ na mǐ é .
"enyi mǐ nɔ sɔ́ mǐɖée hwe , bo nɔ lɛ́ wà nǔ ɖó kpɔ́ xá mɛxo lɛ ɔ , kpɔ́n lee é na d’alɔ agun ɔ sɔ́ é ."
"agun mǐtɔn na nɔ bǔ , bɔ wǎn e mǐ yí nú mǐɖée é na ɖò jijɛji wɛ ."
nɛ̌ devizɔwatɔ́ sinsɛnzɔ́wiwa tɔn lɛ ka nɔ d’alɔ agun ɔ bonu é na nɔ bǔ gbɔn ?
10 devizɔwatɔ́ lɛ lɔ nɔ ɖ’alɔ ɖò bǔninɔ agun ɔ tɔn mɛ .
"ye nɔ w’azɔ̌ syɛnsyɛn bo nɔ d’alɔ mɛxo lɛ , bɔ nǔ e ye nɔ wà lɛ é bǐ nɔ sù nukún mǐtɔn mɛ ."
"ði kpɔ́ndéwú ɔ , devizɔwatɔ́ lɛ nɔ tɛnkpɔn bɔ mǐ nɔ ɖó wema e na kpé mǐ ɖò sinsɛnzɔ́ ɔ mɛ é ; ye nɔ lɛ́ dó kuabɔ nú jonɔ e wá kplé lɛ é ."
"ye nɔ lɛ́ w’azɔ̌ syɛnsyɛn bo na bló kpléxɔ axɔsuɖuto ɔ tɔn lɛ ɖó , bo nɔ lɛ́ jlaɖó ."
"enyi mǐ nɔ w’azɔ̌ ɖó kpɔ́ xá nɔví sunnu enɛ lɛ ɔ , mǐ nɔ ɖò bǔ bo nɔ sɛ̀n jehovah ɖò tito jí . — sɔ́ jlɛ́ dó mɛsɛ́dó 6 : 3 - 6 wu ."
etɛ mɛ winnyawinnya lɛ ka sixu wà dó d’alɔ agun ɔ b’ɛ na nɔ bǔ ?
11 mɛxo agun tɔn ɖé lɛ ko w’azɔ̌ syɛnsyɛn ɖò agun ɔ mɛ nú xwè gègě .
nɔví sunnu dɔnkpɛvu lɛ sixu d’alɔ ye .
"enyi è kplɔ́n azɔ̌ ye ɔ , ye sixu kpé nukún dó azɔ̌ gègě wu ɖò agun ɔ mɛ ."
"enyi devizɔwatɔ́ lɛ nɔ w’azɔ̌ syɛnsyɛn ɔ , ye sixu wá kpéwú bo nyí mɛxo ɖò sɔ ."
"( 1 timɔtée 3 : 1 , 10 ) mɛxo dɔnkpɛvu ɖé lɛ tlɛ yì nukɔn kaka bo nyí nukúnkpénuwutɔ́ lɛdo tɔn , bo ɖò alɔ dó nɔví sunnu lɛ kpo nɔví nyɔnu lɛ kpo wɛ ɖò agun gègě mɛ ."
"enyi mǐ mɔ dɔnkpɛvu lɛ sɔ́ jlǒ dó ɖò alɔ dó nɔví sunnu lɛ kpo nɔví nyɔnu lɛ kpo wɛ ɔ , é nɔ sù nukún mǐtɔn mɛ . — xà ezayíi 6 : 8 ; nùnywɛtɔ́xó 12 : 1 ."
wà nǔ ðó kpɔ́ ðò xwédo mɛ
"12 nɛ̌ mǐ ka sixu d’alɔ xwédo mǐtɔn sín hagbɛ̌ lɛ , bɔ ye na wà nǔ ɖó kpɔ́ xá yeɖée gbɔn ?"
sinsɛn - biblo xwédo tɔn blóbló ɖò aklunɔzán gbla lɛ bǐ mɛ sixu d’alɔ .
"enyi mɛjitɔ́ lɛ kpo vǐ lɛ kpo nɔ zán hwenu ɖó kpɔ́ dó kplɔ́n nǔ dó jehovah wu ɔ , wanyiyi e ye ɖó nú yeɖée é nɔ jɛji ."
"enyi ye ɖò sise wɛ bonu mɛ ɖokpo ɖokpo ɖò xó ɖɔ dó nugbǒ ɔ wu wɛ , bo lɛ́ mɔ nú mɛ e ɖò xwédo ɔ mɛ lɛ é bǐ yí wǎn nú jehovah , bo jló na hɛn xomɛ hun i ɔ , ye nɔ lɛ́ sɛkpɔ yeɖée d’eji ."
13 nɛ̌ asú kpo asì kpo ɖé ka sixu wà nǔ ɖó kpɔ́ xá yeɖée gbɔn ?
"( matie 19 : 6 ) enyi ye mɛ wè lɛ bǐ yí wǎn nú jehovah bo nɔ sɛ̀n ɛ ɖó kpɔ́ ɔ , ye na ɖó awǎjijɛ ɖò alɔwliwli yetɔn mɛ bo na lɛ́ nɔ bǔ ."
"ye ɖó na lɛ́ ɖó wanyiyi nú yeɖée ablaxamu kpo sala kpo , izaki kpo hlebeka kpo , kpodo ɛlukana kpo ana kpo ɖɔhun ."
"( bǐbɛ̌mɛ 26 : 8 ; 1 samuwɛli 1 : 5 , 8 ; 1 piyɛ́ɛ 3 : 5 , 6 ) enyi asú kpo asì kpo ɖé nɔ wà mɔ̌ ɔ , ye mɛ wè lɛ bǐ nɔ nɔ bǔ bo nɔ lɛ́ sɛkpɔ jehovah . — xà nùnywɛtɔ́xó 4 : 12 ."
sinsɛn - biblo xwédo tɔn sixu d’alɔ mɛ winnyawinnya lɛ kpo mɛxomɔ lɛ kpo bɔ ye na sɛkpɔ yeɖée d’eji ( kpɔ́n akpáxwé 12gɔ́ ɔ kpo 15gɔ́ ɔ kpo )
14 biblu ɖɔ nyì wɛn ɖɔ mǐ kún ɖó na da mɛ e ma nɔ sɛ̀n jehovah ǎ é ó .
"( 2 kɔlɛntinu lɛ 6 : 14 ) é ɖò mɔ̌ có , nɔví sunnu kpo nɔví nyɔnu ɖé lɛ kpo ɖò kpɔ́ xá mɛ e ma nyí kúnnuɖetɔ́ jehovah tɔn ǎ é ."
ye mɛ ɖé lɛ ko da yeɖée cobɔ mɛ ɖokpo wá mɔ nugbǒ ɔ ɖò ye mɛ .
"ðò ninɔmɛ enɛ lɛ mɛ ɔ , klisanwun lɛ nɔ wà nǔ e wu ye kpé é bǐ , bo nɔ hɛn alɔwliwli yetɔn lidǒ gbɔn tónúsíse nú wěɖexámɛ biblu tɔn lɛ gblamɛ ."
é nɔ fá hwebǐnu ǎ .
"ði kpɔ́ndéwú ɔ , mary kpo asú tɔn david kpo nɔ sɛ̀n jehovah ɖó kpɔ́ ɖ’ayǐ ."
"é wá yá é ɔ , david jó kplé lɛ yiyi dó ."
"amɔ̌ , mary kpó ɖò tintɛnkpɔn wɛ bo na nyí asì ɖagbe ɖé , bo nɔ ɖè jijɔ klisanwun tɔn lɛ xlɛ́ ."
"é lɛ́ kplɔ́n nǔ vǐ tɔn ayizɛ́n lɛ dó jehovah wu , bo kpó ɖò kplé lɛ kpo kpléɖókpɔ́ lɛ kpo yí wɛ ."
"xwè lɛ gudo hwenu e vǐ lɛ sù bɔ ye bǐ jɛ vo é ɔ , mary kpó ɖò jehovah sɛ̀n wɛ , enyi é na bo tlɛ vɛwǔ n’i tawun ɔ nɛ ."
"amɔ̌ , david wá jɛ xójlawema e mary nɔ jó dó n’i lɛ é xà jí ."
"nukɔnmɛ ɔ , é lɛ́ jɛ kplé lɛ ɖokpo ɖokpo yì jí ."
"hwebǐnu ɔ , vivǔ tɔn xwè ayizɛ́n mɛví ɔ nɔ ba tɛnmɛ ɖ’ayǐ n’i , bɔ enyi david gɔn kplé ɔ , é nɔ ɖɔ n’i ɖɔ : “ un jɛ dò towe égbé ɖò kplé jí glanpapa . ”"
"david lɛkɔ wá jehovah gɔ́n xwè 25 gudo , bɔ xomɛ nɔ hun é kpo asì tɔn kpo ɖɔ ye ɖò jehovah sɛ̀n ɖó kpɔ́ wɛ dìn ."
15 satáan nɔ nya xwédo lɛ gbé ɖò égbé .
nǔ e wu wɛ asú kpo asì kpo e ɖò jehovah sɛ̀n wɛ lɛ é ɖó na nɔ wà nǔ ɖó kpɔ́ xá yeɖée é ɖokpo nɛ .
"a wlí alɔ é ɔ , é ko lín kpo é gbɔ kpo hǔn , nɔ lin tamɛ kpɔ́n dó nǔ e a sixu ɖɔ alǒ wà bo na hɛn alɔwliwli towe lidǒ é jí ."
"enyi a wlí alɔ dìn é ɔ , é ko lín wɛ ɔ , a sixu nyí kpɔ́ndéwú nú mɛ e wlí alɔ ɖò agaɖanu dìn lɛ é ."
a sixu ylɔ ye bɔ ye na wà nɔ kpɔ́ xá we ɖò sinsɛn - biblo xwédo tɔn hwenu .
"ye na mɔ ɖɔ è wlí alɔ é ɔ , é ko lín kpo é gbɔ kpo ɔ , è ɖó na nɔ ɖè wanyiyi xlɛ́ mɛɖée bo na nɔ bǔ . — titu 2 : 3 - 7 ."
“ mi wá nú mǐ ni yì xá mawu mavɔmavɔ só ɔ jí ”
etɛ nɔte kpɔ́n wɛ mawu sɛntɔ́ e ɖò bǔ lɛ é ka ɖè ?
"16 hwenu e izlayɛli - ví lɛ nɔ yì ɖu xwè lɛ ɖò jeluzalɛmu é ɔ , ye nɔ wà nǔ ɖó kpɔ́ xá yeɖée ."
ye nɔ sɔnǔ nú nǔ e sín hudo ye ɖó lɛ é bǐ nú tomɛyiyi ɔ .
"enɛ gudo ɔ , ye nɔ yì dɔ̌n ɖó kpɔ́ bo nɔ d’alɔ yeɖée ."
"( luki 2 : 41 - 44 ) égbé ɔ , ɖó mǐ ɖò nǔ sɔ́ wɛ bo na yì nɔ gbɛ̀ yɔyɔ̌ ɔ mɛ wutu ɔ , mǐ ɖó na nɔ bǔ , bo na wà nǔ e wu mǐ kpé lɛ é bǐ bo wà nǔ ɖó kpɔ́ xá mǐɖée ."
a sixu lin tamɛ kpɔ́n dó ali ɖevo e nu a sixu wà mɔ̌ ɖè lɛ é jí .
"17 gbɛtɔ́ e ɖò gbɛ̀ ɔ mɛ lɛ é nɔ ɖó gbè kpɔ́ ǎ , bo tlɛ nɔ xò hun ɖó nǔ gègě wu ."
"amɔ̌ , é sù nukún mǐtɔn mɛ ɖɔ jehovah ko d’alɔ mǐ , bɔ mǐ mɔ fífá bo lɛ́ mɔ nukúnnú jɛ nugbǒ ɔ mɛ !"
"gbɔn gbɛ̀ ɔ bǐ mɛ ɔ , togun tɔn ɖò sinsɛn ɛ wɛ lee é jló gbɔn é ."
"taji ɔ , ɖò azǎn gudogudo tɔn elɔ lɛ mɛ ɔ , togun jehovah tɔn ɖò bǔ hú ɖ’ayǐ tɔn ."
"lee ezayíi kpo micée kpo ko ɖɔ ɖ’ayǐ gbɔn é ɔ , mǐ ɖò “ mawu mavɔmavɔ só ɔ ” jí yì ɖó kpɔ́ wɛ ."
( ezayíi 2 : 2 - 4 ; xà micée 4 : 2 - 4 . )
"kpɔ́n lee awǎjijɛ na tíìn sɔ hwenu e mɛ e ɖò ayikúngban ɔ jí lɛ é bǐ na “ ɖò bǔ , ” bo na wà nǔ ɖó kpɔ́ xá yeɖée dó sɛ̀n jehovah é !"
jehovah nɔ xlɛ́ ali togun tɔn ðò gbɛ̀ li ɔ jí
"“ ali ɔ ɖíe , wlǐ bo ɖido . ” — ezayíi 30 : 21 ."
"han lɛ : 65 , 48"
"( kpɔ́n fɔtóo e ɖò bǐbɛ̌mɛ é . ) ( b ) alixlɛ́mɛ tɛ togun mawu tɔn ka ɖó , b’ɛ sixu hwlɛn gbɛ̀ tɔn ?"
"“ nɔte , kpɔ́n , ðǒtó . ”"
xókwin enɛ lɛ nɔ kpanuxwɛ ɖé jí ɖò pinpangan e xò ali ɖé zlɛ́ é kpá ɖò gbadahweji amɛlika tɔn nú xwè 100 jɛji .
bonu mɔ̌to lɛ ni ma can xá pinpan e na ɖò wezun jí é ɖě ó wutu wɛ .
ayi ɖiɖó akpágbánúmɛ enɛ wu ko hwlɛn gbɛ̀ mɛ gègě tɔn gán .
2 jehovah nɔ wà nǔ zɛ wuntun ayijayǐ tɔn lɛ nina mǐ wu .
"é nɔ xlɛ́ ali togun tɔn bonu é na dó sixu mɔ gbɛ̀ mavɔmavɔ , bo lɛ́ nɔ zɔ nú awovinu lɛ ."
"jehovah cí lɛngbɔnyitɔ́ wanyiyinɔ e nɔ xlɛ́ ali lɛngbɔ̌ tɔn lɛ , bo nɔ lɛ́ gb’akpá nú ye bonu ye na dó sixu nyì alɔ nú ali nyanya lɛ é ɖɔhun . — xà ezayíi 30 : 20 , 21 ."
jehovah xlɛ́ ali togun tɔn hwebǐnu
"3 sín bǐbɛ̌mɛ hwenuxó gbɛtɔ́ tɔn tɔn ɖokpoo wɛ jehovah ko nɔ kplɔ́n nǔ tawun tawun ɖé lɛ gbɛtɔ́ lɛ , alǒ xlɛ́ ali ye ."
"ði kpɔ́ndéwú ɔ , ɖò jikpá edɛni tɔn mɛ ɔ , jehovah na alixlɛ́mɛ e zawě é gbɛtɔ́ lɛ bonu é na d’alɔ ye bɔ ye na nɔ gbɛ̀ kaka sɔyi , bo na lɛ́ ɖó awǎjijɛ ."
"( bǐbɛ̌mɛ 2 : 15 - 17 ) amɔ̌ , adamu kpo ɛvu kpo gbɛ́ alixlɛ́mɛ tɔ́ yetɔn wanyiyinɔ ɔ tɔn ."
"ɛvu ɖótó nǔ e satáan ɖɔ n’i gbɔn dan ɖé jí é , bɔ enɛ gudo ɔ , adamu ɖótó asì tɔn ."
fitɛ enɛ ka tɔ́n kɔ dó ?
"ye mɛ wè lɛ bǐ jiya , bo kú bo sɔ́ ɖó nukúnɖiɖo ɖě ǎ ."
"gɔ́ na ɔ , ɖó tónúmase yetɔn wutu ɔ , gbɛtɔ́ lɛ bǐ ɖò ali e yì kú é ɖé jí ."
4 . ( a ) etɛwu è ka ɖó hudo alixlɛ́mɛ ɖevo lɛ tɔn ɖò sìnvɔgbɛ ɔ gudo ? ( b ) nɛ̌ ninɔmɛ yɔyɔ̌ lɛ ka xlɛ́ linlin mawu tɔn gbɔn ?
4 mawu na alixlɛ́mɛ ɖěɖee hwlɛn gbɛ̀ gán lɛ é nɔwée .
"ðò sìnvɔgbɛ ɔ gudo ɔ , jehovah ɖegbe nú gbɛtɔ́ lɛ ɖɔ ye ni ma ɖu hun alǒ nu ó ."
jehovah jló na na gbè gbɛtɔ́ lɛ dìn ɖɔ ye ni ɖu lan .
"ðó ninɔmɛ yɔyɔ̌ enɛ wutu ɔ , ye ɖó hudo alixlɛ́mɛ yɔyɔ̌ lɛ tɔn : “ mi ɖó na ɖu lan e mɛ hun kpò ɖè ɔ ǎ . ”"
"ði kpɔ́ndéwú ɔ , é ɖegbe ɖɔ è kún ɖó na hu mɛ ó ."
"mawu nɔ kpɔ́n gbɛ̀ kpo hun kpo dó mɔ nǔ mímɛ́ . é na dɔn tó nú mɛɖebǔ e zán ye nyì dò é . — bǐbɛ̌mɛ 9 : 5 , 6 ."
"aniwu ? 5 nɔwée nɔ gbɛ̀ wá yì gudo é ɔ , mawu kpó ɖò ali xlɛ́ togun tɔn wɛ ."
"ðò xota elɔ mɛ ɔ , mǐ na mɔ lee é nɔ xlɛ́ ali ye gbɔn é sín kpɔ́ndéwú ɖé lɛ ."
kpɔ́ndéwú enɛ lɛ na zɔ́n bɔ gbeta e kɔn mǐ wà ɖɔ mǐ na xwedó alixlɛ́mɛ jehovah tɔn kaka yì gbɛ̀ yɔyɔ̌ ɔ mɛ é na lidǒ .
"akɔta yɔyɔ̌ , alixlɛ́mɛ yɔyɔ̌ lɛ"
etɛwu é ka ɖò dandan ɖɔ togun mawu tɔn ni setónú nú sɛ́n ɖěɖee é na gbɔn mɔyizi jí é ? etɛ izlayɛli - ví lɛ ka ɖó na wà ?
"6 mɔyizi hwenu ɔ , jehovah na alixlɛ́mɛ ɖěɖee zawě lɛ é togun tɔn dó walɔ yetɔn kpo sinsɛn - biblo yetɔn kpo wu ."
ðó ninɔmɛ lɛ lɛ́vɔ huzu wutu wɛ .
"izlayɛli - ví lɛ nyí kannumɔ ɖò ejipu nú xwè 200 jɛji . ðò finɛ ɔ , mɛ lɛ nɔ sɛ̀n mɛkúkú lɛ , vodun lɛ , bo nɔ lɛ́ wà nǔ ɖevo e nɔ ɖè yɛ̌yi sín mawu wu lɛ é gègě ."
"hwenu e togun mawu tɔn gosin kannumɔgbenu ɖò ejipu é ɔ , ye ɖó alixlɛ́mɛ yɔyɔ̌ ɖevo lɛ sín hudo ."
ye na huzu akɔta e na xwedó sɛ́n jehovah tɔn lɛ kɛɖɛ é ɖé .
"wema alɔdlɛndonǔ tɔn ɖé lɛ ɖɔ ɖɔ xókwin ebléegbe tɔn e è lilɛ dó “ sɛ́n ” é cá kàn xá xókwin ɖé , bɔ tinmɛ tɔn nɔ nyí “ xlɛ́ ali mɛ , kplɔ́n nǔ mɛ . ”"
sɛ́n ɔ cyɔn alɔ izlayɛli - ví lɛ jí sín nùblibliwiwa kpo sinsɛn nùvú kpo e è nɔ mɔ ɖò akɔta e lɛlɛ̌ dó ye lɛ é mɛ é sí .
"enyi izlayɛli - ví lɛ setónú nú mawu ɔ , é nɔ kɔn nyɔna tɔn dó ye jí ."
"enyi ye ma ka ɖó kɔ wutu tɔn ǎ ɔ , ye nɔ jiya tɔn ɖesu . — xà sɛ́nflínmɛ 28 : 1 , 2 , 15 ."
7 . ( a ) tinmɛ nǔ e wu jehovah na alixlɛ́mɛ lɛ togun tɔn é . ( b ) nɛ̌ sɛ́n ɔ ka cí alixlɛ́mɛ hwenu klewun tɔn ɖɔhun nú izlayɛli - ví lɛ gbɔn ?
7 è lɛ́ ɖó hudo alixlɛ́mɛ yɔyɔ̌ lɛ tɔn ɖó hwɛjijɔ ɖevo wu .
"sɛ́n ɔ ɖò nǔ sɔ́ nú izlayɛli - ví lɛ wɛ nú nǔ taji ɖé ɖò linlin jehovah tɔn mɛ , é wɛ nyí wìwá jezu klisu e nyí mɛsiya ɔ é tɔn ."
sɛ́n ɔ nɔ flín izlayɛli - ví lɛ ɖɔ ye nyí hwɛhutɔ́ .
"é nɔ lɛ́ d’alɔ ye bɔ ye nɔ tuùn ɖɔ emi ɖó hudo gbɛxixɔ ɖé tɔn , enɛ wɛ nyí vɔsisa maɖóblɔ̌ e na ɖè hwɛ yetɔn lɛ síìn bǐ kpátákpátá é ."
"( galatinu lɛ 3 : 19 ; eblée lɛ 10 : 1 - 10 ) gɔ́ na ɔ , sɛ́n ɔ lɛ́ cyɔn alɔ kúnkan e mɛ mɛsiya ɔ tɔ́n sín é jí , bo lɛ́ d’alɔ izlayɛli - ví lɛ bonu ye na tuùn i hwenu e é na jɛ wě é ."
"nugbǒ ɔ , sɛ́n ɔ cí alixlɛ́mɛ hwenu klewun tɔn ɖé ɖɔhun , bo na kplá mɛ bɔ è na tuùn klisu ɔ . — galatinu lɛ 3 : 23 , 24 ."
8 mǐ mɛ klisanwun lɛ lɔ sixu ɖu lè alixlɛ́mɛ e jehovah na ɖò sɛ́n ɔ mɛ lɛ é tɔn .
ali tɛ nu ?
mǐ sixu nɔte bo kpɔ́n nugbodòdó e jí sɛ́n ɔ junjɔn lɛ é .
"mǐ sɔ́ ɖò sɛ́n enɛ lɛ glɔ ǎ có , mǐ ka hɛn ɔ , mǐ na kpó ɖò jiɖe ɖó dó gègě yetɔn wu wɛ ɖɔ ye na xlɛ́ ali mǐ ɖò gbɛzinzan mǐtɔn ayihɔngbe ayihɔngbe tɔn kpo jehovah sinsɛn mǐtɔn kpo mɛ ."
"é zɔ́n bɔ è wlan sɛ́n enɛ lɛ dó biblu mɛ bonu ye na dó sixu kplɔ́n nǔ mǐ , bɔ nugbodòdó e ɖò ye mɛ lɛ é na xlɛ́ ali mǐ ."
é lɛ́ sù nukún mǐtɔn mɛ ɖɔ jezu kplɔ́n nùɖé mǐ b’ɛ zɛ sɛ́n ɔ wu .
"loɔ , nyɛ ɖò ɖiɖɔ nú mi wɛ ɖɔ : mɛɖé kpɔ́n nyɔnu ɖé bo ɖò linlin wɛ na ɖóxó xá ɛ ɔ , é ko lɛ̀ aga xá nyɔnu enɛ ɖò ayi mɛ xóxó . ”"
"enɛ wu ɔ , enyi alɔ kɛɖɛ wɛ mǐ ɖó na nyì nú walɔ agalilɛ tɔn ǎ , loɔ , mǐ ɖó na gbɛ́ linlin blíblí kpo jlǒ blíblí lɛ kpo . — matie 5 : 27 , 28 ."
"9 ee jezu wá bo nyí mɛsiya ɔ gudo é ɔ , jehovah na alixlɛ́mɛ yɔyɔ̌ lɛ , bo lɛ́ ɖè nǔ ɖevo lɛ xlɛ́ dó linlin tɔn wu ."
etɛwu enɛ ka ɖò dandan ?
"ðò xwè 33 h.m . mɛ ɔ , jehovah gbɛ́ akɔta izlayɛli tɔn bo sɔ́ agun klisanwun tɔn , b’ɛ na nyí togun tɔn ."
"enɛ wu ɔ , ninɔmɛ togun mawu tɔn tɔn lɛ́vɔ nyí ninɔmɛ yɔyɔ̌ ɖevo ."
alixlɛ́mɛ nú izlayɛli gbigbɔ tɔn
10 jehovah na mɔyizi sɛ́n ɔ izlayɛli - ví lɛ bonu é na kplɔ́n lee ye na zán gbɛ̀ gbɔn é kpo lee ye na sɛ̀n ɛ gbɔn é kpo ye .
"bɛ́sín xwè kanweko nukɔntɔn ɔ mɛ ɔ , é sɔ́ nyí akɔta ɖokpo mɛ wɛ togun mawu tɔn gosin ǎ , loɔ , akɔta gègě kpo xá gègě kpo mɛ wɛ ye gosin , bɔ è nɔ ylɔ ye dìn ɖɔ izlayɛli gbigbɔ tɔn ."
ye kplé bo nyí agun klisanwun tɔn bo ɖò akɔjijɛ yɔyɔ̌ ɖé mɛ .
"jehovah na alixlɛ́mɛ yɔyɔ̌ lɛ ye dó lee ye na zán gbɛ̀ gbɔn bo lɛ́ sɛ̀n ɛ gbɔn é jí , alǒ gbló ada nú alixlɛ́mɛ e ko ɖè ɖò ali enɛ nu lɛ é ."
"( mɛsɛ́dó 10 : 34 , 35 ) ye nɔ xwedó “ klisu sín sɛ́n ɔ ” ; ɖò taji ɔ , nugbodòdó e è wlan dó ayixa yetɔn mɛ b’ɛ ma nyí dó awinnya jí ǎ é jí wɛ sɛ́n enɛ jinjɔn ."
sɛ́n enɛ na xlɛ́ ali klisanwun lɛ bɔ ye na ɖu lè tɔn ɖò fí ɖebǔ e ye nɔ nɔ é . — galatinu lɛ 6 : 2 .
11 izlayɛli gbigbɔ tɔn nɔ ɖu lè alixlɛ́mɛ e jehovah na gbɔn jezu jí é tɔn tawun .
"cobonu jezu na ɖó akɔjijɛ yɔyɔ̌ ɔ ayǐ ɔ , é ɖegbe taji wè ."
ðokpo kúnkplá wɛnɖagbejijlazɔ́ ɔ .
bɔ wegɔ ɔ ɖɔ xó dó lee klisanwun lɛ ɖó na wà nǔ xá yeɖée gbɔn é jí .
"alixlɛ́mɛ enɛ lɛ ɖè nú klisanwun lɛ bǐ , enɛ wu ɔ , ye kàn mǐ bǐ ɖò égbé , enyi mǐ na bo ɖó nukúnɖiɖo bo na nɔ gbɛ̀ kaka sɔyi ɖò ayikúngban jí alǒ jixwé ɔ nɛ ."
etɛ ka nyí nǔ yɔyɔ̌ ɖò wɛnɖagbejijlazɔ́ ɔ mɛ ?
"( 1 axɔsu lɛ 8 : 41 - 43 ) amɔ̌ , jezu wá ɖegbe e mǐ mɔ ɖò matie 28 : 19 , 20 mɛ é ."
jezu ɖɔ nú ahwanvu tɔn lɛ ɖɔ ye ni “ yì ” mɛ lɛ bǐ gɔ́n .
"ðò pantekotu xwè 33 h.m . tɔn ɔ , jehovah xlɛ́ ɖɔ emi ba ɖɔ è ni jla wɛnɖagbe ɔ gbɔn gbɛ̀ ɔ bǐ mɛ ."
"gbè enɛ gbè ɔ , agun yɔyɔ̌ ɔ sín hagbɛ̌ 120 mɔ̌ mɔ gbigbɔ mímɛ́ yí , bo jɛ xó ɖɔ dó gbè vovo mɛ jí nú jwifu lɛ kpo mɛ e huzu jwifu lɛ é kpo ."
"( mɛsɛ́dó 2 : 4 - 11 ) enɛ gudo ɔ , è gbló ada nú wɛnɖagbejijlazɔ́ ɔ jɛ samalíinu lɛ jí ."
"bɔ ɖò xwè 36 h.m . tɔn ɔ , wɛnɖagbejijlazɔ́ ɔ lɛ́ vlɔ́n kàn kaka jɛ kosi e ma gb’ada ǎ lɛ é jí ."
enɛ xlɛ́ ɖɔ klisanwun lɛ ɖó na jla wɛnɖagbe ɔ mɛ bǐ ɖò gbɛ̀ ɔ mɛ !
13 jezu lɛ́vɔ na “ sɛ́n yɔyɔ̌ ɖokpo ” dó lee mǐ na wà nǔ xá nɔví sunnu lɛ kpo nɔví nyɔnu lɛ kpo gbɔn é wu .
"mǐ ɖó na nɔ ɖè wanyiyi mǐtɔn xlɛ́ ye gbè bǐ gbè , amɔ̌ , mǐ ɖó na lɛ́ ɖò gbesisɔmɛ bo na sɔ́ gbɛ̀ mǐtɔn jó dó ta yetɔn mɛ ."
nùɖé wɛ bɔ mɔyizi sɛ́n ɔ byɔ ǎ . — matie 22 : 39 ; 1 jaan 3 : 16 .
14 jezu wɛ nyí kpɔ́ndéwú ɖaxó hugǎn mɛ e ɖè wanyiyi ma ɖó cejɛnnabi mɔhun xlɛ́ é tɔn .
é yí wǎn nú ahwanvu tɔn lɛ kaka bo ɖò gbesisɔmɛ bo kú dó takún yetɔn mɛ .
é ba ɖɔ ahwanvu emitɔn lɛ bǐ ni bló nǔ ɖokpo ɔ .
"enɛ wu ɔ , mǐ ɖó na ɖò gbesisɔmɛ bo na mɔ wuvɛ̌ xá nɔví sunnu kpo nɔví nyɔnu mǐtɔn lɛ kpo bo tlɛ na kú dó takún yetɔn mɛ . — 1 tɛsalonikinu lɛ 2 : 8 ."
alixlɛ́mɛ lɛ nú égbé kpo sɔgudo kpo
15 jezu sɔ́ “ [ deví ] gbejinɔtɔ́ ayiɖotenanɔ ɔ ” bonu é na nɔ na “ nùɖuɖu ” gbigbɔ tɔn ahwanvu tɔn lɛ “ dó hwetɔnnu . ”
( matie 24 : 45 - 47 ) alixlɛ́mɛ taji ɖěɖee togun mawu tɔn nɔ mɔ hwenu e ninɔmɛ lɛ nɔ ɖyɔ é ɖò nùɖuɖu enɛ mɛ .
nɛ̌ ninɔmɛ mǐtɔn lɛ ka nyí ninɔmɛ yɔyɔ̌ gbɔn ?
"16 mǐ ɖò gbɛ̀ nɔ wɛ ɖò “ azǎn gudogudo tɔn lɛ ” mɛ bɔ zaanɖé dìn ɔ , mǐ na gbɔn ya ɖaxó e è ma ko mɔ mɔhunkɔtɔn kpɔ́n ǎ é ɖé mɛ ."
"( 2 timɔtée 3 : 1 ; maki 13 : 19 ) gɔ́ na ɔ , è nya satáan kpo awovi tɔn lɛ kpo sín jixwé sɛ́dó ayikúngban ɔ jí , bɔ ye ɖò wuvɛ̌ gègě dɔn wá nú gbɛtɔ́ lɛ wɛ ."
"( nǔɖexlɛ́mɛ 12 : 9 , 12 ) mǐ lɛ́vɔ ɖò tó nú sè nú gbeɖiɖe jezu tɔn wɛ , bo nɔ jla wɛnɖagbe ɔ gbɔn gbɛ̀ ɔ bǐ mɛ nú gbɛtɔ́ gègě ɖò gbè gègě mɛ hugǎn ɖ’ayǐ tɔn ."
17 tutoblonunu mawu tɔn na azɔwanú gègě mǐ bonu mǐ na dó sixu wà wɛnɖagbejijlazɔ́ ɔ .
a ka nɔ zán ye à ?
mǐ nɔ mɔ alixlɛ́mɛ lɛ dó lee mǐ na zán azɔwanú enɛ lɛ gbɔn ganji é jí ɖò kplé mǐtɔn lɛ jí .
"18 enyi mǐ na mɔ nyɔna mawu tɔn ɔ , mǐ ɖó na xwedó alixlɛ́mɛ ɖěɖee é nɔ na mǐ gbɔn agun klisanwun tɔn gblamɛ lɛ é bǐ ."
"( matie 24 : 21 ) enɛ gudo ɔ , mǐ na ɖó hudo alixlɛ́mɛ yɔyɔ̌ ɖevo lɛ tɔn ɖò gbɛ̀ yɔyɔ̌ e mɛ e na wà nǔ kpodo hwɛjijɔ kpo ɖè , bɔ satáan ma na ɖ’acɛ ɖebǔ d’enu ǎ é ."
"ðò gbɛ̀ yɔyɔ̌ ɔ mɛ ɔ , è na hun wema ɖé lɛ bɔ alixlɛ́mɛ yɔyɔ̌ ɖěɖee kúnkplá gbɛ̀ ɖò palaɖisi mɛ é na ɖò ye mɛ ( kpɔ́n akpáxwé 19gɔ́ ɔ kpo 20gɔ́ ɔ kpo )"
"19 ðò mɔyizi hwenu ɔ , akɔta izlayɛli tɔn ɖó hudo alixlɛ́mɛ yɔyɔ̌ lɛ tɔn , enɛ wu ɔ , mawu na sɛ́n ɔ ye ."
"nukɔnmɛ ɔ , agun klisanwun tɔn wá xwedó “ klisu sín sɛ́n ɔ . ”"
"mɔ̌ ɖokpo ɔ , biblu ɖɔ nú mǐ ɖɔ ɖò gbɛ̀ yɔyɔ̌ ɔ mɛ ɔ , è na hun wema ɖé lɛ bɔ alixlɛ́mɛ yɔyɔ̌ lɛ na ɖò ye mɛ nú mǐ ."
( xà nǔɖexlɛ́mɛ 20 : 12 . )
wema enɛ lɛ na ɖibla tinmɛ nǔ e jehovah na ba ɖò gbɛtɔ́ lɛ sí hwenɛnu é .
"enyi mɛ lɛ bǐ kaka jɛ mɛ e è na fɔ́n sín kú lɛ é jí kplɔ́n nǔ enɛ lɛ ɔ , ye na tuùn nǔ e mawu ba ɖɔ ye ni wà é ."
wema enɛ lɛ na d’alɔ mǐ bɔ mǐ na kplɔ́n nǔ gègě dó lee jehovah nɔ lin nǔ gbɔn é jí .
"mǐ na lɛ́ mɔ nukúnnú jɛ biblu mɛ d’eji , enɛ wu ɔ , mǐ bǐ na nɔ wà nǔ xá mǐɖée kpo wanyiyi kpo , kpo sísí kpo , kpodo yɛ̌yi kpan ɖò palaɖisi mɛ ."
"( ezayíi 26 : 9 ) dǒ nukún mɛ bo kpɔ́n nǔ tobutobu e mǐɖesunɔ na kplɔ́n , bo na lɛ́ kplɔ́n mɛ ɖevo lɛ ɖò alixlɛ́mɛ axɔsu mǐtɔn jezu klisu tɔn glɔ é !"
"20 enyi mǐ xwedó “ nǔ e . . . è wlan dó wema lɛ mɛ é , ” bo nɔ gbeji nú jehovah ɖò mɛtɛnkpɔn gudo tɔn ɔ hwenu ɔ , é na wlan nyikɔ mǐtɔn dó ‘ gbɛ̀ wema ɔ ’ mɛ bǐ mlɛ́mlɛ́ ."
mǐ sixu mɔ gbɛ̀ mavɔmavɔ !
"enɛ wu ɔ , mǐ ɖó na nɔte bo xà nǔ e biblu ɖɔ é , kpɔ́n bo mɔ nukúnnú jɛ tinmɛ e é ɖó nú mǐ é mɛ , lobo na ðótó gbɔn tónúsíse nú alixlɛ́mɛ mawu tɔn gblamɛ dìn ."
"enyi mǐ bló nǔ enɛ lɛ ɔ , mǐ sixu xò ya ɖaxó ɔ zlɛ , bo na ɖò nǔ kplɔ́n dó mawu mǐtɔn wanyiyinɔ kpo nùnywɛtɔ́ ɔ kpo wu wɛ kaka sɔyi . — nùnywɛtɔ́xó 3 : 11 ; hlɔmanu lɛ 11 : 33 ."
xosɛxweta
nùxwásun 30 2016 – ayidosun 5 2016
3 gbejininɔ nɔ zɔ́n bɔ nǔ mɛtɔn nɔ nyɔ́ mawu nukúnmɛ
xota elɔ na xlɛ́ nǔ e d’alɔ jɛfutée kpo vǐ nyɔnu tɔn kpo bɔ ye nɔ gbeji ɖò hwenu e ninɔmɛ lɛ tlɛ vɛwǔ é .
"mǐ na kplɔ́n nǔ e wu tintɛnkpɔn bonu nǔ mɛtɔn ni nyɔ́ mawu nukúnmɛ byɔ vɔ̌ ɖebǔ ɔ , è na sá é ."
ayidosun 6 - 12 2016
9 ‘ didɛ e mi na ðó ɔ ni wà azɔ̌ kpíkpé ’
"bonu mǐ na mɔ gbɛ̀ mavɔmavɔ ɔ , mǐ ɖó na dɛ kaka jɛ vivɔnu ."
"xota elɔ ɖɔ xó dó nǔ e na d’alɔ mǐ bɔ mǐ na dɛ é ɛnɛ jí , bo lɛ́ ɖɔ xó dó mɛ e dɛ kpo gbejininɔ kpo é atɔn sín kpɔ́ndéwú jí ."
ayidosun 13 - 19 2016
15 etɛwu mǐ ka ðó na nɔ kplé bo sɛ̀n mawu ?
nǔ gègě wɛ sixu zɔ́n bɔ kplé lɛ yiyi ɖò gbesisɔmɛ na vɛwǔ nú mǐ .
"xota elɔ na dó wusyɛn lanmɛ nú mǐ bɔ mǐ na kpó ɖò kplé mǐtɔn lɛ yì wɛ , ɖó é na tinmɛ nǔ e wu kplé lɛ yiyi dó nyí ɖagbe nú mǐ kpo mɛ ɖevo lɛ kpo , bo nɔ lɛ́ hɛn xomɛ hun jehovah é ."
ayidosun 20 - 26 2016
21 ðǒ wǔ zɔ ðò gbɛ̀ e klán é ɖé mɛ
"ðò xota elɔ mɛ ɔ , mǐ na ɖɔ xó dó nǔ e na d’alɔ mǐ bɔ mǐ na nɔ gbeji nú jehovah lɛ é ɛnɛ jí ."
27 tan gbɛzan tɔn — asyɔ́nla ð’ayǐ tɔn lɛ wá huzu nɔví gbigbɔ tɔn nugbǒ lɛ
31 sinsɛnzɔ́ towe ka cí ahǔn ðɔhun à ?
gbejininɔ nɔ zɔ́n bɔ nǔ mɛtɔn nɔ nyɔ́ mawu nukúnmɛ
"“ xwedó xlɛ̌ mɛ e ɖi nǔ bo ɖó sɔxwixwe , bo nɔ mɔ nǔ e sín akpá mawu dó ɔ yí , ɖó enɛ wu lɛ é tɔn . ” — eblée lɛ 6 : 12 ."
"han lɛ : 86 , 54"
etɛ ka nyí xósin towe ?
ðyɔvǐ ɖé kanwezun bo na yì kpé tɔ́ tɔn .
xomɛ hun i tawun ɖó tɔ́ tɔn lɛkɔ sín ahwangbenu wuyɛyɛ̌ afɔyɛ́yɛ́ .
ðuɖeji ɖaxó e tɔ́ tɔn ɖó é zɔ́n bɔ ɖyɔvǐ ɔ jihan bo ɖú wè kpo awǎjijɛ kpo .
"amɔ̌ , nǔ e tɔ́ tɔn wà é kpo nǔ e é ɖɔ é kpo ɖó na ko kpaca ɛ ."
é vún awu dó kɔ nú éɖée bo súxó ɖɔ : “ áo vǐ ce !
a dǒ mì lele mɛ . ”
"enɛ gudo ɔ , é ɖɔ n’i ɖɔ emi ko d’akpá ɖé nú jehovah b’ɛ na ɖyɔ gbɛzán tɔn kaka sɔyi ."
akpá tɔn na byɔ ɖɔ vǐ nyɔnu tɔn kún na d’asú alǒ jì vǐ gbeɖé ó .
"amɔ̌ tlolo ɔ , vǐ nyɔnu ɔ na xósin ɖagbe ɖé , b’ɛ dó wusyɛn lanmɛ nú tɔ́ tɔn b’ɛ na dó ɖè akpá e é dó nú jehovah é ."
xósin tɔn xlɛ́ ɖɔ é ɖeji bǐ mlɛ́mlɛ́ ɖɔ nǔ ɖebǔ e jehovah na byɔ emi é na nyí nǔ ɖagbe .
"( hwɛɖɔtɔ́ lɛ 11 : 34 - 37 ) hwenu e tɔ́ tɔn mɔ nùɖiɖi tɔn é ɔ , é gó tawun , ɖó é tuùn ɖɔ jlǒ ɖagbe vǐ emitɔn tɔn na hɛn xomɛ hun jehovah ."
2 jɛfutée kpo vǐ nyɔnu tɔn kpo ɖeji bǐ mlɛ́mlɛ́ dó jehovah kpo lee é nɔ wà nǔ gbɔn é kpo wu .
"ye nɔ gbeji , é na bo tlɛ nyí ɖò hwenu e é vɛwǔ nú ye tawun é ɔ nɛ ."
"ye jló ɖɔ nǔ emitɔn ni nyɔ́ jehovah nukúnmɛ , b’ɛ na bo byɔ vɔ̌ ɖebǔ ɔ , ye na sá ."
3 é nɔ bɔwǔ hwebǐnu nú è na nɔ gbeji nú jehovah ǎ .
é nɔ byɔ ɖɔ mǐ ni “ fun ahwan nú nùɖiɖi . ”
"( judi 3 ) bo na dó d’alɔ mǐ nú mǐ na wà mɔ̌ ɔ , mǐ ni kpɔ́n lee jɛfutée kpo vǐ nyɔnu tɔn kpo dɛ ɖò wuvɛ̌ ɖé lɛ nu ɖò gbɛzán yetɔn mɛ gbɔn é ."
nɛ̌ ye ka nɔ gbeji nú jehovah gbɔn ?
"kɔgbidinúmɛ gbɛ̀ ɔ tɔn lɛ ðò finɛ có , è na nɔ gbeji"
"4 , 5 . ( a ) gbè tɛ jehovah ka ɖè nú izlayɛli - ví lɛ hwenu e ye yì akpádídó yikúngban ɔ jí é ? ( b ) sɔgbe kpo ðɛhan 106 kpo ɔ , etɛ ka gbò izlayɛli - ví lɛ ɖó tónúmase yetɔn wu ?"
"4 gbè bǐ gbè ɔ , jɛfutée kpo vǐ nyɔnu tɔn kpo na ko nɔ flín nǔ e tónúmase izlayɛli - ví lɛ tɔn jì lɛ é ."
"xwè 300 mɔ̌ ɖíe jɛ nukɔn ɔ , jehovah ɖegbe nú izlayɛli - ví lɛ ɖɔ ye ni hu vodunsɛntɔ́ e ɖò akpádídó yikúngban ɔ jí lɛ é bǐ , amɔ̌ , ye setónú ǎ ."
( sɛ́nflínmɛ 7 : 1 - 4 ) izlayɛli - ví gègě jɛ nǔ wà jí kanáanu e nɔ sɛ̀n vodun bo nɔ zán gbɛ̀ blíblí lɛ é ɖɔhun . — xà ðɛhan 106 : 34 - 39 .
"5 ðó tónúmase izlayɛli - ví lɛ tɔn wu ɔ , jehovah sɔ́ nya xɛ ɖò ye jí ɖò kɛntɔ́ yetɔn lɛ nukɔn ǎ ."
"( hwɛɖɔtɔ́ lɛ 2 : 1 - 3 , 11 - 15 ; ðɛhan 106 : 40 - 43 ) é ɖó na ko vɛwǔ tawun nú xwédo ɖěɖee yí wǎn nú jehovah lɛ é bonu ye na nɔ gbeji n’i ɖò xwè enɛ lɛ e vɛwǔ é mɛ ."
"é ɖò mɔ̌ có , biblu ɖɔ gbejinɔtɔ́ ɖé lɛ xó , ɖi jɛfutée kpo vǐ nyɔnu tɔn kpo , gɔ́ nú ɛlukana , ana kpo samuwɛli kpo ."
ye kudeji bo na hɛn xomɛ jehovah tɔn hun . — 1 samuwɛli 1 : 20 - 28 ; 2 : 26 .
"6 ðò hwe mǐtɔn nu ɔ , mɛ lɛ nɔ lin nǔ bo nɔ wà nǔ kanáanu lɛ ɖɔhun ."
"ye nɔ sɔ́ ayi yetɔn bǐ ɖó agalilɛ , adakaxixo kpo akwɛ kpo jí ."
"amɔ̌ , jehovah gb’akpá e zawě lɛ é nú mǐ ."
"lee é jló na nya xɛ ɖò izlayɛli - ví lɛ jí ɖò kɔgbidinúmɛ mɔhun lɛ sí é ɔ , mɔ̌ jɛn é jló na nya xɛ ɖò mǐ lɔ jí é nɛ ."
nùwanyido yetɔn lɛ ka na kplɔ́n nǔ mǐ à ? ( 1 kɔlɛntinu lɛ 10 : 6 - 11 ) mǐ ɖó na wà nǔ e wu mǐ kpé lɛ é bǐ bo na nyì alɔ nú linlin gbɛ̀ ɔ tɔn lɛ .
( hlɔmanu lɛ 12 : 2 ) mǐ ka na wà nǔ e wu mǐ kpé lɛ é bǐ bo wà mɔ̌ à ?
"è flú jɛfutée có , é ka nɔ gbeji"
7 . ( a ) etɛ jɛfutée sín mɛ lɛ ɖesu ka wà n’i ? ( b ) nɛ̌ jɛfutée ka wà nǔ gbɔn ?
"7 ðò jɛfutée hwenu ɔ , filisitɛ́ɛn lɛ kpo amumɔ́ɔ ví lɛ kpo doya nú izlayɛli - ví lɛ , ɖó ye tlitó nú jehovah wutu ."
"( hwɛɖɔtɔ́ lɛ 10 : 7 , 8 ) gɔ́ nú enɛ ɔ , jɛfutée lɛ́ mɔ wuvɛ̌ ɖò tɔ́ví tɔn lɛ kpo tomɛxo izlayɛli tɔn lɛ kpo lɔ mɛ ."
"ðó tɔ́ví tɔn lɛ hwanwǔ i bo lɛ́ gbɛ́ wǎn n’i wutu ɔ , ye hɛn ɛ gannugánnú b’ɛ gosin ayikúngban e é ɖu gǔ tɔn é jí ."
( hwɛɖɔtɔ́ lɛ 11 : 1 - 3 ) jɛfutée ka lɔn nú acɛ gbà mɛ wu yetɔn wà nǔ dó wǔ tɔn ǎ .
nɛ̌ mǐ ka wà gbɔn bo tuùn enɛ ?
"hwenu e tomɛxo lɛ ylɔ ɛ ɖɔ é ni wá d’alɔ emi é ɔ , é wà mɔ̌ tlolo ."
( hwɛɖɔtɔ́ lɛ 11 : 4 - 11 ) etɛ ka sixu ko sísɛ́ jɛfutée b’ɛ wà nǔ gbɔn mɔ̌ ?
"8 , 9 . ( a ) nugbodòdó tɛ lɛ ka ɖò mɔyizi sɛ́n ɔ mɛ bo sixu ko d’alɔ jɛfutée ? ( b ) etɛ ka nyí nǔ taji hugǎn nú jɛfutée ?"
"8 jɛfutée nyí ahwanfuntɔ́ hlɔnhlɔnnɔ ɖé , bo tuùn tan izlayɛli tɔn kpo mɔyizi sɛ́n ɔ kpo ganji ."
lee jehovah wà nǔ gbɔn xá togun tɔn é kplɔ́n ɛ nugbodòdó mawu tɔn lɛ dó ɖagbe kpo nyanya kpo wu .
"é tuùn linlin e jehovah nɔ ɖó dó xomɛsin kpo hlɔnbiba kpo wu é , kpo lee mawu jló ɖɔ togun emitɔn ni yí wǎn nú yeɖée lɛ gbɔn é kpo ."
"gɔ́ nú enɛ ɔ , sɛ́n ɔ kplɔ́n ɛ lee é na wà nǔ xá mɛ ɖevo lɛ kaka jɛ mɛ e gbɛ́ wǎn n’i lɛ é jí gbɔn é . — xà tíntɔ́n 23 : 5 ; levíi ví lɛ 19 : 17 , 18 ."
9 é cí ɖɔ jozɛfu sín kpɔ́ndéwú d’alɔ jɛfutée ɖɔhun .
"é sixu ko kplɔ́n lee jozɛfu kú nǔblawu nú nɔví tɔn lɛ gbɔn é , có wǎn wɛ ye ka gbɛ́ n’i ."
"( bǐbɛ̌mɛ 37 : 4 ; 45 : 4 , 5 ) tamɛ linlin dó kpɔ́ndéwú enɛ wu sixu ko d’alɔ jɛfutée b’ɛ wà nǔ lee jehovah jló gbɔn é ."
nǔ e tɔ́ví jɛfutée tɔn lɛ wà é vɛ́ n’i tawun .
"amɔ̌ , ahwanfunfun dó nyikɔ jehovah tɔn kpo togun tɔn kpo tamɛ nyí nǔ taji nú jɛfutée hú lee nǔ cí n’i é ."
( hwɛɖɔtɔ́ lɛ 11 : 9 ) é kanɖeji bo na nɔ gbeji nú jehovah .
"linlin tɔn enɛ zɔ́n bɔ jehovah dó nú é kpo izlayɛli - ví lɛ kpo . — eblée lɛ 11 : 32 , 33 ."
mǐ ɖó na lɔn nú xomɛsin mǐtɔn na zɔ́n bonu mǐ na jó jehovah sinsɛn dó ǎ
10 kpɔ́ndéwú jɛfutée tɔn ka na kplɔ́n nǔ mǐ à ?
"enyi klisanwun hàtɔ́ mǐtɔn lɛ wà nǔ nyì dó nú mǐ , alǒ enyi mǐ mɔ ɖɔ ye kún wà nǔ xá mǐ ganji ó ɔ , nɛ̌ mǐ ka na wà nǔ gbɔn ?"
mǐ ɖó na lɔn nú xomɛsin na zɔ́n bonu mǐ na jó jehovah sinsɛn dó ǎ .
ma jɛ kplé klisanwun tɔn lɛ gɔn jí alǒ gbɛ́ ɖɔ emi kún sɔ́ na zán hwenu kpo agun ɔ kpo ó gbeɖé ó .
mǐ ni wà nǔ jɛfutée ɖɔhun bo setónú nú jehovah .
"enɛ na d’alɔ mǐ bɔ mǐ na ɖu ɖò ninɔmɛ vɛwǔ lɛ jí , bo na zɔ́n bɔ mǐ lɔ na nyí kpɔ́ndéwú ɖagbe ɖé . — hlɔmanu lɛ 12 : 20 , 21 ; kolosinu lɛ 3 : 13 ."
vɔsisa e gosin ayi mɛ lɛ é nɔ ðè nùðiði mǐtɔn xlɛ́
11 jɛfutée tuùn ɖɔ emi ɖó hudo alɔdo mawu tɔn tɔn cobo na hwlɛn izlayɛli - ví lɛ gán sín amumɔ́ɔ ví lɛ lɔ mɛ .
"é d’akpá nú jehovah ɖɔ enyi é bló bonu emi ɖu ɖò ahwan ɔ jí ɔ , emi na na ɛ mɛ nukɔntɔn e na gosin xwé emitɔn gbè , bo na wá kpé emi hwenu e emi na lɛkɔ é , “ vɔ e è nɔ dó zo ɔ ” ɖɔhun ."
"( hwɛɖɔtɔ́ lɛ 11 : 30 , 31 ) etɛ ka nyí tinmɛ enɛ tɔn ?"
"12 jehovah gbɛ́ wǎn nú gbɛtɔ́ sísɔ́ dó savɔ̌ , enɛ wu ɔ , mǐ tuùn ɖɔ jɛfutée kún ɖò gbɛtɔ́ na sɔ́ dó savɔ̌ wɛ tlɔlɔ ó ."
"( sɛ́nflínmɛ 18 : 9 , 10 ) ðò mɔyizi sɛ́n ɔ mɛ ɔ , vɔ̌ e è nɔ dó zo é nyí nùnina bunɔ ɖé bɔ mɛɖé nɔ xwlé jehovah bǐ mlɛ́mlɛ́ ."
"enɛ wu ɔ , ɖiɖɔ wɛ jɛfutée ɖè ɖɔ mɛ e emi na na jehovah é na wà sinsɛnzɔ́ n’i ɖò goxɔ tɔn mɛ nú gbɛhwenu tɔn e kpò é bǐ ."
jehovah ɖótó jɛfutée bo d’alɔ ɛ b’ɛ ɖu ɖò ahwan ɔ jí bǐ mlɛ́mlɛ́ .
"( hwɛɖɔtɔ́ lɛ 11 : 32 , 33 ) amɔ̌ , mɛ̌ jɛfutée ka na na jehovah ?"
etɛ xó jɛfutée tɔn e ɖò hwɛɖɔtɔ́ lɛ 11 : 35 mɛ é ka xlɛ́ dó nùɖiɖi tɔn wu ?
13 lin tamɛ dó xó e è ɖɔ ɖò bǐbɛ̌mɛ xota elɔ tɔn é jí .
"hwenu e jɛfutée lɛkɔ sín ahwangbenu é ɔ , mɛ nukɔntɔn e wá kpé é wɛ nyí vǐ nyɔnu vívɛ́ná tɔn ; éɖokponɔ géé wɛ é ka ɖó !"
jɛfutée ka na nɔ gbeji nú akpá tɔn à ?
é ka na na vǐ nyɔnu tɔn jehovah b’ɛ na sɛ̀n ɛ ɖò gɔxo tɔn mɛ nú gbɛhwenu tɔn e kpò é bǐ à ?
14 nugbodòdó e ɖò mawu sɛ̀n ɔ mɛ lɛ é ɖó na ko lɛ́ d’alɔ jɛfutée b’ɛ wà nǔ e sɔgbe é .
"é sixu ko flín xó e è ɖɔ ɖò tíntɔ́n 23 : 19 mɛ é , é wɛ nyí ɖɔ togun mawu tɔn ɖó na sɔ́ jlǒ dó na nǔ tɔn e nyɔ́ hugǎn é jehovah ."
"sɛ́n ɔ ɖɔ hwenu e mɛɖé d’akpá ɖé nú jehovah é ɔ , “ é na bló nǔ e é ɖɔ é ; ɖě na hwe ɖ’emɛ ǎ . ”"
"( kɛ́nsísɔ́ 30 : 3 ) ana gbejinɔtɔ́ e sixu ko nɔ gbɛ̀ ɖò jɛfutée hwenu é ɖɔhun ɔ , jɛfutée ɖó na ɖè akpá e é dó é , enyi é na bo tuùn nǔ e é byɔ ɖò vǐ nyɔnu tɔn kpo éɖesu kpo sí é ɔ nɛ ."
"ðó vǐ nyɔnu tɔn na wà sinsɛnzɔ́ ɖò goxɔ ɔ mɛ wu ɔ , é na d’asú gbeɖé ǎ , é ka na jì vǐ gbeɖé ǎ ."
"enɛ wu ɔ , mɛɖebǔ na ɖu jɛfutée sín nyikɔ kpo ayikúngban tɔn kpo sín gǔ ǎ ."
"( hwɛɖɔtɔ́ lɛ 11 : 34 ) é ɖò mɔ̌ có , jɛfutée ɖɔ kpo gbejininɔ kpo ɖɔ : “ un ko dó akpá nú mawu mavɔmavɔ hǔn , un ma ka sixu gɔn ɖiɖe nɛ ! ”"
( hwɛɖɔtɔ́ lɛ 11 : 35 ) jehovah yí vɔ̌ ɖaxó e jɛfutée sá n’i é bo dó n’i .
a ka na nɔ gbeji jɛfutée ɖɔhun à ?
"15 hwenu e mǐ zé gbɛ̀ mǐtɔn jó nú jehovah é ɔ , mǐ d’akpá n’i ɖɔ mǐ na wà jlǒ tɔn , é na bo gbɔn ɖebǔ ɔ nɛ ."
mǐ tuùn ɖɔ é kún nɔ bɔwǔ hwebǐnu nú è na ɖè akpá enɛ ó .
"amɔ̌ , nɛ̌ mǐ ka nɔ wà nǔ gbɔn hwenu e è byɔ mǐ ɖɔ mǐ ni wà nǔ e mǐ ma yí wǎn na ǎ é é ?"
"enyi mǐ ɖu ɖò lee nǔ cí nú mǐ lɛ é jí bo sɔ́ jlǒ dó setónú nú mawu hǔn , mǐ xlɛ́ ɖɔ mǐ nɔ gbeji nú akpá e mǐ dó é nɛ ."
"mǐ sixu sè wuvɛ̌ ɖò lanmɛ ɖó vɔsisa mǐtɔn wu , amɔ̌ , nyɔna jehovah tɔn lɛ nɔ túnflá hwebǐnu ."
( malacíi 3 : 10 ) bɔ jɛfutée sín vǐ nyɔnu ɔ ka ló ?
nɛ̌ é ka yí akpá e tɔ́ tɔn dó é gbɔn ?
nɛ̌ mǐ ka sixu ɖè nùɖiɖi xlɛ́ jɛfutée kpo vǐ nyɔnu tɔn kpo ɖɔhun gbɔn ?
16 akpá e jɛfutée dó é gbɔn vo nú ana tɔn .
ana d’akpá ɖɔ emi na na vǐ sunnu emitɔn samuwɛli b’ɛ na wà sinsɛnzɔ́ ɖò goxɔ mawu tɔn mɛ bo na nyí nazilinu ɖé .
( 1 samuwɛli 1 : 11 ) sɛ́n ɔ yí gbè bɔ nazilinu ɖé sixu d’asì bo ɖó xwédo .
"é jló é ɔ , é na da sunnu e nyɔ́ hugǎn ɖò tò ɔ mɛ é ɖó tɔ́ tɔn wɛ nyí gǎn ɖò izlayɛli ."
"amɔ̌ dìn ɔ , é na huzu mɛsɛntɔ́ mɛɖesɔhwetɔ́ ɖò goxɔ mawu tɔn mɛ ."
nɛ̌ ɖyɔvǐ enɛ ka wà nǔ gbɔn ?
"é xlɛ́ ɖɔ sinsɛnzɔ́ jehovah tɔn wɛ jɛ nukɔn , bo ɖɔ nú tɔ́ tɔn ɖɔ : “ wà nǔ xá mì lee hwiɖesunɔ ko ɖɔ gbɔn sín nu towe mɛ é . ”"
( hwɛɖɔtɔ́ lɛ 11 : 36 ) é sɔ́ jlǒ e è nɔ ɖó nú asú alǒ vǐ é dó savɔ̌ bo na dó sixu sɛ̀n jehovah .
nɛ̌ mǐ ka sixu ɖó linlin mɛɖée sɔ́ dó savɔ̌ tɔn éɖɔhun gbɔn ?
vǐ nyɔnu jɛfutée tɔn sɔ́ asú kpo vǐ kpo sín jlǒ e è nɔ ɖó lɛ é dó savɔ̌ bo na dó sixu sɛ̀n jehovah
17 . ( a ) nɛ̌ mǐ ka sixu ɖi nǔ jɛfutée kpo vǐ nyɔnu tɔn kpo ɖɔhun gbɔn ? ( b ) nɛ̌ xó e ɖò eblée lɛ 6 : 10 - 12 mɛ é ka dó wusyɛn lanmɛ nú we bɔ a na nɔ sɔ́ hwiɖée dó savɔ̌ gbɔn ?
ðó ye jló na sɔ́ ayi yetɔn bǐ ɖó jehovah sinsɛn jí hugǎn .
"gɔ́ na ɔ , mɛxomɔ mǐtɔn ɖé lɛ sɔ́ hwenu e ye na zán xá vǐ yetɔn lɛ alǒ vivǔ yetɔn lɛ é dó savɔ̌ ."
"ye mɛ ɖé lɛ nɔ w’azɔ̌ ɖò xɔgbigbá sín nɔtɛn lɛ , alǒ ye nɔ yì wemaxɔmɛ nú wɛnɖagbejlatɔ́ axɔsuɖuto ɔ tɔn lɛ , bo nɔ sɛ̀ tɛn yì agun e ɖó hudo wɛnjlatɔ́ tɔn hugǎn é ɖé mɛ ."
mɛ ɖevo lɛ nɔ bló tuto bo nɔ gbló ada nú sinsɛnzɔ́ e ye nɔ wà nú jehovah é ɖò flǐn sín táan mɛ .
é na wɔn vɔsisa wanyiyinɔ gbejinɔtɔ́ enɛ lɛ tɔn gbeɖé ǎ .
bɔ hwɛ ka ló ?
a ka na kpéwú bo na sɔ́ nùɖé lɛ dó savɔ̌ bá dó sɛ̀n jehovah hú lee a ko ɖ’ewu gbɔn é à ?
etɛ lɛ mǐ ka kplɔ́n ?
18 etɛ ka d’alɔ jɛfutée b’ɛ ɖu ɖò tagba gègě jí ?
é jó jehovah dó b’ɛ xlɛ́ ali i ɖò gbɛzán tɔn mɛ .
é lɔn nú mɛ e lɛlɛ̌ d’é lɛ é gbidi kɔ n’i ǎ .
"jehovah dó nú jɛfutée kpo vǐ nyɔnu tɔn kpo , ɖó vɔ̌ e ye sɔ́ jlǒ dó sá n’i é wu ."
é lɛ́ gbɔn ye mɛ wè lɛ jí bo bló bɔ izlayɛli - ví lɛ kpó ɖò sinsɛn ɛ wɛ .
"hwenu e mɛ ɖevo lɛ tlɛ jó nǔɖagbewiwa dó é ɔ , jɛfutée kpo vǐ nyɔnu tɔn kpo nɔ gbeji nú jehovah ."
"19 biblu ɖɔ : “ xwedó xlɛ̌ mɛ e ɖi nǔ bo ɖó sɔxwixwe , bo nɔ mɔ nǔ e sín akpá mawu dó ɔ yí , ɖó enɛ wu lɛ é tɔn . ”"
"( eblée lɛ 6 : 12 ) mi nú mǐ ni wà nǔ jɛfutée kpo vǐ nyɔnu tɔn kpo ɖɔhun , bo hɛn dó ayi mɛ ɖɔ enyi mǐ nɔ gbeji ɔ , jehovah na dó nú mǐ ."
vɔ̌ e è nɔ dó zo é : è ɖɔ vɔ̌ e è nɔ dó zo lɛ é sín xó ɖò mɔyizi sɛ́n ɔ mɛ .
"enyi izlayɛli - ví ɖé jló na xlɛ́ jehovah ɖɔ nǔ e é wà nú emi é sù nukún emitɔn mɛ tawun ɔ , é nɔ sɔ́ kanlin ɖé bɔ vɔsanúxwlémawutɔ́ lɛ nɔ dó zo ɖò vɔsakpe ɔ jí , b’ɛ nɔ nyí vɔ̌ e è nɔ dó zo bǐ mlɛ́mlɛ́ é ."
"è sixu lɛ́ sɔ́ gbɛtɔ́ ɖé na jehovah vɔ e è nɔ dó zo é ɖɔhun , enɛ wɛ nyí ɖɔ mɛ ɔ na sɛ̀n mawu nú gbɛhwenu tɔn e kpò é bǐ"
‘ didɛ e mi na ðó ɔ ni wà azɔ̌ kpíkpé ’
"“ mi nɔ acéjí bonu suúlu [ didɛ , nw ] e mi na ɖó ɔ ni wà azɔ̌ kpíkpé , bonu mi na zin , bo na jɛ ayǐ ɖò nǔ ɖebǔ mɛ ǎ . ” — jaki 1 : 4 ."
"han lɛ : 135 , 139"
etɛ ka na d’alɔ we bɔ a na dɛ ?
kpɔ́ndéwú nukúnɖeji mɛ e dɛ ɖò nǔ nu lɛ é tɔn tɛ lɛ a ka tuùn ?
kpɔ́n lee ahwan e hwɛɖɔtɔ́ jedenyɔ́ɔ nɔ sɔja izlayɛli tɔn lɛ nu bɔ ye fun xá kɛntɔ́ yetɔn lɛ é na ko vɛwǔ lobo cikɔ nú ye sɔ́ é !
"jedenyɔ́ɔ kpo mɛ tɔn lɛ kpo nya madiáani ví lɛ kpo mɛ e gɔ́ nú ye lɛ kpo zǎnmɛ kaka bɔ ayǐ hɔn , nú kilomɛtlu 32 mɔ̌ !"
"biblu tinmɛ nǔ e jɛ bɔ d’ewu é : “ jedenyɔ́ɔ kpo mɛ tɔn afɔɖé kanweko ( 300 ) lɛ kpo wá jɛ judɛ́ɛn tɔ̀ ɔ tó , bo dó asá tɔ̀ ɔ . nǔ cikɔ nú ye . ”"
"loɔ ye ka ko ɖu ɖò ahwan ɔ jí ǎ , ye ɖó na lɛ́ fun ahwan xá sɔja 15 000 ."
"ðó kɛntɔ́ enɛ lɛ ko gbidi kɔ nú izlayɛli - ví lɛ nú xwè mɔkpan wutu ɔ , ye sixu dó gudo fɔ ǎ ."
"enɛ wu ɔ , jedenyɔ́ɔ kpo mɛ tɔn lɛ kpo ɖò kɛntɔ́ yetɔn lɛ gudo kaka bo wá ɖu ɖò ye jí ! — hwɛɖɔtɔ́ lɛ 7 : 22 ; 8 : 4 , 10 , 28 ."
2 mǐ lɔ ɖò ahwan e vɛwǔ bo cikɔ nú mɛ e ɖé fun wɛ .
mɛɖé lɛ ɖò mǐ mɛ bo ko ɖò ahwan fun xá kɛntɔ́ enɛ lɛ wɛ sín xwè mɔkpan ɖíe .
"kpo alɔdo jehovah tɔn kpo ɔ , mǐ ko ɖu ɖò ahwan gègě jí ."
"amɔ̌ , mǐ ko ɖu ɖ’eji bǐ mlɛ́mlɛ́ ǎ ."
"hweɖelɛnu ɔ , nǔ sixu cikɔ nú mǐ dó ahwan ɔ fùnfún wu ."
kabǐ te ninɔ kpɔ́n gbɛ̀ nyanya elɔ sín vivɔnu sixu kpé agbɔ̌n mǐ .
jezu gb’akpá nú mǐ ɖɔ mǐ na mɔ tɛnkpɔn lɛ kpo nukúnvandomɛ syɛnsyɛn lɛ kpo ɖò azǎn gudogudo tɔn lɛ mɛ .
"amɔ̌ , é lɛ́vɔ ɖɔ ɖɔ enyi mǐ dɛ ɔ , mǐ na ɖu ɖ’eji ."
( xà luki 21 : 19 . )
etɛ ka nɔ nyí didɛ ?
etɛ ka na d’alɔ mǐ bɔ mǐ na dɛ ?
nɛ̌ mǐ ka sixu bló bɔ ‘ didɛ e mǐ na ɖó ɔ na wà azɔ̌ kpíkpé ’ gbɔn ? — jaki 1 : 4 .
etɛ ka nɔ nyí didɛ ?
"3 ðò biblu mɛ ɔ , didɛ ɖò nǔ nu nyí è ni yí gbè nú ninɔmɛ syɛnsyɛn ɖé xó kpowun ǎ ."
é kúnkplá linlin alɔkpa e mǐ nɔ ɖó dó mɛtɛnkpɔn mǐtɔn lɛ wu é kpo lee nǔ nɔ cí nú mǐ dó ye wu é kpo .
"didɛ nɔ d’alɔ mǐ bɔ mǐ nɔ kpankɔ́n , nɔ nɔ gbeji , lobo nɔ kú hǔn ."
"wema alɔdlɛndonǔ tɔn ɖé ɖɔ ɖɔ didɛ nyí jujɔ ɖé bo nɔ d’alɔ mǐ bɔ mǐ nɔ ɖó nukún nǔ syɛnsyɛn , lobo nɔ xò nǔ kplá hwenu e mɛtɛnkpɔn lɛ kpannukɔn mǐ é ǎ ."
"é nɔ d’alɔ mǐ bɔ mǐ nɔ lidǒ bo nɔ syɛn só , enyi mǐ na bo tlɛ ɖò mɛtɛnkpɔn e hugǎn bǐ lɛ é mɛ ɔ nɛ ."
"é nɔ lɛ́ zɔ́n bɔ mǐ nɔ ɖu ɖò mɛtɛnkpɔn enɛ lɛ jí , bɔ mǐ nɔ ɖè ayi mǐtɔn sín wuvɛ̌ e sè wɛ mǐ ɖè é jí bo nɔ sɔ́ ɖó nǔ e nya wɛ mǐ ɖè é jí ."
4 wanyiyi nɔ sísɛ́ mǐ bɔ mǐ nɔ dɛ .
ðò ali tɛ lɛ nu ?
wǎn yí nú jehovah nɔ sísɛ́ mǐ bɔ mǐ nɔ dɛ ɖò nǔ ɖebǔ e é tin dó lɛ é nu .
"( luki 22 : 41 , 42 ) wǎn yí nú nɔví mǐtɔn lɛ nɔ d’alɔ mǐ bɔ mǐ nɔ dɛ ɖò nùwanyido yetɔn lɛ nu ."
"( 1 piyɛ́ɛ 4 : 8 ) wǎn yí nú mɛ e mǐ wlí alɔ xá é nɔ d’alɔ mǐ bɔ mǐ nɔ dɛ ɖò “ wuvɛ̌ ” e asú kpo asì kpo e tlɛ ɖó awǎjijɛ lɛ é nɔ mɔ é nu , b’ɛ nɔ zɔ́n bɔ alɔwliwli mǐtɔn nɔ lidǒ . — 1 kɔlɛntinu lɛ 7 : 28 ."
etɛ ka na d’alɔ we bɔ a na dɛ ?
5 byɔ jehovah ɖɔ é ni na hlɔnhlɔn we .
"( hlɔmanu lɛ 15 : 5 ) éɖokponɔ géé wɛ mɔ nukúnnú jɛ ninɔmɛ mǐtɔn , lee nǔ nɔ cí nú mǐ é , kpo nǔ e mǐ nyí é kpo wu bǐ mlɛ́mlɛ́ ."
"enɛ wu ɔ , é tuùn nǔ e sín hudo mǐ ɖó tawun bo na dó sixu dɛ é ."
"biblu ɖɔ jí : “ nùɖé jló mɛ e ɖó sísí n’i lɛ ɔ , é nɔ bló nú ye.ye sú xó ɔ , é nɔ sè , bo nɔ hwlɛn ye gán . ”"
"( ðɛhan 145 : 19 ) amɔ̌ , nɛ̌ mawu ka nɔ na sìnkɔn nú ɖɛ e mǐ nɔ xò bo na dó sixu mɔ hlɔnhlɔn bo dɛ lɛ é gbɔn ?"
"ðó jehovah ɖokponɔ géé wɛ mɔ nukúnnú jɛ mǐ wu bǐ mlɛ́mlɛ́ wutu ɔ , é tuùn nǔ e sín hudo mǐ ɖó tawun bo na dó sixu dɛ é"
nɛ̌ é ka nɔ wà mɔ̌ gbɔn ?
"ðò hweɖelɛnu ɔ , é sixu ɖè mɛtɛnkpɔn ɔ síìn ."
"amɔ̌ , ɖò ninɔmɛ gègě mɛ ɔ , é na na hlɔnhlɔn mǐ bonu mǐ na dó sixu “ kú hǔn bo ɖó akɔ́n nǔ lɛ bǐ nu kpo xomɛhunhun kpo . ”"
"( kolosinu lɛ 1 : 11 ) lobɔ ɖó jehovah tuùn dogbó agbaza mǐtɔn tɔn , ayi mǐtɔn tɔn , kpo lee nǔ nɔ ci nú mǐ é kpo tɔn ganji wutu ɔ , é na lɔn gbeɖé bonu ninɔmɛ ɖé na syɛn kaka bɔ gbejininɔ na gló mǐ ǎ ."
7 nǔ nùɖuɖu gbigbɔ tɔn ni hɛn nùɖiɖi towe lidǒ .
etɛwu nùɖuɖu gbigbɔ tɔn ka ɖò taji ?
"nùjlɛdonǔwu ɖokpo ɖíe : cobonu mɛɖé na fán everest só ɔ , mɛ ɔ ɖó na ɖu nǔ e é na ɖu nú azǎn atɔn alǒ ɛnɛ é gbè ɖokpo ."
"mɔ̌ ɖokpo ɔ , mǐ ɖó hudo nùɖuɖu gbigbɔ tɔn gègě tɔn bo na dó sixu dɛ lobo kpé nǔ e nya wɛ mǐ ɖè é wu ."
"mǐ ɖó na kudeji bo ba hwenu nú nùkplɔnkplɔn mɛɖesunɔ tɔn , lobo na nɔ lɛ́ yì kplé lɛ ."
nǔ enɛ lɛ wiwa na na mǐ nǔ e sín hudo mǐ ɖó bo na hɛn nùɖiɖi mǐtɔn lidǒ é . — jaan 6 : 27 .
"8 , 9 . ( a ) sɔgbe kpo jɔbu 2 : 4 , 5 kpo ɔ , etɛ ka ɖò atɛ jí hwenu e mǐ ɖò tɛnkpɔn lɛ mɛ é ? ( b ) hwenu e a na ɖò mɛtɛnkpɔn lɛ mɛ é ɔ , etɛ jí a ka sixu lin tamɛ dó ?"
8 flín ɖɔ emi ɖó na nɔ gbeji nú mawu .
gbejininɔ mǐtɔn nú mawu tɛnkpɔn wɛ è ɖè .
lee mǐ nɔ wà nǔ gbɔn ɖò mɛtɛnkpɔn lɛ mɛ é nɔ xlɛ́ ɖɔ mǐ ka nɔ kpɔ́n jehovah dó mɔ axɔsu wɛkɛ ɔ tɔn e jɛ é à jí .
gbɔn nɛ̌ é ?
"kɛntɔ́ mawu tɔn satáan klán gbè xá acɛkpikpa tɔn , bo zun i hwenu e é ɖɔ ɖɔ cejɛnnabi wutu wɛ gbɛtɔ́ lɛ nɔ sɛ̀n ɛ é ."
satáan ɖɔ : “ gbɛtɔ́ nɔ jó nǔ e é ɖó ɔ bǐ bo nɔ dó hwlɛn gbɛ̀ éɖée tɔn gán . ”
"enɛ gudo ɔ , satáan ɖɔ dó jɔbu wu ɖɔ : “ vɛ̌ nú alɔ towe jɛ wǔ tɔn dìn , bonu a na kpɔ́n ɖɔ é ma na dónu we agbawungba à jí . ”"
"( jɔbu 2 : 4 , 5 ) satáan ka ko ɖyɔ sín hwenu e é ɖɔ xó enɛ é wɛ à ?"
gbeɖé kpɔ́n !
"xwè mɔkpan gudo , ɖò hwenu e è nya satáan sín jixwé é ɔ , é kpó ɖò hwɛ dó mawu sɛntɔ́ gbejinɔtɔ́ lɛ wɛ zǎn kéze ."
"( nǔɖexlɛ́mɛ 12 : 10 ) égbé ɔ , satáan kpó ɖò ɖiɖɔ wɛ ɖɔ cejɛnnabi wutu wɛ gbɛtɔ́ lɛ nɔ sɛ̀n mawu ."
é ɖò biba wɛ nukúnmyatakín ɖɔ mǐ ni gbɛ́ acɛ e mawu ɖó bo na ɖu axɔsu é lobo ma sɔ́ sɛ̀n ɛ ɖě ó .
"9 hwenu e a na ɖò wuvɛ̌ mɔ wɛ ɖò mɛtɛnkpɔn ɖé mɛ é ɔ , nɔ lin tamɛ dó nǔ elɔ jí ."
satáan kpo awovi lɛ kpo ɖò akpá ɖokpo xwé .
"ye ɖò te bo na kpɔ́n nǔ e a na wà é , bo ɖò ɖiɖɔ wɛ ɖɔ hwi na jó gbè ."
"ðò akpá ɖě ɔ xwé ɔ , jehovah , axɔsu mǐtɔn jezu klisu , mɛ yí ami dó ɖè ɖěɖee ko mɔ ajɔ yetɔn lɛ é , kpodo wɛnsagun afatɔ́n mɔkpan lɛ kpo ɖò finɛ ."
"ye lɔ mɔ gǎn e dó wɛ a ɖè é , amɔ̌ ye ɖò wusyɛn dó lanmɛ nú we wɛ !"
xomɛ hun ye ɖɔ a kpéwú bo ɖò didɛ wɛ lobo ɖò gbeji nú jehovah .
jezu sɔ́ ayi ɖó ajɔ e didɛ tɔn na hɛn wá lɛ é jí
nɛ̌ a ka sixu wà nǔ jezu ɖɔhun bo sɔ́ ayi ɖó ajɔ e didɛ nɔ hɛn wá lɛ é jí gbɔn ?
10 sɔ́ ayi ɖó ajɔ lɛ jí .
mǐ ni ɖɔ ɖɔ a ɖò tomɛ yì wɛ .
"a ɖò yiyi wɛ é ɔ , é wá byɔ ɖɔ a na gbɔn ali gaga e gbɔn dò glɔ é ɖé jí ."
"a kpɔ́n fí ɖebǔ ɔ , é nɔ d’ablu ."
"amɔ̌ a ka tuùn ɖɔ enyi emi hun kaka yì ali dò glɔ tɔn enɛ ɔ sín vivɔnu ɔ , emi na lɛ́ wá mɔ weziza ."
gbɛ̀ e mǐ ɖè é sixu cí tomɛyiyi enɛ ɖɔhun .
"hwenu syɛnsyɛn lɛ sixu wá xwetɔ́n , bɔ a sixu wá mɔ ɖɔ tagba emitɔn lɛ hugǎn emi ."
nǔ sixu ko cí mɔ̌ nú jezu lɔmɔ̌ .
è dó winnya ɛ bɔ é mɔ wuvɛ̌ gègě hwenu e è xwè è dó yatín jí é .
hwenu e vɛwǔ hú bǐ ɖò gbɛ̀ tɔn mɛ é wɛ enɛ na ko nyí !
etɛ ka d’alɔ ɛ bɔ é dɛ ?
biblu ɖɔ ɖɔ é ɖò “ awǎjijɛ e è sɔ́ ɖó te n’i ɔ ” flín wɛ .
"( eblée lɛ 12 : 2 , 3 ) jezu sɔ́ ayi ɖó ajɔ e didɛ tɔn na hɛn wá lɛ é jí , bɔ ɖò taji hú mɔ̌ ɔ , é tuùn ɖɔ didɛ emitɔn na zɔ́n bɔ emi na ɖ’alɔ ɖò nyikɔ mawu tɔn hinhɛn ɖó mimɛ̌ jí kpo hunjijɛ dó acɛ e mawu ɖó bo na ɖu axɔsu é kpo jí mɛ ."
é lɛ́ tuùn ɖɔ mɛtɛnkpɔn ɔ na wá nɔte lobɔ ajɔ e ɖò jixwé nú emi é ka na nɔ ayǐ kaka sɔyi .
"égbé ɔ , tagba e mɔ wɛ a ɖè lɛ é sixu sukpɔ́ bo vɛwǔ , amɔ̌ , flín ɖɔ ye na wá nɔte ."
“ ye dɛ ðò ya e ye jì lɛ nu ”
11 mǐɖokponɔ wɛ ɖò na dɛ wɛ ǎ .
"bo na dó dó wusyɛn lanmɛ nú klisanwun lɛ bonu ye na dɛ ɖò mɛtɛnkpɔn vovo e nɔ gosin satáan gɔ́n lɛ é nu ɔ , mɛsɛ́dó piyɛ́ɛ wlan ɖɔ : “ mi lidǒ ɖò nùɖiɖi mɛ , bo syɛnlǐn ɖò awovi nukɔn , ɖó mi tuùn ɖɔ nɔví mitɔn e gbakpé gbɛ̀ ɔ bǐ mɛ lɛ ɔ , wuvɛ̌ ɖokpo ɔ mɔ wɛ ye lɔmɔ̌ ɖè . ” ( 1 piyɛ́ɛ 5 : 9 ) nǔ e mɛ ɖěɖee “ dɛ ɖò ya e ye jì lɛ nu ” é mɔ kpɔ́n lɛ é kplɔ́n lee mǐ na nɔ gbeji gbɔn é mǐ , na ganjɛwu mǐ ɖɔ mǐ hɛn ɔ mǐ na ɖu ɖ’eji , lobo flín mǐ ɖɔ gbejininɔ mǐtɔn na hɛn lè wá ."
( jaki 5 : 11 ) mi nú mǐ ni ɖɔ xó dó kpɔ́ndéwú ɖé lɛ jí . [ 1 ] — kpɔ́n tinmɛ e ɖò vivɔnu é .
12 celubɛ́ɛn lɛ nyí wɛnsagun susunɔ lɛ .
"ee adamu kpo ɛvu kpo hu hwɛ gudo é ɔ , jehovah zɔ́n azɔ̌ yɔyɔ̌ ɖé celubɛ́ɛn ɖé lɛ ɖò ayikúngban jí ."
azɔ̌ enɛ gbɔn vo nú ee ye ko nɔ wà ɖò jixwé é tawun .
kpɔ́ndéwú yetɔn sixu kplɔ́n mǐ lee mǐ na dɛ gbɔn ɖò hwenu e è na ɖè azɔ̌ syɛnsyɛn ɖé nú mǐ é .
biblu ɖɔ ɖɔ jehovah “ fɔ celubɛ́ɛn lɛ ɖó jikpá edɛni tɔn sín zǎnzǎnhweji kpo hwǐ e sín nu nɔ kɔ́n mlamla bo ɖò lilɛ lilɛ wɛ magbokɔ bo na dó sú ali e yì atín gbɛ̀ tɔn ɔ kɔn é ɖé kpo . ” [ 2 ] ( kpɔ́n tinmɛ e ɖò vivɔnu é . )
"( bǐbɛ̌mɛ 3 : 24 , nw ) biblu ɖɔ ɖɔ celubɛ́ɛn enɛ lɛ hlun nǔ ɖɔ alǒ mɔ ɖɔ emi ɖó susu hugǎn azɔ̌ yɔyɔ̌ e è ɖè nú emi é ǎ ."
"nǔ cikɔ nú ye dó azɔ̌ ɔ wu ǎ , ye ka lɛ́ jó gbè ǎ ."
"é nyɔ́ wà ɔ , ye wà azɔ̌ yetɔn kaka yì jɛ hwenu e é fó dó é , vlafo ɖò xwè 1 600 jɛji gudo ɖò sìnvɔgbɛ ɔ hwenu !"
13 nya gbejinɔtɔ́ jɔbu .
"hweɖelɛnu ɔ , xɔ́ntɔn ɖé alǒ hagbɛ̌ xwédo tɔn ɖé sixu dó gbè vɛ́sin ɖé nú we bɔ é mɛ̀ we ."
alǒ vlafo a j’azɔn syɛnsyɛn kabǐ mɛvívɛ́ towe ɖé wɛ kú .
"nǔ ɖebǔ wɛ é na bo tlɛ nyí ɔ , kpɔ́ndéwú jɔbu tɔn sixu dó gbɔ nú we ."
"( jɔbu 1 : 18 , 19 ; 2 : 7 , 9 ; 19 : 1 - 3 ) jɔbu tuùn nǔ e wu tagba vovo lɛ kpannukɔn ɛ ajijimɛ é ǎ có , é jó gbè ǎ ."
"( jɔbu 1 : 1 ) hwe ɔ nu nyɔ́ kpo é nyla kpo ɔ , jɔbu nɔ ba na nyɔ́ ɖò mawu nukúnmɛ ."
"gɔ́ na ɔ , jehovah ɖɔ nùjiwǔ e é dá é ɖé lɛ nú jɔbu , bo dó d’alɔ ɛ bɔ é mɔ nukúnnú jɛ hlɔnhlɔn tɔn wu ."
enɛ lɛ́vɔ na ganjɛwu jɔbu d’eji ɖɔ jehovah na ɖó tagba tɔn lɛ te ɖò hwetɔnnu .
"( jɔbu 42 : 1 , 2 ) bɔ nǔ e ka jɛ é nɛ ."
“ mawu mavɔmavɔ lɛ́ vɔ́ ninɔmɛ tɔn bǐ blóɖó .
"nǔ e jɔbu ko ɖó ɖ’ayǐ lɛ bǐ ɔ , mawu mavɔmavɔ lɛ́ na ɛ mɔhunkɔtɔn donu wè . ”"
"jɔbu ko “ kpò bǐ cobo kú ; é dɔ́ji ɖesu . ” — jɔbu 42 : 10 , 17 ."
14 mɛsɛ́dó pɔlu .
nukúnvandomɛ syɛnsyɛn alǒ yadonumɛ ɖí xwi xá wɛ a ka ɖè à ?
"mɛxo agun tɔn ɖé wɛ nú we alǒ nukúnkpénuwutɔ́ lɛdo tɔn ɖé wɛ nú we , bɔ a nɔ mɔ ɖɔ azɔ̌ emitɔn lɛ túnflá à ?"
"enyi mɔ̌ wɛ ɔ , kpɔ́ndéwú pɔlu tɔn sixu d’alɔ we ."
"è doya nú pɔlu syɛnsyɛn , bɔ agun lɛ sín nǔ nɔ lɛ́ ɖu ayi mɛ n’i hwebǐnu ."
"( 2 kɔlɛntinu lɛ 11 : 23 - 29 ) amɔ̌ pɔlu jó gbè kpɔ́n ǎ , bɔ kpɔ́ndéwú tɔn dó wusyɛn lanmɛ nú mɛ ɖevo lɛ ."
"mɔ̌ ɖokpo ɔ , dɛ e dɛ wɛ a ɖè é sixu dó wusyɛn lanmɛ nú mɛ ɖevo lɛ bɔ ye lɔmɔ̌ na dɛ ."
didɛ ka na “ wà azɔ̌ kpíkpé ” ðò wutu towe à ?
"15 , 16 . ( a ) “ azɔ̌ ” kpíkpé tɛ didɛ ka ɖó na wà ? ( b ) nǎ kpɔ́ndéwú lee mǐ sixu ‘ bló bɔ didɛ na wà azɔ̌ kpíkpé ’ gbɔn é tɔn ɖé lɛ ."
"15 mawu sɔ́ d’ayi mɛ nú ahwanvu jaki b’ɛ wlan ɖɔ : “ mi nɔ acéjí bonu suúlu [ didɛ , nw ] e mi na ɖó ɔ ni wà azɔ̌ kpíkpé , bonu mi na zin , bo na jɛ ayǐ ɖò nǔ ɖebǔ mɛ ǎ . ”"
( jaki 1 : 4 ) nɛ̌ didɛ ka sixu wà “ azɔ̌ ” kpíkpé ɖò mǐ wu gbɔn ?
"hwenu e mǐ ɖò mɛtɛnkpɔn ɖé mɛ ɔ , mǐ sixu ɖ’ayi wu ɖɔ mǐ ɖó na nɔ ɖó suúlu , nǔ ɖó na nɔ sù mǐ nukúnmɛ , alǒ mǐ ɖó na ɖè wanyiyi xlɛ́ hú ɖ’ayǐ tɔn ."
"hwenu e mǐ na ɖò didɛ wɛ ɖò mɛtɛnkpɔn ɔ nu é ɔ , mǐ na kplɔ́n bo na ɖè jujɔ enɛ lɛ xlɛ́ hú lee mǐ ko nɔ bló gbɔn é , bɔ mɔ̌ mɛ ɔ , gbɛzán klisanwun tɔn mǐtɔn na kpɔ́n te d’eji ."
"16 ðó didɛ ɖò nǔ nu sixu bló bɔ mǐ na nyí klisanwun ɖagbe lɛ wutu ɔ , mǐ na jló na gbà sɛ́n jehovah tɔn dó ɖó mɛtɛnkpɔn ɔ te ǎ ."
"ði kpɔ́ndéwú ɔ , enyi a ɖò xwi ɖí xá linlin blíblí lɛ wɛ hǔn , ma lɔn gbeɖé bo jɛ tɛnkpɔn mɛ ó !"
byɔ jehovah ɖɔ é ni d’alɔ we bonu a na ɖè linlin masɔgbe lɛ sín ayi mɛ .
hɛnnumɔ towe ɖé ɖò gbè klán xá we wɛ wɛ à ?
ma jó gbè gbeɖé ó !
kudeji bo na kpó ɖò jehovah sɛ̀n wɛ .
"wǎgbɔ tɔn ɔ , jiɖe e a ɖó dó jehovah wu é na syɛn d’eji ."
"flín ɖɔ : bo na dó nyɔ́ ɖò jehovah nukúnmɛ ɔ , mǐ ɖó na dɛ . — hlɔmanu lɛ 5 : 3 - 5 ; jaki 1 : 12 ."
"17 é nyí hwenu klewun ɖé kpowun wɛ mǐ ɖó na dɛ na ǎ , amɔ̌ , kaka jɛ vivɔnu wɛ ."
lin tamɛ kpɔ́n dó tɔjihun e ɖò syɔsyɔ wɛ é ɖé wu .
"bo na dó gán ɔ , mɛ e ɖò tɔjihun ɔ mɛ lɛ é ɖó na lintɔ kaka jɛ agě jí ."
mɛ e na jɛ tɔ̀ ɔ lin jí tlolo bɔ awakanmɛ na kú i é na kútɔ .
"mɔ̌ ɖokpo ɔ , mɛ e ko sɛkpɔ agě ɔ jí bǐ bo ka jó gbè é lɔmɔ̌ na kútɔ ."
"enyi mǐ jló na nɔ gbɛ̀ yɔyɔ̌ ɔ mɛ ɔ , mǐ ɖó na ɖò didɛ wɛ zɔn mǐ yì ."
"mi nú mǐ ni ɖó linlin e mɛsɛ́dó pɔlu ɖó é pɛ́pɛ́ , é ɖɔ : “ awakanmɛ . . . kú mǐ ǎ . ” — 2 kɔlɛntinu lɛ 4 : 1 , 16 ."
"18 pɔlu ɖɔhun ɔ , mǐ kudeji bǐ mlɛ́mlɛ́ ɖɔ jehovah na d’alɔ mǐ bɔ mǐ na dɛ kaka jɛ vivɔnu ."
"pɔlu wlan ɖɔ : “ klisu e yí wǎn nú mǐ ɔ dó alɔ mǐ , bɔ mǐ ɖó ɖuɖeji bǐ gbídígbídí ."
"nǔ e ɖò hwe glɔ lɛ kpo nǔ e ɖò ayikúngban glɔ lɛ é kpo , kpodo nǔ ɖevo e è bló é ɖebǔ kpan sixu ɖè mǐ ɖó vo nú wanyiyi e mawu ɖexlɛ́ mǐ gbɔn aklunɔ mǐtɔn klisu jezu jí é ǎ . ”"
( hlɔmanu lɛ 8 : 37 - 39 ) nugbǒ wɛ ɖɔ nǔ na cikɔ nú mǐ hweɖelɛnu .
"amɔ̌ , mi nú mǐ ni wà nǔ jedenyɔ́ɔ kpo mɛ tɔn lɛ kpo ɖɔhun ."
"nǔ cikɔ nú ye có , ye jó gbè ǎ ."
“ ye ɖò kɛntɔ́ yetɔn lɛ gudo ” ! — hwɛɖɔtɔ́ lɛ 8 : 4 .
[ 1 ] ( akpáxwé 11gɔ́ ɔ ) didɛ ɖò nǔ nu togun mawu tɔn égbé tɔn gbígbéjé kpɔ́n lɔ sixu dó wusyɛn lanmɛ nú we .
"kpɔ́ndéwú nɔví mǐtɔn e ɖò ethiopie , malawi , kpo russie kpo lɛ é tɔn ɖò annuaire 1992 tɔn , 1999 tɔn , kpo 2008 tɔn kpo mɛ ."
etɛwu mǐ ka ðó na nɔ kplé bo sɛ̀n mawu ?
‘ ye nɔ ɖókan dó kpɔ́ninɔ ɖò nɔví mɛ wu . ’ — mɛsɛ́dó 2 : 42 .
"han lɛ : 20 , 119"
zǎn gbàví “ hwɛjijɔ ðěðee wu mǐ na nɔ yì kplé lɛ é ” dó tinmɛ . . .
lee kplé agun tɔn lɛ nɔ wà ɖagbe nú mǐ gbɔn é .
lee é nɔ cí nú jehovah hwenu e mǐ yì kplé lɛ é .
1 - 3 . ( a ) nɛ̌ klisanwun lɛ ka nɔ xlɛ́ ɖɔ kplékplé ɖó kpɔ́ nɔ sɔ́ akpàkpà emi gbɔn ?
"hwenu e corinna ɖó xwè 17 é ɔ , è wlí nɔ tɔn bo sɔ́ ɛ yì ɖó fí e è nɔ ɖó azɔ̌ syɛnsyɛn kɔ jí nú mɛ ɖè é ɖò fí ma yá fí ɖé ."
"nukɔnmɛ ɔ , è kplá corinna lɔmɔ̌ sín xwè tɔn gbè bo bló kilomɛtlu afatɔ́n mɔkpan dó jǐ tɔn yì sibérie ."
"finɛ ɔ , é nɔ w’azɔ̌ ɖò gle ɖé ta , bɔ è nɔ doya n’i kannumɔ ɖé ɖɔhun ."
"hweɖelɛnu ɔ , è nɔ hɛn ɛ gannugánnú ɖɔ é na w’azɔ̌ ɖò hɛnkɛ́n hwenu e avivɔ nɔ gbɛ́ glási tɛntin wɛ è ɖè ɖɔhun é , é ka nɔ dó awu e na sixu glɔ́n jɔhɔn n’i é ǎ ."
"é ɖò mɔ̌ có , corinna kpo nɔví nyɔnu ɖevo kpo kudeji ɖɔ emi na wà nǔ e wu emi kpé é bǐ bo na gosin gle ɔ ta bá yì kplé ɖò agun ɖé mɛ ."
"2 corinna ɖɔ : “ mǐ jó azɔ̌ mǐtɔn dó ɖò gbadanu , bo ɖi zɔnlin yì pípaan gáà e ɖó kilomɛtlu 25 dó finɛ é ."
"pípaan ɔ ɖido ɖò gan wè mɛ zǎnmɛ , bɔ mǐ bló ganxixo ayizɛ́n , bo lɛ́ wá ɖi zɔnlin nú kilomɛtlu wǒ cobo wá yì fí e kplé ɔ ɖè é . ”"
tagba e ye jɛ bo yì kplé ɔ é víví nú corinna tawun .
"é ɖɔ : “ ðò kplé ɔ jí ɔ , mǐ kplɔ́n atɔxwɛ bo lɛ́ jihan axɔsuɖuto ɔ tɔn lɛ ."
é dó wusyɛn lanmɛ nú mǐ tawun bɔ nǔ e mǐ mɔ lɛ é lɔ hɛn nùɖiɖi mǐtɔn lidǒ . ”
"nɔví nyɔnu wè lɛ lɛkɔ yì gle ɔ ta azǎn tɔn atɔn gudo , amɔ̌ glenɔ ɔ tlɛ ɖó ayi wu ɖɔ ye yì ǎ ."
3 togun jehovah tɔn sín mɛ lɛ nɔ jló na nɔ kpɔ́ xá yeɖée hwebǐnu .
"ði kpɔ́ndéwú ɔ , akpàkpà nɔ sɔ́ klisanwun xwè kanweko nukɔntɔn ɔ tɔn lɛ ɖɔ ye ni kplé bo sɛ̀n jehovah bo lɛ́ kplɔ́n nǔ dó wutu tɔn ."
( mɛsɛ́dó 2 : 42 ) é ɖò gaàn ɖɔ hwi lɔ nɔ jló na yì kplé lɛ .
"amɔ̌ , nɔví sunnu kpo nɔví nyɔnu towe lɛ bǐ kpo ɖɔhun ɔ , a sixu mɔ ɖɔ é na vɛwǔ bɔ è na nɔ yì kplé lɛ ɖò gbesisɔmɛ ."
boya a ɖó na w’azɔ̌ nú hwenu gègě alǒ a ɖó nǔ gègě bo na wà alǒ nǔ nɔ cikɔ nú we hwebǐnu .
"enyi mɔ̌ wɛ ɔ , etɛ ka na d’alɔ mǐ bɔ mǐ na wà nǔ e wu mǐ kpé é bǐ bo na nɔ yì kplé mǐtɔn lɛ ? [ 1 ] ( kpɔ́n tinmɛ e ɖò vivɔnu é . )"
nɛ̌ mǐ ka sixu dó wusyɛn lanmɛ nú biblu kplɔntɔ́ mǐtɔn lɛ kpo mɛ ɖevo lɛ kpo bɔ ye na yì kplé mǐtɔn lɛ ɖò gbesisɔmɛ gbɔn ?
"xota elɔ tinmɛ nǔ e wu kplé lɛ yiyi ( 1 ) nyí ɖagbe nú mǐ , ( 2 ) nɔ d’alɔ mɛ ɖevo lɛ bo nɔ lɛ́ ( 3 ) hɛn xomɛ hun jehovah é . [ 2 ] — kpɔ́n tinmɛ e ɖò vivɔnu é ."
kplé lɛ yiyi nyí ðagbe nú mǐ
4 kplé lɛ nɔ kplɔ́n mǐ .
kplé lɛ bǐ nɔ d’alɔ mǐ bɔ mǐ nɔ kplɔ́n nǔ dó jehovah wu d’eji .
"ði kpɔ́ndéwú ɔ , é ko lín dìn ǎ bɔ agun gègě kplɔ́n wema dọnsẹpọ jehovah ɖò biblu kplɔnkplɔn agun tɔn sín hwenu ."
"nɛ̌ é ka cí nú we , hwenu e mǐ ɖɔ xó dó jijɔ jehovah tɔn lɛ wu , bɔ a lɛ́ sè lee nǔ nɔ cí nú nɔví towe lɛ dó wutu tɔn é ?"
é ɖò wɛn ɖɔ enɛ na zɔ́n bɔ a na lɛ́ yí wǎn nú jehovah d’eji .
"ðò kplé lɛ jí ɔ , mǐ nɔ lɛ́ kplɔ́n nǔ ɖevo lɛ dó biblu wu gbɔn tóɖíɖó xóɖiɖɔ lɛ , wazexlɛ́ lɛ kpo biblu xixa kpo ganji gblamɛ ."
"( nɛɛmíi 8 : 8 ) lin tamɛ dó nǔ tobutobu e mǐ nɔ mɔ hwenu e mǐ nɔ ɖò nǔ sɔ́ nú biblu xixa wɛ é , kpo nǔ e mɛ ɖevo lɛ kplɔ́n ɖ’emɛ bo nɔ ɖɔ bɔ mǐ nɔ sè lɛ é kpo jí ."
5 kplé lɛ nɔ kplɔ́n mǐ lee mǐ na zán nǔ e mǐ kplɔ́n ɖò biblu mɛ lɛ é ɖò gbɛzán mǐtɔn mɛ gbɔn é .
"( 1 tɛsalonikinu lɛ 4 : 9 , 10 ) ði kpɔ́ndéwú ɔ , a ka ko yì atɔxwɛ kplɔnkplɔn ɖé tɛnmɛ b’ɛ zɔ́n bɔ a jló na wà nǔ gègě ɖò sinsɛnzɔ́ jehovah tɔn mɛ , bló bɔ ɖɛ towe lɛ na kpɔ́n te d’eji , alǒ sɔ́ hwɛ kɛ nɔví sunnu ɖé alǒ nɔví nyɔnu ɖé kpɔ́n à ?"
"kplé e mǐ nɔ yì ɖò aklunɔzán gblamɛ tɛntin é sixu kplɔ́n lee mǐ na jla wɛnɖagbe ɔ alǒ d’alɔ mɛ ɖevo lɛ bɔ ye na mɔ nukúnnú jɛ nugbǒ biblu tɔn lɛ mɛ gbɔn é mǐ . — matie 28 : 19 , 20 ."
6 kplé lɛ nɔ dó wusyɛn lanmɛ nú mǐ .
gbɛ̀ satáan tɔn nɔ tɛnkpɔn bo na vɔ́da nú nùɖiɖi mǐtɔn bo sixu zɔ́n bɔ mǐ na flú bǐ alǒ awakanmɛ na kú mǐ .
"amɔ̌ , kplé mǐtɔn lɛ nɔ dó wusyɛn lanmɛ nú mǐ bo nɔ na mǐ hlɔnhlɔn bonu mǐ na kpó ɖò jehovah sɛ̀n wɛ ."
( xà mɛsɛ́dó 15 : 30 - 32 . )
"hwɛhwɛ ɔ , mǐ nɔ ɖɔ xó dó lee nǔɖɔɖ’ayǐ e ɖò biblu mɛ lɛ é nɔ jɛnu gbɔn é jí ."
enɛ sixu d’alɔ mǐ bɔ mǐ na lɛ́ ɖó ganjɛwu d’eji ɖɔ akpá e jehovah dó dó sɔgudo wu lɛ é na jɛnu .
"enyi hwenu e nɔví sunnu mǐtɔn lɛ kpo nɔví nyɔnu mǐtɔn lɛ kpo xwlé xóɖiɖɔ yetɔn lɛ mǐ é kɛɖɛ wɛ ye nɔ dó wusyɛn lanmɛ nú mǐ ǎ , loɔ , ye nɔ lɛ́ wà mɔ̌ hwenu e ye nɔ na xósin bo nɔ lɛ́ jihan sín ayi mɛ dó kpa susu nú jehovah é ."
"( 1 kɔlɛntinu lɛ 14 : 26 ) gɔ́ na ɔ , hwenu e mǐ nɔ ɖɔ xó xá ye jɛ nukɔn nú kplé lɛ kpo kplé lɛ gudo kpo é ɔ , xóɖɔɖókpɔ́ enɛ nɔ fá kɔ nú mǐ , ɖó mǐ ɖó xɔ́ntɔn e nǔ mǐtɔn nɔ ɖu ayi mɛ na nugbǒ nugbǒ lɛ é gègě . — 1 kɔlɛntinu lɛ 16 : 17 , 18 ."
kplé mǐtɔn lɛ nɔ dó wusyɛn lanmɛ nú mǐ bo nɔ na mǐ hlɔnhlɔn bonu mǐ na kpó ɖò jehovah sɛ̀n wɛ
"7 ðò kplé lɛ jí ɔ , mǐ nɔ mɔ alɔdo gbigbɔ mímɛ́ mawu tɔn tɔn ."
jezu nɔ zán gbigbɔ mímɛ́ enɛ dó xlɛ́ ali agun lɛ .
"enɛ wu ɔ , é ɖɔ nú mǐ ɖɔ mǐ ɖó na “ sè nǔ e ɖɔ nú agun lɛ wɛ [ gbigbɔ mímɛ́ ] ɖè ɔ ganji . ”"
( nǔɖexlɛ́mɛ 2 : 7 ) gbigbɔ mímɛ́ sixu d’alɔ mǐ bɔ mǐ na ɖí xwi xá mɛtɛnkpɔn lɛ bo na jla wɛnɖagbe ɔ kpo akɔnkpinkpan kpo .
é sixu lɛ́ d’alɔ mǐ bɔ mǐ na wà nǔ e sɔgbe lɛ é .
enɛ wɛ zɔ́n bɔ mǐ ɖó na wà nǔ e wu mǐ kpé é bǐ bo na nɔ yì kplé mǐtɔn lɛ lobo na mɔ alɔdo gbigbɔ mímɛ́ mawu tɔn tɔn .
mǐ nɔ d’alɔ mɛ ðevo lɛ ðò kplé lɛ jí
mɛ gègě ɖò agun mǐtɔn mɛ bo ɖò didɛ wɛ ɖò tagba syɛnsyɛn lɛ nu .
mɛsɛ́dó pɔlu wlan ɖɔ : “ mi nú mǐ na kpé nukún dó mǐɖée wu . ”
"( eblée lɛ 10 : 24 , 25 ) mǐ sixu xlɛ́ ɖɔ nɔví mǐtɔn lɛ sín nǔ nɔ ɖu ayi mɛ nú mǐ gbɔn kplé lɛ yiyi bo dó wusyɛn lanmɛ nú mǐɖée lɛ gblamɛ ."
"enyi mǐ yì kplé lɛ ɔ , mǐ nɔ xlɛ́ nɔví mǐtɔn lɛ ɖɔ mǐ jló na nɔ kpɔ́ xá ye bo ɖɔ xó xá ye , bo nɔ lɛ́ xlɛ́ ye ɖɔ lee nǔ ɖè nú ye é ɖu ayi mɛ nú mǐ ."
mǐ nɔ lɛ́ dó wusyɛn lanmɛ nú ye hwenu e ye sè xósin mǐtɔn lɛ kpo han e mǐ nɔ jì sín ayi mɛ lɛ é kpo é . — kolosinu lɛ 3 : 16 .
"9 enyi mǐ yì kplé lɛ ɔ , mǐ nɔ d’alɔ agun ɔ b’ɛ nɔ nɔ bǔ ."
( xà jaan 10 : 16 . )
jezu jlɛ́ éɖée dó lɛngbɔnyitɔ́ ɖé wu bɔ ahwanvu tɔn lɛ cí lɛngbɔhwan ɖé ɖɔhun .
"lin tamɛ dó nǔ elɔ wu : enyi lɛngbɔ̌ wè ɖò só ɖé jí , bɔ wè ɖevo ɖò tɔdo ɖé mɛ lobɔ ɖokpo ɖò fí ɖevo ɔ , lɛngbɔ̌ atɔ́ɔ́n enɛ lɛ nyí lɛngbɔhwan ɖé à ?"
"gbeɖé , ɖó bǔ wɛ lɛngbɔhwan ɖé nɔ nɔ bo nɔ xwedó lɛngbɔnyitɔ́ ɔ ."
"mɔ̌ ɖokpo ɔ , mǐ ɖó na nɔ zɔ nú nɔví mǐtɔn lɛ gbɔn kplé lɛ gingɔn gblamɛ ǎ ."
mǐ ɖó na nɔ bǔ bo na ‘ nyí lɛngbɔhwan ɖokpo ’ bo na xwedó ‘ lɛngbɔnyitɔ́ ɖokpo . ’
10 kplé mǐtɔn lɛ nɔ d’alɔ mǐ bɔ mǐ nɔ nɔ bǔ xwédo wanyiyinɔ ɖé ɖɔhun .
"( ðɛhan 133 : 1 ) mɛɖé lɛ ɖò agun ɔ mɛ bɔ hagbɛ̌ xwédo yetɔn tɔn lɛ ko gbɛ́ ye , ɖi mɛjitɔ́ yetɔn lɛ , alǒ nɔví sunnu yetɔn lɛ alǒ nɔví nyɔnu yetɔn lɛ ."
"amɔ̌ , jezu d’akpá ɖɔ emi na na xwédo ɖé ye b’ɛ na yí wǎn nú ye lobo na kpé nukún dó ye wu ."
"( maki 10 : 29 , 30 ) enyi a nɔ yì kplé lɛ ɖò gbesisɔmɛ ɔ , a sixu huzu tɔ́ ɖé , nɔ ɖé , nɔví sunnu ɖé , alǒ nɔví nyɔnu ɖé nú mɛɖé ɖò agun ɔ mɛ ."
tamɛ linlin dó enɛ jí na zɔ́n bɔ mǐ na jló na wà nǔ e wu mǐ kpé é bǐ bo na nɔ yì kplé lɛ bǐ .
"nú é lɛkɔ xwè xwé ɔ , é nɔ mɔ éðée mɛ hwebǐnu"
"amɔ̌ , enyi un yì finɛ ɔ , un sixu ɖu vivǐ nùɖuɖu gbigbɔ tɔn jiwǔ e jehovah ko sɔnǔ tɔn lɛ é tɔn ."
é víví tawun !
nǔ e nɔ d’alɔ mì bɔ un nɔ sè nǔ é yí gbè mɛ lɛ bǐ tɔn bɔ un jì xwedó ye .
mǐ na hɛn xomɛ hun jehovah
"11 ðò kplé lɛ jí ɔ , mǐ nɔ sɔ́ nǔ e sín acɛ jehovah ɖó é n’i ."
"ðó é wɛ nyí gbɛɖotɔ́ ɔ wutu ɔ , mǐ ɖó na dokú n’i , wlí yɛ̌yi n’i bo lɛ́ kpa susu n’i ."
( xà nǔɖexlɛ́mɛ 7 : 12 . )
"mǐ sixu wà mɔ̌ ɖò kplé lɛ jí hwenu e mǐ xoɖɛ sɛ́dó jehovah , jihan dó kpa ɛ , bo lɛ́ ɖɔ xó dó wutu tɔn é ."
ali jiwǔ ɖé wɛ hun nú mǐ ɖò aklunɔzán gbla lɛ bǐ mɛ bɔ mǐ na nɔ sɛ̀n jehovah .
"jehovah nɔ ɖó ayi wu ɖɔ mǐ jló tawun bo na yì kplé lɛ , bɔ gǎn e mǐ nɔ dó bo nɔ yì lɛ é nɔ sù nukún tɔn mɛ"
12 jehovah bló mǐ bɔ mǐ ɖó na setónú n’i .
"é ɖegbe nú mǐ ɖɔ mǐ ni nɔ kplé ɖó kpɔ́ , ɖò taji ɔ , dìn e mǐ ɖò vivɔnu ɔ sɛkpɔ wɛ bǐ é ."
"enɛ wu ɔ , enyi mǐ setónú nú gbeɖiɖe enɛ ɔ , xomɛ nɔ hun jehovah ."
"( 1 jaan 3 : 22 ) é nɔ ɖó ayi wu ɖɔ mǐ jló tawun bo na yì kplé lɛ , bɔ gǎn e mǐ nɔ dó bo nɔ yì lɛ é nɔ sù nukún tɔn mɛ . — eblée lɛ 6 : 10 ."
"13 enyi mǐ yì kplé lɛ ɔ , mǐ nɔ xlɛ́ jehovah ɖɔ mǐ jló na sɛkpɔ é kpo vǐ tɔn kpo ."
"ðò kplé lɛ jí ɔ , mǐ nɔ kplɔ́n biblu bɔ jehovah nɔ kplɔ́n nǔ e mǐ ɖó na wà é kpo lee mǐ ɖó na zán gbɛ̀ mǐtɔn gbɔn é kpo mǐ ."
"( ezayíi 30 : 20 , 21 ) enyi mɛ e ma tlɛ nɔ sɛ̀n jehovah ǎ lɛ é ɖé lɛ wá kplé lɛ jí ɔ , ye nɔ mɔ ɖɔ mawu ɖò ali xlɛ́ mǐ wɛ ."
"( 1 kɔlɛntinu lɛ 14 : 23 - 25 ) jehovah nɔ nɔ gudo nú kplé mǐtɔn lɛ kpo gbigbɔ mímɛ́ tɔn kpo , bɔ nǔ e mǐ nɔ kplɔ́n ɖò finɛ lɛ é nɔ gosin gɔ̌n tɔn ."
"enɛ wu ɔ , enyi mǐ yì kplé lɛ ɔ , mǐ nɔ ɖótó nǔ e jehovah nɔ ɖɔ lɛ é , nɔ mɔ lee é yí wǎn nú mǐ sɔ́ é , lobo nɔ lɛ́ sɛkpɔ ɛ ."
"14 jezu e nyí gǎn nú agun ɔ é ɖɔ : “ fí e mɛ wè , abǐ mɛ atɔn kplé ɖè , ɖò nyikɔ ce mɛ ɔ , un ɖò tɛntin yetɔn . ”"
( matie 18 : 20 ) biblu lɛ́ ɖɔ ɖɔ jezu “ ɖò zɔnlin ɖi wɛ ɖò ” agun lɛ “ tɛntin . ”
( nǔɖexlɛ́mɛ 1 : 20 – 2 : 1 ) é ɖò wɛn ɖɔ jehovah kpo jezu kpo ɖò kpɔ́ xá mǐ bo nɔ ɖò hlɔnhlɔn na mǐ wɛ ɖò kplé mǐtɔn lɛ jí .
nɛ̌ a ka nɔ lin ɖɔ é nɔ cí nú jehovah hwenu e é nɔ mɔ bɔ a nɔ ɖò nǔ e wu a kpé lɛ é bǐ wà wɛ bo na dó sixu sɛkpɔ é kpo vǐ tɔn kpo é ?
"15 enyi mǐ nɔ yì kplé lɛ ɔ , mǐ nɔ ɖexlɛ́ jehovah ɖɔ mǐ jló na setónú n’i ."
jehovah nɔ hɛn mǐ gannugánnú ɖɔ mǐ ni wà nǔ e é ɖɔ é ǎ .
"( ezayíi 43 : 23 ) enɛ wu ɔ , enyi mǐ setónú nú gbeɖiɖe tɔn e ɖɔ mǐ ni nɔ wá kplé lɛ é ɔ , mǐ nɔ xlɛ́ ɛ ɖɔ mǐ yí wǎn n’i , bo nɔ lɛ́ yí gbè ɖɔ é ɖ’acɛ bo na ɖɔ nǔ e mǐ na wà é nú mǐ ."
"( hlɔmanu lɛ 6 : 17 ) ði kpɔ́ndéwú ɔ , enyi gǎn mǐtɔn byɔ mǐ ɖɔ mǐ ni w’azɔ̌ zɛ xwé wu b’ɛ na zɔ́n , bɔ mǐ ma sɔ́ na yì kplé mǐtɔn lɛ ɖò gbesisɔmɛ ǎ ɔ , etɛ mǐ ka na wà ?"
"alǒ acɛkpikpa lɛ sixu ɖɔ ɖɔ enyi mɛɖé kplé bo na sɛ̀n jehovah ɔ , è na gbò akwɛ n’i , é na yì ganmɛ , alǒ è na sɔ́ nǔ syɛnsyɛn ɖé dó dɔn tó n’i ."
"kabǐ ɖò hweɖelɛnu ɔ , mǐ sixu nɔ jló kpowun bo na wà nùɖé lɛ , bo gɔn kplé lɛ ."
"ðò ninɔmɛ enɛ lɛ ɖokpo ɖokpo mɛ ɔ , mǐ wɛ ɖó na ɖɔ nǔ e mǐ na wà é ."
"( mɛsɛ́dó 5 : 29 ) amɔ̌ , enyi mǐ setónú nú jehovah hweɖebǔnu ɔ , xomɛ nɔ hun i . — nùnywɛxó 27 : 11 ."
nɔ bló kplé lɛ xá nɔví towe lɛ
"16 ee klisanwun lɛ kplé ɖò pantekotu xwè 33 h.m . tɔn gudo é ɔ , ye nɔ lɛ́ kplé hwɛhwɛ bo nɔ sɛ̀n jehovah ."
ye “ nɔ ɖókan dó mɛsɛ́dó lɛ sín nùkplɔnmɛ kpodo kpɔ́ninɔ ɖò nɔví mɛ kpo wu . ”
"( mɛsɛ́dó 2 : 42 ) acɛkpikpa hlɔma tɔn kpo sinsɛngán jwifu lɛ tɔn lɛ kpo na bo ɖò ya dó nú ye wɛ ɔ , ye nɔ gɔn kplékplé ɖó kpɔ́ ǎ ."
"é nɔ bɔwǔ ǎ có , ye nɔ wà nǔ e wu ye kpé lɛ é bǐ bo nɔ kpó ɖò kplékplé ɖó kpɔ́ wɛ ."
"17 égbé ɖesu ɔ , kplé lɛ nɔ sù jehovah sɛntɔ́ lɛ nukúnmɛ tawun , bɔ tɛn tɔn mɛ ninɔ nɔ víví nú ye ."
"george gangas e nyí ɖokpo ɖò hagbɛ̌ alixlɛ́mɛtɔ́ ɔ mɛ nú xwè 22 jɛji é ɖɔ : “ nú nyɛ ɔ , kpɔ́ninɔ xá nɔví lɛ ɖò kplé lɛ jí nyí ɖokpo ɖò nǔ e nɔ na mì awǎjijɛ hugǎn ɖò gbɛ̀ mɛ é mɛ , é nɔ lɛ́ dó wusyɛn lanmɛ nú mì ."
"enyi un ɖò xó ɖɔ xá mɛ mawu tɔn lɛ wɛ ɔ , awǎjijɛ nɔ gɔ́ ayi ce mɛ ."
é ɖɔ gɔ́ na ɖɔ : “ linlin ce vívɛ́ná kpo jlǒ ce vívɛ́ná ɔ kpo wɛ nyí ɖɔ má yì kplé lɛ . ”
"enyi mɔ̌ hǔn , nɔ ɖò nǔ e wu a kpé lɛ é bǐ wà wɛ bo na dó nɔ kpɔ́ xá nɔví lɛ ɖò kplé lɛ jí , enyi é na bo vɛwǔ ɔ nɛ ."
"ðexlɛ́ jehovah ɖɔ a ɖó linlin ɖokpo ɔ axɔsu davidi ɖɔhun , éyɛ ɖɔ : “ mawu mavɔmavɔ , un yí wǎn nú xwé e gbè a ɖè é . ” — ðɛhan 26 : 8 ."
[ 1 ] ( akpáxwé 3gɔ́ ɔ ) nɔví sunnu mǐtɔn kpo nɔví nyɔnu mǐtɔn ɖé lɛ kpo nɔ sixu yì kplé lɛ ɖò gbesisɔmɛ ǎ ɖó ninɔmɛ e nu ye ma ɖ’acɛ dó ǎ é ɖé lɛ wu .
"ði kpɔ́ndéwú ɔ , ye sixu ɖò azɔn syɛnsyɛn ɖé jɛ wɛ ."
ye sixu kudeji ɖɔ jehovah tuùn ninɔmɛ yetɔn bɔ gǎn e dó wɛ ye ɖè bo na dó sɛ̀n ɛ lɛ é bǐ nɔ sù nukún tɔn mɛ tawun .
"mɛxo agun tɔn lɛ sixu d’alɔ ye , bɔ ye na nɔ ɖótó kplé lɛ gbɔn alokan jí alǒ xó lɛ yiyi dó kàn jí bo wá xò nú ye gblamɛ ."
hwɛjijɔ ðěðee wu mǐ na nɔ yì kplé lɛ é
jehovah nɔ kplɔ́n mǐ .
è nɔ dó wusyɛn lanmɛ nú mǐ .
mǐ nɔ mɔ alɔdo gbigbɔ mímɛ́ mawu tɔn tɔn .
ali nɔ hun nú mǐ bɔ mǐ nɔ xlɛ́ nɔví mǐtɔn lɛ ɖɔ mǐ yí wǎn nú ye .
mǐ nɔ nɔ bǔ xá nɔví mǐtɔn lɛ .
mǐ nɔ sɔ́ nǔ e sín acɛ jehovah ɖó é n’i .
mǐ nɔ xlɛ́ jehovah ɖɔ mǐ jló na sɛkpɔ é kpo vǐ tɔn kpo .
mǐ nɔ ɖexlɛ́ jehovah ɖɔ mǐ jló na setónú n’i .
"mǐ nɔ kplé bo nɔ sɛ̀n mawu : mǐ yí wǎn nú jehovah bo jló na setónú n’i , enɛ wu ɔ , akpàkpà nɔ sɔ́ mǐ bɔ mǐ kpo nɔví mǐtɔn lɛ kpo nɔ kpa susu n’i ."
"ðò kplé mǐtɔn lɛ jí ɔ , mǐ nɔ xoɖɛ sɛ́dó jehovah , nɔ jihan dó kpa susu n’i , bo nɔ ɖɔ xó dó wutu tɔn , bɔ enɛ nɔ hun xomɛ n’i"
lidosun 2016 tɔn
"xota nùkplɔnkplɔn tɔn lɛ nú : nùxwásun 30 – ayidosun 26 , 2016"
colombie
nɔví lɛ nɔ wà nǔ e wu ye kpé é bǐ bo nɔ jla wɛnɖagbe ɔ wayuu sín mɛ lɛ .
mɛ enɛ lɛ yí wǎn nú mawuxó sísé .
"hwɛhwɛ ɔ , ye nɔ yì toxo ɔ mɛ bo nɔ sà nǔ ɖagbeɖagbe ɖěɖee ye nɔ bló lɛ é ."
166 049
229 723
510 952
sinsɛnzɔ́ towe ka cí ahǔn ðɔhun à ?
sinsɛnzɔ́ mǐtɔn nyí nǔ taji bo lɛ́ xɔ akwɛ .
"amɔ̌ , mɛ e mǐ nɔ ɖɔ mawuxó na é bǐ mɔ nǔ jɛ enɛ wu ǎ ."
mǐ ni sɔ́ kpɔ́ndéwú gavin tɔn .
"é nɔ yì kplé ɖò kpléxɔ axɔsuɖuto ɔ tɔn mɛ , amɔ̌ , é jló ɖɔ è ni kplɔ́n biblu xá emi ǎ ."
"gavin tinmɛ ɖɔ emi kún tuùn nǔ nabi ɖé ɖò biblu mɛ ó , emi kún ka jló nú mɛ ɖevo lɛ ni mɔ nǔ jɛ wu ó ."
"é ɖò xɛsi ɖi wɛ ɖɔ è taa byɔ emi ɖɔ emi ni byɔ sinsɛn mɛ , é ka jló ɖɔ è ni flú emi ǎ ."
é ka sixu nyɔ́ bló bɔ è na d’alɔ gavin à ?
lin tamɛ dó nǔ ɖagbe e nùkplɔnmɛ biblu tɔn lɛ sixu wà nú mɛɖé é wu .
"jehovah ɖɔ nú izlayɛli - ví lɛ ɖɔ : “ xó ce lɛ ni ja ahǔn ɖɔhun . ni gbà , fo ɖò gbigba kɔn nyì gbě jí wɛ ɖɔhun . ”"
"( sɛ́nflínmɛ 31 : 19 , 30 ; 32 : 2 ) mi nú mǐ ni kplɔ́n nùɖé lɛ dó ahǔn wu , bo jlɛ́ sinsɛnzɔ́ mǐtɔn d’ewu bo na dó sixu d’alɔ “ gbɛtɔ́ lɛ bǐ ” ganji . — 1 timɔtée 2 : 3 , 4 ."
nɛ̌ sinsɛnzɔ́ mǐtɔn ka sixu cí ahǔn ðɔhun gbɔn ?
ahǔn nɔ gbà fo .
kpɛɖé kpɛɖé wɛ ahǔn nɔ sɔnǔ nú fífá ɖò jɔhɔn mɛ bo nɔ wá kun sìn téwúntéwún .
nɛ̌ xógbe jehovah tɔn lɛ ka nɔ “ ja ahǔn ɖɔhun ” gbɔn ?
é ɖɔ xó nú togun tɔn kpo xomɛnyínyɔ́ kpo kpodo yakénúmɛ kpan .
mǐ nɔ wà nǔ éɖɔhun hwenu e mǐ nɔ ɖó sísí nú nǔ e mɛ ɖevo lɛ ɖi nǔ na é é .
"mǐ nɔ dó wusyɛn lanmɛ nú ye ɖɔ yeɖesunɔ ni lin nǔ kpɔ́n , bo wá gbeta yeɖesunɔ tɔn kɔn ."
"enyi mǐ keya nú mɛ lɛ gbɔn mɔ̌ ɔ , ye na ɖò gbesisɔmɛ bo yí gbè nú nǔ e mǐ ɖɔ é , bɔ sinsɛnzɔ́ mǐtɔn na na sínsɛ́n hugǎn ."
ahǔn nɔ fá .
"enyi mǐ lin nǔ kpɔ́n dó ali vovo e nu mǐ na d’alɔ mɛ ɖevo lɛ ɖè , bɔ ye na kplɔ́n nǔ gègě dó nugbǒ ɔ wu é jí ɔ , sinsɛnzɔ́ mǐtɔn na fá kɔ nú ye ."
nɔví sunnu e nɔ nyí chris bo xwlé biblu kplɔnkplɔn gavin jɛ nukɔn é dó cɔcɔ n’i bonu é na yí gbè na ǎ .
"é nyɔ́ wà ɔ , é tɛnkpɔn bo mɔ ali vovo e nu é na bló bɔ xóɖɔɖókpɔ́ dó biblu jí na víví nú gavin hugǎn é ."
"chris ɖɔ nú gavin ɖɔ wɛn taji ɖé ɖò biblu mɛ , bɔ nǔ kplɔnkplɔn dó wɛn enɛ wu na d’alɔ ɛ b’ɛ na mɔ nukúnnú jɛ kplé lɛ mɛ hugǎn ."
"enɛ gudo ɔ , chris tinmɛ ɖɔ nǔɖɔɖ’ayǐ biblu tɔn zɔ́n bɔ emilɛ kudeji ɖɔ biblu nyí xó nugbǒ ."
"mɔ̌ mɛ ɔ , ye ɖɔ xó gègě ɖó kpɔ́ dó lee nǔɖɔɖ’ayǐ lɛ jɛ gbɔn é wu ."
"xóɖɔɖókpɔ́ enɛ lɛ fá kɔ nú gavin bɔ gudo mɛ ɔ , é yí gbè nú biblu kplɔnkplɔn ."
ahǔn ɖò dandan nú gbɛ̀ .
"enyi alǔn tɔ́n ɖò izlayɛli ɔ , jǐ sixu nɔ ma ja kaka nú sun gègě ."
"fífá e ahǔn nɔ na é mɛvo ɔ , atín lɛ na xú bo na kú ."
"jehovah ɖɔ ɖ’ayǐ ɖɔ hwe mǐtɔn nu na cí akú wɛ ɖó ɖɔhun , enɛ wɛ nyí ɖɔ “ xó e ɖɔ wɛ [ jehovah ] ɖè ɔ ” sín kɔ na xú gbɛtɔ́ lɛ ."
( amɔsi 8 : 11 ) é d’akpá ɖɔ mɛ yí ami dó ɖè lɛ na “ cí ahǔn e mawu mavɔmavɔ nɔ sɛ́dó . . ɔ ɖɔhun ” hwenu e ye na ɖò wɛnɖagbe axɔsuɖuto ɔ tɔn jla wɛ bɔ “ lɛngbɔ̌ ɖevo lɛ ” na nɔ gudo nú ye é .
( micée 5 : 6 ; jaan 10 : 16 ) wɛn e jla wɛ mǐ ɖè é ɖò nùɖuɖu jehovah tɔn ɖěɖee na na gbɛ̀ mɛ e nugbǒ ɔ sín kɔ xú lɛ é mɛ .
wɛn enɛ ka xɔ akwɛ nú mǐ à ?
ahǔn nyí nyɔna ɖé bo gosin jehovah gɔ́n .
"( sɛ́nflínmɛ 33 : 13 ) sinsɛnzɔ́ mǐtɔn sixu nyí nyɔna ɖé , alǒ nùnina ɖé nú mɛ ɖěɖee nɔ yí lɛ é ."
biblu kplɔnkplɔn nyí nyɔna ɖé nú gavin ɖó é d’alɔ ɛ b’ɛ mɔ xósin nú nùkanbyɔ tɔn lɛ bǐ .
"é yawu yì nukɔn bo bló baptɛm , lobɔ dìn ɔ , é kpo asì tɔn joyce kpo nɔ ɖu wɛnɖagbe axɔsuɖuto ɔ tɔn jijla sín vivǐ ."
kúnnuɖetɔ́ jehovah tɔn lɛ ɖò wɛnɖagbe axɔsuɖuto ɔ tɔn jla gbɔn ayikúngban ɔ bǐ jí wɛ
sinsɛnzɔ́ towe ni xɔ akwɛ nú we
wɛnɖagbejijlazɔ́ mǐtɔn jijlɛ́ dó ahǔn wu sixu lɛ́ d’alɔ mǐ bɔ mǐ na mɔ nukúnnú jɛ mɛ ɖɔ kàn e mǐ mɛ ɖokpo ɖokpo nɔ ván ɖò sinsɛnzɔ́ ɔ mɛ é nyí nǔ xɔ akwɛ .
"sìn e nɔ kun téwúntéwún lɛ é nɔ wà nǔ kaka ɖé ǎ , amɔ̌ , enyi livi mɔkpan kɔn nyì ayǐ ɔ , ayikúngban ɔ nɔ fá ."
"mɔ̌ ɖokpo ɔ , nǔ e mɛ ɖokpo ɖokpo nɔ wà ɖò sinsɛnzɔ́ ɔ mɛ é sixu nɔ ma sɔ atɛ́n ɖò nukún mǐtɔn mɛ ."
"amɔ̌ , enyi è xò gǎndido jehovah sɛntɔ́ livi mɔkpan lɛ tɔn kplé ɔ , è nɔ mɔ ɖɔ è ɖekúnnu “ gbɔn gbɛ̀ ɔ bǐ mɛ . ”"
( matie 24 : 14 ) sinsɛnzɔ́ mǐtɔn ka nɔ cí nyɔna e gosin jehovah gɔ́n é ɖɔhun nú mɛ ɖevo lɛ à ?
"ganji , wɛn mǐtɔn na cí ahǔn ɖɔhun , enɛ wɛ nyí ɖɔ é na gbà fo , fá bo na lɛ́ ɖò dandan nú gbɛ̀ !"
asyɔ́nla ð’ayǐ tɔn lɛ huzu nɔví gbigbɔ tɔn nugbǒ lɛ
mɛ e tɔn wɛ lɛ é felisa kpo araceli fernández kpo
"xwè gègě ɖíe ɔ , nɔví nyɔnu ce kpɛví araceli sìn xomɛ bo súxó ɖɔ : “ ma sɔ́ ɖɔ xó ɖě nú mì ó ."
un sɔ́ jló na ɖótó xó ɖebǔ dó sinsɛn towe wu ǎ .
é nɔ d’azɔn mì .
un gbɛ́ wǎn nú we ! ”
xógbe tɔn lɛ gblewu mì tawun .
xwè 91 wɛ un ɖó dìn cobo ka kpó ɖò xó enɛ lɛ flín wɛ céɖécéɖé .
"amɔ̌ , nùnywɛtɔ́xó 7 : 8 ɖɔ : “ hwenu e è fó nùɖé dó ɔ , é nyɔ́ hú hwenu e è bɛ́ é . ” — felisa ."
felisa : un sù ɖò xwédo wamamɔnɔ tɔn ɖé mɛ ɖò espagne .
"xwédo ce nɔ yì katolika , bɔ mǐ nyí sinsɛnnɔ tawun ."
"nugbǒ ɔ , hɛnnumɔ ce 13 wɛ nyí yɛhwenɔ alǒ nɔ w’azɔ̌ ɖò amísaxwé ."
nɔ ce nɔví sín vǐ ɖokpo nyí yɛhwenɔ bo lɛ́ nyí mɛ̌si ɖò wemaxɔmɛ katolika tɔn ɖé .
"ee é kú gudo é ɔ , papa jean paul ii wlí yɛ̌yi n’i bo ɖɔ é nyí mɛ mímɛ́ ."
"tɔ́ ce nɔ wà flezɔ́ , bɔ nɔ ce nɔ wà glezɔ́ ."
"mǐ mɛ tantɔn wɛ ye jì , nyɛ wɛ ka nyí vǐɖaxo ɔ ."
"hwenu e un ɖó xwè 12 é ɔ , tohwan ɖé bɛ́ ɖò espagne ."
"ahwan ɔ gudo ɔ , è wlí tɔ́ ce dó ganmɛ ɖó acɛkpikpa ɔ yí wǎn nú linlin toxóɖiɖɔ tɔn tɔn lɛ ǎ ."
é vɛwǔ nú nɔ ce b’ɛ na mɔ nùɖuɖu e na kpé mǐ bǐ é .
"enɛ wu ɔ , é sɛ́ nɔví nyɔnu ce kpɛví atɔn ( araceli , lauri , kpo ramoni kpo ) dó toxo bilbao tɔn mɛ bonu ye na yì nɔ asyɔ́nla lɛ kpá ɖò yɛhwenɔkpá ɖé mɛ ."
nɔví nyɔnu ce lɛ na mɔ nùɖuɖu e na kpé ye é ɖò finɛ .
"araceli : un ɖò xwè 14 ɖó wɛ hwe ɔ nu , lauri ɖò xwè 12 ɖó wɛ , bɔ ramoni ɖò xwè 10 ɖó wɛ ."
mǐ jɛ mɛ mǐtɔn lɛ sín dò tawun .
nǔ wɛ mǐ nɔ jla ɖó ɖò yɛhwenɔkpá ɔ mɛ .
"xwè wè gudo ɔ , asyɔ́nla lɛ sɛ́ mǐ dó yɛhwenɔkpá ɖaxó ɖé mɛ ɖò saragosse , fí e è nɔ kpé nukún dó mɛxomɔ lɛ wu ɖè é ."
"mǐ ɖó na w’azɔ̌ syɛnsyɛn bo na jla adoxwɛ ɔ sá ɖó , enɛ nɔ zɔ́n bɔ nǔ nɔ cikɔ nú mǐ tawun ."
"felisa : hwenu e nɔví nyɔnu ce lɛ yì yɛhwenɔkpá mɛ ɖò saragosse é ɔ , nɔ ce kpo nylɔ ce e nyí yɛhwenɔ ɖò xá ɔ mɛ é kpo ɖɔ ɖɔ emi na sɛ́ nyì lɔ dó dɔ̌n ."
"un jló na yì zán hwenu ɖé ɖò yɛhwenɔkpá ɖé mɛ , ɖó un yí wǎn nú mawu wutu ."
"un nɔ yì amísa gbè bǐ gbè , bɔ un tlɛ jló na huzu mɛsɛ́dó katolika tɔn ɖé nɔ ce nɔví ví e ɖò aflika é ɖɔhun ."
"yɛhwenɔkpá saragosse tɔn , espagne ( amyɔxwé ) lilɛdogbeɖevomɛ biblu tɔn nácar - colunga tɔn ( ɖisixwé )"
"amɔ̌ , ɖò yɛhwenɔkpá ɔ mɛ ɔ , un mɔ ɖɔ un kún sixu wà nǔ e un jló na wà lɛ é gègě ó ."
asyɔ́nla lɛ dó wusyɛn lanmɛ nú mì bonu má sɛ̀n mawu ɖò tò ɖevo mɛ lee un ba gbɔn é ǎ .
"enɛ wu ɔ , xwè ɖokpo gudo ɔ , un lɛkɔ wá xwé bo wá kpé nukún dó nylɔ ce e nyí yɛhwenɔ é wu ."
"un nɔ wà xwégbezɔ́ lɛ n’i , bɔ mǐ nɔ zán ɖɛxojɛkán ( chapelet ) dó xoɖɛ ɖó kpɔ́ ɖò gbadanu lɛ bǐ ."
"un lɛ́ yí wǎn nú folowa lɛ tító ɖò amísaxɔ ɔ mɛ , bo nɔ lɛ́ b’acɔ́ nú ɖiɖe mali kpo mɛ mímɛ́ enyíì lɛ kpo tɔn ."
"araceli : hwenu e un ɖò saragosse é ɔ , un dó akpá nukɔntɔn ɖěɖee ɖò dandan cobɔ è nɔ huzu asyɔ́nla ɖé é ."
"enɛ gudo ɔ , asyɔ́nla lɛ ɖɔ ɖɔ emi na klán nɔví nyɔnu ce lɛ kpo nyì kpo ."
"enɛ wu ɔ , ye sɛ́ mì dó yɛhwenɔkpá ɖé mɛ ɖò madrid , bo sɛ́ lauri dó yɛhwenɔkpá ɖé mɛ ɖò valence ."
ramoni cí saragosse .
un dó akpá wegɔ ɖěɖee è nɔ dó cobo nɔ huzu asyɔ́nla ɖé é ɖò madrid .
"mɛ gègě wá nɔ yɛhwenɔkpá ɔ mɛ , ɖi wemaxɔmɛvi lɛ kpo mɛxomɔ lɛ kpo ."
é sín enɛ wu bɔ azɔ̌ sukpɔ́ .
un nɔ w’azɔ̌ ɖò yɛhwenɔkpá mɛ ɔ sín dotóoxwé .
un nɔ kpɔ́n lee gbɛ̀ ce na cí asyɔ́nla ɖé ɖɔhun é sɛ́dó .
"un lin ɖɔ mǐ na zán hwenu gègě dó xà biblu , bo lɛ́ kplɔ́n nǔ d’ewu ."
"amɔ̌ , nǔ vo sésé wɛ un mɔ ."
mɛɖebǔ nɔ zán biblu alǒ tlɛ nɔ ɖɔ xó dó mawu abǐ jezu wu ǎ .
"un kplɔ́n latin - gbè kpɛɖé , bo kplɔ́n nǔ dó mɛ mímɛ́ enyíì katolika tɔn lɛ sín gbɛzán wu , lobo lɛ́ sɛ̀n mali ."
"amɔ̌ , azɔ̌ syɛnsyɛn wɛ mǐ nɔ zán hwenu mǐtɔn gègě dó wà kpowun ."
un wá byɔ linkpɔ́n mɛ .
"enɛ wu ɔ , un ɖɔ xó d’ewu nú asyɔ́nla ɖaxó bǐ ɔ , bo lɛ́ ɖɔ n’i ɖɔ un jló na yì ."
"amɔ̌ , é sù mì dó xɔ ɖé mɛ ."
é vɛdo ɖɔ enɛ na zɔ́n bɔ un na huzu gbè wɛ sín .
"asyɔ́nla lɛ ɖè mì sín xɔ ɔ mɛ , amɔ̌ , hwenu e ye ɖó ayi wu ɖɔ un kpò ɖò biba na gosin yɛhwenɔkpá ɔ mɛ wɛ jɛn wɛ é ɔ , ye lɛ́vɔ sù mì dó xɔ ɔ mɛ ."
"ee ye bló mɔ̌ azɔn atɔn gudo é ɔ , ye ɖɔ ɖɔ enyi un wlan nǔ elɔ ɔ , nyì sixu yì : “ un ɖò yiyi wɛ ɖó un jló na sɛ̀n satáan , bo jó mawu dó . ”"
é cí kliwun nú mì .
"un jló tawun bo na yì , amɔ̌ , un na wlan xó enɛ lɛ ǎ ."
"wǎgbɔ tɔn ɔ , un ɖɔ ɖɔ un jló na ɖɔ xó nú yɛhwenɔ ɖé , bɔ un ɖɔ nǔ e jɛ lɛ é n’i ."
é byɔ gbè yɛhwenɔgán ɔ ɖɔ emi na lɛ́vɔ lɛkɔ nú mì yì yɛhwenɔkpá e ɖò saragosse é mɛ .
"sun yɔywɛ ɖé gudo ɖò dɔ̌n ɔ , ye na gbè mì ɖɔ má yì ."
"enɛ gudo zaan ɔ , lauri kpo ramoni kpo lɔ gosin yɛhwenɔkpá mɛ ."
wema e klán mǐ é
felisa
"felisa : táan kpɛɖé gudo ɔ , un wlí alɔ bo yì nɔ cantabrie ɖò tokpɔn espagne tɔn ɖé mɛ ."
un kpò ɖò amísa yì wɛ ɖò gbesisɔmɛ .
"aklunɔzángbe ɖokpo ɖò amísa ɔ , yɛhwenɔ ɔ súxó kpo xomɛsin kpo bo ɖɔ : “ mi kpɔ́n wema elɔ ! ”"
"é xlɛ́ wema nugbo he nọ planmẹ sọyi ogbẹ̀ mavọmavọ mẹ mǐ ; bo ɖɔ : “ enyi mɛɖé na ɖokpo mi hǔn , mi sɔ́ wá nú mì , alǒ mi ni sɔ́ nyì gbě ! ”"
"un ko ɖó wema enɛ ǎ , amɔ̌ , un jló na ɖó ɖokpo ."
"azǎn yɔywɛ ɖé gudo ɔ , nyɔnu wè wá xwé ce gbè ."
"kúnnuɖetɔ́ jehovah tɔn wɛ nú ye , bɔ ye na wema enɛ mì ."
un xà zǎn enɛ ɖokpo ɔ mɛ .
"hwenu e nyɔnu lɛ lɛkɔ wá é ɔ , ye kanbyɔ mì ɖɔ nyì jló na kplɔ́n biblu à jí , bɔ un ɖɔ ɛɛn ."
wema nugbo ɔ
un nɔ jló bo na hɛn xomɛ mawu tɔn hun hwebǐnu .
"enɛ wu ɔ , un kplɔ́n nugbǒ ɔ dó jehovah wu , bo jɛ wǎn yí n’i jí tawun ."
un nɔ jló na ɖɔ xó nú mɛ lɛ bǐ dó wutu tɔn .
"ðò 1973 ɔ , un bló baptɛm ."
"hweɖebǔnu e un kpéwú dó é ɔ , un nɔ tɛnkpɔn bo nɔ ɖɔ xó nú xwédo ce dó nugbǒ ɔ wu ."
"amɔ̌ , xwédo e mɛ un jɔ ɖè é , ɖò taji ɔ , nɔví nyɔnu ce araceli nɔ zyan vǎ d’eji ɖɔ nǔ e un ɖi nǔ na é kún sɔgbe ó ."
"araceli : ðó è doya nú mì tawun ɖò yɛhwenɔkpá ɔ mɛ wutu ɔ , xomɛ nɔ sìn mì bɔ un sɔ́ ɖó awǎjijɛ dó sinsɛn ce wu ǎ ."
"amɔ̌ , un kpò ɖò amísa yì wɛ ɖò aklunɔzángbe lɛ bǐ , bo nɔ zán ɖɛxojɛkán dó xoɖɛ gbè bǐ gbè ."
"un kpò ɖò nukúnnú ba na mɔ jɛ biblu mɛ wɛ , bo nɔ byɔ mawu ɖɔ é ni d’alɔ mì ."
felisa ɖɔ nǔ e é ko kplɔ́n lɛ é nú mì .
akpàkpà nɔ sɔ́ ɛ dó nǔ e é ɖi nǔ na lɛ é wu sɔmɔ̌ bɔ un lin ɖɔ é hun taɖu .
un yí gbè nú nǔ e ɖɔ wɛ é nɔ ɖè lɛ é ǎ .
araceli
"nukɔnmɛ ɔ , un lɛkɔ wá madrid ɖó azɔ̌ wutu , bɔ enɛ gudo ɔ , un d’asú ."
"xwè ɖò xwè jí jɛ wɛ é ɔ , un ɖ’ayi wu ɖɔ mɛ ɖěɖee nɔ yì amísa ɖò gbesisɔmɛ lɛ é kún nɔ zán gbɛ̀ sɔgbe xá nùkplɔnmɛ jezu tɔn lɛ ó ."
"enɛ wu ɔ , un jó amísa yiyi dó ."
"un sɔ́ ɖi nǔ nú mɛ mímɛ́ enyíì lɛ alǒ zomɛ̀ xó ɔ ǎ , un ka sɔ́ lɛ́ ɖi ɖɔ yɛhwenɔ ɖé sixu sɔ́ hwɛ lɛ kɛ mɛ ǎ ."
un tlɛ lɛ́ bɛ́ wuntun sinsɛn tɔn ce lɛ bǐ kɔn nyì gbě .
"awakanmɛ kú mì , amɔ̌ , un kpò ɖò ɖɛ xò sɛ́dó mawu wɛ ɖɔ : “ un jló na tuùn we ."
d’alɔ mì ! ”
"un flín ɖɔ kúnnuɖetɔ́ jehovah tɔn lɛ wá xúxú hɔn ce azɔn mɔkpan , amɔ̌ , un hun gbeɖé ǎ ."
un ɖeji dó sinsɛn ɖebǔ wu ǎ .
"nɔví nyɔnu ce lauri ɖò france , bɔ ramoni ɖò espagne ."
"ðò 1980 mɔ̌ ɔ , ye jɛ biblu kplɔ́n jí xá kúnnuɖetɔ́ jehovah tɔn lɛ ."
"un ganjɛwu ɖɔ felisa ɖɔhun ɔ , ye kún tuùn ɖɔ emi ɖò adingban gègě kplɔ́n wɛ ó ."
"nukɔnmɛ ɔ , un xò gò angelines ; é nyí ɖokpo ɖò mɛ e ɖò xá ce mɛ lɛ é mɛ , bɔ mǐ huzu xɔ́ntɔn vívɛ́ ."
é lɔ nyí ɖokpo ɖò kúnnuɖetɔ́ jehovah tɔn lɛ mɛ .
angelines kpo asú tɔn kpo kanbyɔ mì azɔn gègě ɖɔ nyì jló na kplɔ́n biblu xá emi à jí .
"un nɔ ɖɔ un kún ba sinsɛn xó ó , amɔ̌ , ye ɖ’ayi wu ɖɔ nyì jló tawun bo na tuùn nǔ dó biblu wu ."
"gudo mɛ ɔ , un ɖɔ nú ye ɖɔ : “ é nyɔ́ ."
"un na kplɔ́n nǔ xá mi , amɔ̌ , biblu ce ɖesu jɛn un ka na zán ! ”"
un ɖó lilɛdogbeɖevomɛ biblu tɔn nácar - colunga tɔn .
biblu wá dɔn mǐ ðó bǔ ðò gudo mɛ
"felisa : hwenu e un bló baptɛm ɖò 1973 é ɔ , kúnnuɖetɔ́ 70 mɔ̌ wɛ ɖò santander e nyí hɔnkàn cantabrie tɔn é ."
mǐ ɖó na yì fí línlín bo na jla wɛnɖagbe ɔ mɛ lɛ bǐ ɖò gletoxo kanweko mɔkpan e ɖò tokpɔn ɔ mɛ lɛ é mɛ .
"enɛ wu ɔ , mǐ nɔ dó mɔ̌to gaga , bo nɔ wá dó mɔ̌to kpɛví sín gletoxo ɖé mɛ jɛ ɖevo mɛ ."
"xwè lɛ ɖò yiyi wɛ é ɔ , un kplɔ́n biblu xá mɛ gègě , bɔ mɛ 11 bló baptɛm ɖò ye mɛ ."
ye mɛ e un kplɔ́n nǔ xá lɛ é gègě nɔ yì katolika .
un ɖó na ɖó suúlu dó ye wu .
"nyì ɖɔhun ɔ , ye ɖó hudo hwenu tɔn bo na dó tuùn ɖɔ nǔ e emi ɖi nǔ na lɛ é kún sɔgbe ó ."
"un tuùn ɖɔ biblu kpo gbigbɔ mímɛ́ jehovah tɔn kpo kɛɖɛ jɛn sixu d’alɔ mɛɖé , b’ɛ na huzu linlin tɔn lobo mɔ nǔ jɛ nugbǒ ɔ mɛ ."
"( eblée lɛ 4 : 12 ) asú ce bienvenido e nyí kponɔ ɖ’ayǐ é bló baptɛm ɖò 1979 , bɔ nɔ ce jɛ biblu kplɔ́n jí , é ka sɔ́ lín có é kú ǎ ."
"araceli : hwenu e un jɛ biblu kplɔ́n xá kúnnuɖetɔ́ jehovah tɔn lɛ jí é ɔ , un lin ɖɔ un kún sixu ɖeji dó ye wu ó ."
"enyi biblu kɛɖɛ wɛ kúnnuɖetɔ́ lɛ nɔ kplɔ́n xá mɛ ǎ , loɔ , ye nɔ lɛ́ setónú nú nùkplɔnmɛ tɔn lɛ ."
"nùɖiɖi e un ɖó nú jehovah kpo biblu kpo é jɛ susu jí , bɔ un ɖó awǎjijɛ tawun ."
"mɛ e ɖò xá ce mɛ é ɖé lɛ ɖó ayi huzuhuzu enɛ wu bo ɖɔ nú mì ɖɔ : “ araceli , ma jó ali e a wlí é dó ó ! ”"
"un flín ɖɔ un xoɖɛ ɖɔ : “ é na cɛ́ nú we jehovah , ɖó a jó mì dó ǎ , a hun ali gègě nú mì bɔ un mɔ nǔ e ba wɛ un ɖè é , é wɛ nyí nukúnnúmɔjɛnǔmɛ nugbǒ biblu tɔn . ”"
"un lɛ́ byɔ nɔví nyɔnu ce felisa ɖɔ é ni sɔ́ hwɛ kɛ mì , ɖó nǔmasɔgbe e un ɖɔ n’i lɛ é wu ."
"sín hwenɛnu ɔ , mǐ sɔ́ nɔ dɔn nǔ xá mǐɖée ɖě ǎ , é nyɔ́ wà ɔ , mǐ nɔ ɖu vivǐ xóɖiɖɔ dó biblu jí tɔn ."
un bló baptɛm ɖò 1989 hwenu e un ɖó xwè 61 é .
"asú ce ko kú , bɔ un sɔ́ nɔ sixu wà nǔ gègě ɖ’ayǐ tɔn ɖɔhun ǎ ."
"amɔ̌ , un kpò ɖò biblu xà wɛ azǎn lɛ bǐ gbè , bo nɔ yì kplé lɛ , lobo nɔ yì kúnnuɖegbe hweɖebǔnu e un kpéwú é ."
"araceli : un yí wǎn nú xó ɖɔ dó jehovah wu nú yɛhwenɔ kpo asyɔ́nla kpo ɖěɖee un nɔ xò gò lɛ é bǐ , vlafo ɖó un ko nyí asyɔ́nla kpɔ́n wutu ."
"un ɖu vivǐ xóɖɔɖókpɔ́ ɖagbe tɔn xá ye mɛ ɖé lɛ , bɔ ye mɛ gègě yí wema lɛ kpo xójlawema lɛ kpo ."
"ðò taji ɔ , un flín yɛhwenɔ ɖokpo ."
"ee un ɖɔ xó xá ɛ nú hwenu kpɛɖé gudo é ɔ , é yí gbè nú nǔ e ɖɔ wɛ un ɖè é ."
"enɛ gudo ɔ , é ɖɔ nú mì ɖɔ : “ amɔ̌ , fitɛ un ka sixu lɛ́ yì kpo xwè e ɖò ta ce é kpo ?"
"é mɔ ɖɔ hwɛ ce jɔ , bɔ un mɔ ɖɔ wǔ kú i ."
"amɔ̌ , é cí ɖɔ é kún ɖó akɔnkpinkpan bo na huzu ó ɖɔhun ."
un sixu wɔn gbè e gbè asú ce ɖɔ nú mì ɖɔ emi jló na xwedó mì yì kplé é gbeɖé ǎ .
"é ko ɖó xwè 80 jɛji cobo yì kplé azɔn nukɔntɔn , bɔ enɛ gudo ɔ , é sɔ́ gɔ́n kplé gbeɖé ǎ ."
é kplɔ́n biblu bo jɛ kúnnuɖegbe yì jí .
mǐ wà nǔ ɖagbe gègě ɖó kpɔ́ ɖò sinsɛnzɔ́ ɔ mɛ bɔ un nɔ flín .
"felisa : hwenu e un jɛ jehovah sɛ̀n jí é ɔ , nɔví nyɔnu ce kpɛví atɔn klán gbè xá mì ."
"amɔ̌ nukɔnmɛ ɔ , ye lɔ wá yí nugbǒ ɔ ."
enɛ nyí ɖokpo ɖò nǔ ɖagbe hugǎn é un mɔ kpɔ́n lɛ é mɛ .
"gbɔn vo nú enɛ ɔ , mǐ sixu ɖu vivǐ hwenu zinzan ɖó kpɔ́ bo ɖɔ xó dó mawu vívɛ́ mǐtɔn jehovah kpo xó tɔn kpo wu tɔn !"
"gudo tɔn ɔ , mǐ bǐ ɖò jehovah sɛ̀n wɛ . *"
"araceli ɖó xwè 87 , felisa ɖó xwè 91 , bɔ ramoni ɖó xwè 83 ."
ye mɛ bǐ kpó ɖò jehovah sɛ̀n wɛ kpo gbejininɔ kpo .
"lauri kú ɖò 1990 , é lɔ ka nɔ gbeji nú jehovah ."
ðǒ wǔ zɔ ðò gbɛ̀ e klán é ɖé mɛ
“ sɔ́ nǔ e nyí mawu tɔn ɔ jó nú mawu . ” — matie 22 : 21 .
"han lɛ : 33 , 137"
etɛ jehovah ka nɔ lin dó acɛkpikpa gbɛtɔ́ tɔn lɛ wu ?
"biblu kplɔ́n mǐ ɖɔ mǐ ni setónú nú acɛkpikpa gbɛtɔ́ lɛ tɔn lɛ , amɔ̌ , é lɛ́ ɖɔ nú mǐ ɖɔ mǐ ɖó na setónú nú mawu hwebǐnu ."
( mɛsɛ́dó 5 : 29 ; titu 3 : 1 ) nɛ̌ enɛ ka sixu nyɔ́ bló gbɔn ?
jezu tinmɛ nugbodòdó e sixu d’alɔ mǐ bɔ mǐ na tuùn mɛ e mǐ ɖó na setónú na é .
"é ɖɔ ɖɔ mǐ ɖó na sɔ́ “ nǔ e nyí dada hlɔma tɔn tɔn ɔ jó nú dada hlɔma tɔn , bo sɔ́ nǔ e nyí mawu tɔn ɔ jó nú mawu . ” [ 1 ] ( kpɔ́n tinmɛ e ɖò vivɔnu é . )"
"( matie 22 : 21 ) mǐ nɔ sɔ́ “ nǔ e nyí dada hlɔma tɔn tɔn ɔ jó nú dada hlɔma tɔn ” hwenu e mǐ nɔ setónú nú sɛ́n ɖěɖee acɛkpikpa lɛ na lɛ é , nɔ ɖó sísí nú gǎn lɛ bo nɔ lɛ́ sú takwɛ lɛ é ."
"( hlɔmanu lɛ 13 : 7 ) é ɖò mɔ̌ có , enyi acɛkpikpa ɔ ɖɔ ɖɔ mǐ ni wà nùɖé bonu é ma sɔgbe kpo jlǒ mawu tɔn kpo ǎ ɔ , mǐ nɔ gbɛ́ , bo ka nɔ wà mɔ̌ kpo sísí kpo hwebǐnu ."
nɛ̌ mǐ ka nɔ xlɛ́ ɖɔ mǐ kún nɔ ɖó nu ɖò toxóɖiɖɔ gbɛ̀ ɔ tɔn lɛ mɛ ó gbɔn ?
2 ali e nu mǐ nɔ sɔ́ “ nǔ e nyí mawu tɔn ɔ jó nú mawu ” ɖè é ɖokpo wɛ nyí ɖɔ mǐ nɔ ɖó nu ɖò toxóɖiɖɔ gbɛ̀ elɔ tɔn lɛ mɛ ǎ .
mǐ nɔ nɔ zɔ nú nǔ enɛ lɛ .
"( ezayíi 2 : 4 ) ðó jehovah wɛ jó gbɛtɔ́ lɛ dó bɔ ye ɖò acɛkpa wɛ wutu ɔ , mǐ nɔ klán gbè xá ye ǎ ."
mǐ nɔ lɛ́ ɖó alɔ ɖò nǔwiwa e nɔ xlɛ́ wanyiyi ɖiɖó nú akɔta mɛtɔn lɛ é mɛ ǎ .
"( hlɔmanu lɛ 13 : 1 , 2 ) mǐ nɔ tɛnkpɔn bo na ɖyɔ acɛkpikpa lɛ alǒ ɖó nu ɖò lee toxóɖɔtɔ́ lɛ na wà nǔ gbɔn é mɛ ǎ ; mǐ ka nɔ lɛ́ sɔ́ gǎn alǒ huzu toxóɖɔtɔ́ ǎ ."
etɛwu mǐ ka ɖó na ɖó wǔ zɔ nú gbɛ̀ ɔ ?
3 hwɛjijɔ ɖěɖee wu mawu ɖɔ mǐ ni ɖó wǔ zɔ nú gbɛ̀ ɔ é sukpɔ́ .
"hwɛjijɔ ɖokpo wɛ nyí ɖɔ mǐ nɔ wà nǔ jezu ɖɔhun , éyɛ “ nyí gbɛ̀ ɔ tɔn ǎ . ”"
é ɖó alɔ ɖò toxóɖiɖɔ alǒ ahwan mɛ kpɔ́n ǎ .
( jaan 6 : 15 ; 17 : 16 ) hwɛjijɔ ɖevo wɛ nyí ɖɔ mǐ nɔ nɔ gudo nú axɔsuɖuto mawu tɔn .
"ðó mǐ ma nɔ nɔ gudo nú acɛkpikpa gbɛtɔ́ lɛ tɔn lɛ ǎ wutu ɔ , mǐ nɔ ɖó ayixa mímɛ́ ɖé hwenu e mǐ nɔ jla ɖɔ axɔsuɖuto mawu tɔn kɛɖɛ jɛn na ɖeɖɛ tagba ɖěɖee gbɛtɔ́ lɛ nɔ mɔ lɛ é bǐ é ."
"sinsɛn nùvú lɛ nɔ ɖó nu ɖò toxóɖiɖɔ lɛ mɛ , bɔ enɛ nɔ klán gbɛtɔ́ lɛ ."
"amɔ̌ , ɖó mǐdɛɛ lɛ nɔ ɖó wǔ zɔ na wutu ɔ , mǐ ɖò bǔ xá nɔví sunnu mǐtɔn lɛ kpo nɔví nyɔnu mǐtɔn lɛ kpo gbɔn gbɛ̀ ɔ bǐ mɛ . — 1 piyɛ́ɛ 2 : 17 ."
4 . ( a ) nɛ̌ mǐ ka wà gbɔn bo tuùn dɔ wǔ ɖiɖó zɔ nú gbɛ̀ ɔ na wá vɛwǔ d’eji ? ( b ) etɛwu mǐ ka ɖó na sɔnǔ dìn bá ɖó wǔ zɔ nú gbɛ̀ ɔ ?
"4 é sixu nyí ɖɔ fí e mǐ nɔ nɔ é ɔ , gbɛtɔ́ lɛ nɔ ɖó nukún ɖɔ mǐ na ɖó nu ɖò toxóɖiɖɔ mɛ ǎ ."
"amɔ̌ , lee gbɛ̀ satáan tɔn ɔ sín vivɔnu ɖò sisɛkpɔ wɛ sɔ́ é ɔ , mɔ̌ jɛn é na vɛwǔ nú mǐ bɔ mǐ na ɖó wǔ zɔ nú gbɛ̀ ɔ sɔ ."
"égbé ɔ , gbɛtɔ́ lɛ nɔ ɖó gbè kpɔ́ ǎ , ye ka nɔ lɛ́ “ lin tamɛ kpɔ́n . . . ǎ , ” bɔ ye na fɔ́n bo na ɖò kínklán d’eji wɛ ."
"( 2 timɔtée 3 : 3 , 4 ) nǔ enɛ ko wà nǔ dó nɔví mǐtɔn ɖé lɛ wu ɖó huzuhuzu toxóɖiɖɔ tɔn ɖěɖee wá tò yetɔn mɛ ajijimɛ lɛ é wutu ."
"enɛ wu wɛ mǐ ɖó na sɔnǔ ɖ’ayǐ dìn bo na dó sixu nɔ zɔ nú gbɛ̀ ɔ , é na bo nyí ɖò ninɔmɛ syɛnsyɛn lɛ mɛ ɔ nɛ ."
ðǒ linlin e jehovah nɔ ðó dó acɛkpikpa gbɛtɔ́ lɛ tɔn lɛ wu é
5 lee mǐ sixu sɔnǔ ɖ’ayǐ nú wǔ ɖiɖó zɔ nú gbɛ̀ ɔ gbɔn é ɖokpo wɛ nyí ɖɔ mǐ ni ɖó linlin e jehovah nɔ ɖó dó acɛkpikpa gbɛtɔ́ lɛ tɔn lɛ wu é .
"hwenu e jehovah dá gbɛtɔ́ lɛ é ɔ , é na acɛ ye bonu ye na kpacɛ dó yeɖée nu ǎ ."
( jelemíi 10 : 23 ) é nɔ sɔ́ gbɛtɔ́ lɛ bǐ dó mɔ xwédo ɖokpo .
"amɔ̌ , acɛkpikpa gbɛtɔ́ tɔn lɛ klán gbɛtɔ́ lɛ , ɖó ye nɔ víví nu ɖɔ tò emitɔn nyɔ́ hú tò lɛ bǐ ."
"acɛkpikpa lɛ na bo cí acɛkpikpa ɖagbe ɖɔhun ɔ , ye sixu kpéwú bo ɖeɖɛ tagba lɛ bǐ ǎ ."
"gɔ́ na ɔ , ye dó kɛn axɔsuɖuto mawu tɔn e ko jɛ acɛkpa jí sín 1914 é ."
"malin - malin mɛ dìn ɔ , axɔsuɖuto enɛ na sú kún dó nú acɛkpikpa gbɛtɔ́ tɔn lɛ bǐ . — xà ðɛhan 2 : 2 , 7 - 9 ."
"sɔnǔ ɖ’ayǐ dìn bá ɖó wǔ zɔ nú gbɛ̀ ɔ , é na bo tlɛ nyí ɖò ninɔmɛ syɛnsyɛn ɖé mɛ ɔ nɛ"
"6 mawu yí gbè bɔ acɛkpikpa gbɛtɔ́ lɛ tɔn lɛ dó tíìn , ɖó ye sixu bló bɔ fífá kpɛɖé tíìn , bɔ nǔ lɛ na nɔ tito jí kpɛɖé ."
enɛ nɔ d’alɔ mǐ bɔ mǐ nɔ jla axɔsuɖuto mawu tɔn sín wɛnɖagbe .
"( hlɔmanu lɛ 13 : 3 , 4 ) mawu tlɛ ɖɔ ɖɔ mǐ ni xoɖɛ nú mɛ e sí acɛkpikpa ɖè lɛ é bonu mǐ na dó sixu sɛ̀n ɛ ɖò fífá mɛ ."
"( 1 timɔtée 2 : 1 , 2 ) enyi è wà nǔ xá mǐ ɖò ali agɔ nu ɔ , mǐ sixu byɔ mɛ e sí acɛkpikpa ɖè lɛ é ɖɔ ye ni d’alɔ mǐ ."
nǔ e pɔlu wà é nɛ .
"( luki 4 : 5 , 6 ) enɛ wu ɔ , mǐ ɖó na sɔ́ linlin ɔ dó ayi mɛ nú mɛɖé ɖɔ gǎn acɛkpikpa ɖé tɔn ɖò awovi sín acɛ mɛ ǎ ."
"biblu tinmɛ nú mǐ ɖɔ mǐ kún ɖó na zun mɛɖé ó . — titu 3 : 1 , 2 ."
linlin tɛ mǐ ka ɖó na nyì alɔ na ?
"7 mǐ nɔ setónú nú mawu bo nɔ nɔ gudo nú toxóɖɔtɔ́ ɖé alǒ toxóɖɔgbɛta ɖé ǎ , enyi linlin yetɔn lɛ na bo tlɛ sixu wà ɖagbe nú mǐ ɔ nɛ ."
"hweɖelɛnu ɔ , é sixu nɔ ma bɔwǔ nú mǐ ."
"ði kpɔ́ndéwú ɔ , mǐ ni ɖɔ ɖɔ acɛkpikpa ɖé dɔn wuvɛ̌ gègě wá , bo tlɛ lɛ́ dɔn wá nú kúnnuɖetɔ́ jehovah tɔn lɛ lɔ bɔ mɛ lɛ ɖò gǔ fɔ́n dó jǐ tɔn wɛ ."
"é ɖò wɛn ɖɔ a kún na xò kpóɖó nú gǔfɔntɔ́ lɛ ó , amɔ̌ , a ka na lin ɖɔ hwɛ yetɔn jɔ , bo na ɖó nukún ɖɔ é na kpa ye wɛ à ?"
"( efɛzinu lɛ 2 : 2 ) enyi mǐ jló na ɖó wǔ zɔ ɔ , mǐ ɖó na nyì alɔ nú linlin e ɖɔ ɖɔ akpá ɖě xwé sín hwɛ jɔ alǒ akpá ɖě xwé nyɔ́ hú akpá ɖě ɔ xwé é ."
enɛ na jɛ wě ɖò xó e mǐ nɔ ɖɔ é kpo nǔ e mǐ nɔ wà é kpo mɛ .
ðǒ “ ayi te ” bo ka “ fá xomɛ ”
"8 ali wegɔ e nu è na ɖó wǔ zɔ nú gbɛ̀ ɔ ɖè é wɛ nyí ɖɔ è na “ ɖó ayi te dan ɖɔhun , bo fá xomɛ ahwannɛ́ ɖɔhun . ”"
mǐ nɔ ɖó “ ayi te ” hwenu e mǐ nɔ lin tamɛ kpɔ́n dó tagba ɖěɖee ɖò nukɔn ja lɛ é jí é .
mǐ nɔ “ fá xomɛ ” hwenu e mǐ nɔ ɖó wǔ zɔ nú gbɛ̀ ɔ ɖò ninɔmɛ syɛnsyɛn enɛ lɛ mɛ é .
mi nú mǐ ni ɖɔ xó dó ninɔmɛ enɛ lɛ ɖé lɛ kpo nǔ e mǐ sixu wà bo ɖó wǔ zɔ nú gbɛ̀ ɔ é kpo jí .
9 xóɖɔɖókpɔ́ lɛ .
mǐ ɖó na cɔ́ mǐɖée tawun hwenu e mɛ lɛ na sɔ́ toxóɖiɖɔ sín xó lɛ nyì atɛ jí é .
"ði kpɔ́ndéwú ɔ , hwenu e mǐ na ɖò xó ɖɔ nú mɛɖé dó axɔsuɖuto mawu tɔn wu wɛ é ɔ , mǐ na ɖɔ ɖɔ mǐ yí gbè nú linlin toxóɖɔgbɛta ɖé tɔn abǐ gǎn ɖé tɔn alǒ mǐ kún yí gbè na ó ǎ ."
"mǐ na ɖɔ xó dó nǔ e gǎn lɛ jló na wà bo na ɖeɖɛ tagba gbɛ̀ ɔ tɔn lɛ é jí ǎ , é nyɔ́ wà ɔ , mǐ na zán biblu dó xlɛ́ lee axɔsuɖuto mawu tɔn na ɖeɖɛ tagba lɛ gbɔn bǐ mlɛ́mlɛ́ é ."
"enyi mɛ lɛ jló na dɔn nǔ dó xota ɖé , ɖi sunnu na da sunnu alǒ nyɔnu na da nyɔnu kabǐ xoɖiɖe jí hǔn , ɖɔ nǔ e mawuxó ɔ ɖɔ é kpo lee hwɛ nɔ tɛnkpɔn bo nɔ xwedó nǔ enɛ ɖò gbɛzán towe mɛ gbɔn é kpo nú ye ."
"enyi mɛɖé ɖɔ è ɖó na ɖè sɛ́n ɖé lɛ síìn alǒ huzu ye ɔ , mǐ nɔ nɔ akpá ɖě xwé ǎ , mǐ ka nɔ zín mɛ ɔ jí ɖɔ é ni huzu linlin tɔn ǎ ."
10 xójlajla lɛ .
"hweɖelɛnu ɔ , xójlazɔwatɔ́ lɛ nɔ ɖɔ xó ɖò ali ɖé nu b’ɛ nɔ xlɛ́ ɖɔ ye ɖò gudo nú toxóɖɔgbɛta ɖé tawun ."
enɛ nɔ jɛ wě tawun ɖò tò ɖěɖee mɛ acɛkpikpa lɛ ɖ’acɛ nú ɖɔnúesè lɛ ɖè é .
"enyi xójlajla gbɛ́ta lɛ alǒ xójlazɔwatɔ́ lɛ ɖò gudo nú toxóɖɔgbɛ́ ɖé ɔ , mǐ ɖó na cɔ́ mǐɖée bo na jɛ linlin ɖokpo ɔ ɖó xá ye jí ǎ ."
"ði kpɔ́ndéwú ɔ , kanbyɔ hwiɖée ɖɔ : ‘ xójlazɔwatɔ́ ɖé sín xó ka nɔ nyɔ́ sè nú mì , ɖó nǔ e é nɔ ɖɔ ɖò toxóɖiɖɔ linu lɛ é nɔ jɛ jí nú mì wutu wɛ à ? ’"
"bo na dó d’alɔ we bonu a na ɖó wǔ zɔ nú gbɛ̀ ɔ , nɔ nyì alɔ nú xójlajla e nɔ nɔ gudo nú toxóɖiɖɔ lɛ é kpinkpɔn alǒ xixa ."
"é nyɔ́ wà hǔn , tɛnkpɔn bo ba ɖěɖee ma nɔ nɔ toxóɖɔgbɛ́ ɖě jí ǎ lɛ é ."
nɔ sɔ́ nǔ e a sè lɛ é jlɛ́ dó “ xó jɔ xó ” e ɖò biblu mɛ lɛ é wu hwebǐnu . — 2 timɔtée 1 : 13 .
"enyi nǔɖokan mǐtɔn lɛ nyí nǔ taji hugǎn nú mǐ ɔ , nɛ̌ é ka sixu vɛwǔ bɔ mǐ na ɖó wǔ zɔ nú gbɛ̀ ɔ gbɔn ?"
11 agbaza sín nǔ lɛ nyinya .
"enyi akwɛ kpo nǔɖokan mǐtɔn lɛ kpo nyí nǔ taji nú mǐ dín ɔ , mǐ sixu mɔ ɖɔ wǔ ɖiɖó zɔ nú gbɛ̀ ɔ vɛwǔ ."
"ðò 1970 gudo ɔ , kúnnuɖetɔ́ malawi tɔn gègě ɖó na jó nǔɖokan yetɔn lɛ bǐ dó ɖó ye gbɛ́ ɖɔ emi kún na byɔ toxóɖɔgbɛ́ ɖé mɛ ó wutu ."
é blawu ɖɔ ye mɛ ɖé lɛ kún jó gbɛ̀ ɖagbe e mɛ ye ɖè é dó ó .
"nɔví nyɔnu e è nɔ ylɔ ɖɔ ruth é flín nǔ elɔ : “ mɛɖé lɛ kpo mǐ kpo yì kannumɔgbenu , amɔ̌ , ye wá byɔ toxóɖɔgbɛ́ ɔ mɛ ɖò nukɔnmɛ , bo lɛkɔ yì xwé , ɖó ye jló na dɛ ɖò gbɛ̀ vɛwǔ e ɖò slá bibɛtɛn tɔn ɔ mɛ lɛ é nu ǎ wutu . ”"
"amɔ̌ , mɛ mawu tɔn lɛ gègě wà mɔ̌ ǎ ."
"ye ɖó wǔ zɔ nú gbɛ̀ ɔ , b’ɛ sín enɛ wu bɔ ye sɔ́ ɖó akwɛ gègě ǎ , alǒ nǔ yetɔn lɛ bǐ bú ; ye ka gbɛ́ ǎ . — eblée lɛ 10 : 34 ."
"12 , 13 . ( a ) etɛ jehovah ka nɔ lin dó gbɛtɔ́ lɛ wu ? ( b ) enyi mǐ jɛ gigó zɛ xwé wu jí dó tò mǐtɔn wu ɔ , nɛ̌ mǐ ka sixu wà gbɔn bo tuùn ?"
"gbɛtɔ́ lɛ nɔ yawu yigo alǒ nɔ flé nu ɖó sìnmɛ agbaza yetɔn tɔn , akɔta yetɔn , aca yetɔn , toxo yetɔn alǒ tò yetɔn wu ."
"amɔ̌ , jehovah nɔ lin ɖɔ gbɛtɔ́ ɖé alǒ kplékplé gbɛtɔ́ tɔn ɖé nyɔ́ hú ɖevo ǎ ."
"jehovah bló mǐ bɔ mǐ gbɔn vo nú mǐɖée , bɔ mǐ sixu ɖu vivǐ vogbingbɔn enɛ tɔn b’ɛ na nyɔ́ kpɔ́n nú mǐ ."
é ba ɖɔ mǐ ni jó aca mǐtɔn dó ǎ .
mɔ̌ jɛn é ma ka lɛ́ ba ɖɔ mǐ ni lin ɖɔ mǐ kpɔ́n te hú mɛ ɖevo lɛ ǎ é nɛ . — hlɔmanu lɛ 10 : 12 .
13 mǐ ɖó na nɔ gó ɖó tò mǐtɔn alǒ akɔta mǐtɔn wu kaka bo na lin ɖɔ é nyɔ́ hú ɖevo lɛ bǐ ǎ .
"enyi mǐ nɔ lin nǔ gbɔn mɔ̌ ɔ , é sixu vɛwǔ nú mǐ tawun bɔ mǐ na ɖó wǔ zɔ nú gbɛ̀ ɔ ."
nǔ enɛ jɛ ɖò xwè kanweko nukɔntɔn ɔ mɛ .
nɔví eblée ɖé lɛ wà nǔ xá asúkúsi glɛkinu lɛ ganji ǎ .
"( mɛsɛ́dó 6 : 1 ) enyi goyiyi alɔkpa enɛ jɛ ayi mǐtɔn mɛ byɔ jí ɔ , nɛ̌ mǐ ka sixu wà gbɔn bo tuùn ?"
"enyi nɔví sunnu alǒ nɔví nyɔnu e gosin awa ɖevo jí é ɖé ɖè wě ɖé xá we ɔ , a nɔ yawu lin ɖɔ , ‘ mǐ nɔ wà nǔ lɛ ganji ɖò fí , ’ bo nɔ gbɛ́ wɛ à ?"
"enyi mɔ̌ wɛ hǔn , flín wěɖexámɛ taji elɔ : “ mi nɔ sɔ́ miɖée hwe ɖò mɛ ɖě lɛ nukɔn , bonu mɛ ɖokpo ɖokpo ni nɔ mɔ ɖɔ mɛ ɖě lɛ hugǎn emi . ” — filipunu lɛ 2 : 3 ."
jehovah na d’alɔ we
14 ali atɔngɔ e nu mǐ na ɖó wǔ zɔ nú gbɛ̀ ɔ ɖè é wɛ nyí jiɖiɖe dó jehovah wu .
"xoɖɛ bo byɔ gbigbɔ mímɛ́ , é sixu d’alɔ we bɔ a na ɖó suúlu kpo mɛɖéejiɖuɖe kpo ."
jijɔ enɛ lɛ na d’alɔ we hwenu e acɛkpikpa ɔ na wà mɛtítáfúnú alǒ nǔ agɔ ɖé é .
byɔ jehovah ɖɔ é ni na nùnywɛ we bonu a na dó sixu tuùn ninɔmɛ e sixu zɔ́n bɔ wǔ ɖiɖó zɔ nú gbɛ̀ ɔ na vɛwǔ nú we é .
byɔ ɛ ɖɔ é ni d’alɔ we bonu a na wà nǔ e sɔgbe é ɖò ninɔmɛ enɛ mɛ .
"( jaki 1 : 5 ) ðó a ɖò gbeji nú jehovah wutu ɔ , è sixu zé we dó gankpa mɛ alǒ doya nú we ɖò ali ɖevo lɛ nu ."
"nǔ nyí mɔ̌ hǔn , xoɖɛ bo byɔ akɔnkpinkpan bo na dó sixu tinmɛ nǔ e wu a ɖó wǔ zɔ nú gbɛ̀ ɔ é nyí wɛn nú mɛ ɖevo lɛ ."
a sixu kudeji ɖɔ jehovah na d’alɔ we bɔ a na dɛ . — xà mɛsɛ́dó 4 : 27 - 31 .
kplɔ́n wemafɔ biblu tɔn ɖěɖee na d’alɔ we bɔ a na ɖó wǔ zɔ nú gbɛ̀ ɔ lɛ é kpo ɖěɖee tinmɛ lee gbɛ̀ yɔyɔ̌ ɔ na cí é kpo
( lɛ̌ kpɔ́n gbàví “ xó mawu tɔn hɛn nǔ e jí ye kú dó é lidǒ . ” )
15 jehovah na biblu mǐ bo na dó hɛn mǐ lidǒ .
lin tamɛ dó wemafɔ ɖěɖee na d’alɔ we bɔ a na ɖó wǔ zɔ nú gbɛ̀ ɔ é jí .
"tɛnkpɔn bo kplɔ́n wemafɔ enɛ lɛ dó tamɛ bo na nɔ flín , ɖó ye na d’alɔ we hwenu e a ma na ɖó biblu ɖò alɔ mɛ ǎ é ."
"nǔ ɖěɖee mawu ɖɔ dó sɔgudo wu bɔ a ɖò nukún ɖó wɛ lɛ é ɔ , biblu sixu lɛ́ bló bɔ nukúnɖiɖo enɛ na lidǒ ."
mǐ ɖó hudo nukúnɖiɖo enɛ tɔn bo na dó dɛ ɖò yadonumɛ lɛ nu .
"( hlɔmanu lɛ 8 : 25 ) cyan wemafɔ ɖěɖee tinmɛ nǔ ɖěɖee a ɖò biba wɛ tawun bo na ɖu vivǐ tɔn ɖò gbɛ̀ yɔyɔ̌ ɔ mɛ lɛ é , bo nɔ mɔ hwiɖée ɖò dɔ̌n ."
ðu lè jehovah sɛntɔ́ gbejinɔtɔ́ lɛ sín kpɔ́ndéwú tɔn
etɛ kpɔ́ndéwú mawu sɛntɔ́ gbejinɔtɔ́ ɖěɖee ɖó wǔ zɔ nú gbɛ̀ ɔ é tɔn lɛ ka sixu kplɔ́n mǐ ?
16 nǔ ɛnɛgɔ e na d’alɔ mǐ bɔ mǐ na ɖó wǔ zɔ nú gbɛ̀ ɔ é wɛ nyí tamɛ linlin dó kpɔ́ndéwú jehovah sɛntɔ́ gbejinɔtɔ́ lɛ tɔn jí .
"ðò biblu sín táan mɛ ɔ , mɛ gègě kpankɔ́n bo wà nùnywɛnú b’ɛ d’alɔ ye bɔ ye ɖó wǔ zɔ nú gbɛ̀ ɔ ."
"flín cadlaki , mɛcaki kpo abɛdi - nɛgo kpo , ye gbɛ́ ɖɔ emi kún na sɛ̀n bocyɔ e nɔte nú acɛkpikpa babilɔnu tɔn é ó ."
( xà daniyɛli 3 : 16 - 18 . )
"tan biblu tɔn enɛ nɔ d’alɔ kúnnuɖetɔ́ gègě ɖò égbé bɔ ye nɔ kpankɔ́n , bo nɔ gbɛ́ ɖɔ emi kún na sɛ̀n tò e mɛ emi ɖè é sín asya ó ."
jezu ɖó nu ɖò toxóɖiɖɔ alǒ nǔ ɖevo e nɔ klán gbɛtɔ́ lɛ é mɛ ǎ .
é tuùn ɖɔ kpɔ́ndéwú ɖagbe emitɔn na d’alɔ ahwanvu emitɔn lɛ .
"é ɖɔ : “ mi kpan akɔ́n , ɖó un ko ɖu ɖò gbɛ̀ ɔ jí . ” — jaan 16 : 33 ."
"17 hwe mǐtɔn nu ɔ , kúnnuɖetɔ́ gègě nɔ gbeji bo ɖó wǔ zɔ nú gbɛ̀ ɔ ."
"è doya nú ɖé lɛ ɖò ye mɛ , wlí ye mɛ ɖé lɛ dó ganmɛ , bo tlɛ hu ye mɛ ɖé lɛ ɖó ye nɔ gbeji nú jehovah wutu ."
kpɔ́ndéwú yetɔn lɛ sixu d’alɔ mǐ bɔ mǐ na kpankɔ́n .
"nɔví sunnu ɖé nɔ nɔ turquie bo ɖɔ : “ è hu franz reiter e nyí nɔví sunnu dɔnkpɛvu ɖé é , ɖó é gbɛ́ ɖɔ emi kún na byɔ hitler sín ahwankpá mɛ ó wutu ."
"wema e é wlan sɛ́dó nɔ tɔn ɖò zǎn e jɛ nukɔn nú kú tɔn é mɛ é xlɛ́ nùɖiɖi jiwǔ e é ɖó nú jehovah é kpo jiɖe ɖaxó e é ɖó dó wutu tɔn é kpo , bɔ un jló na xwedó kpɔ́ndéwú tɔn hwenu e mɛtɛnkpɔn mɔhun na kpannukɔn mì é . ” [ 2 ] — kpɔ́n tinmɛ e ɖò vivɔnu é ."
"18 , 19 . ( a ) nɛ̌ hagbɛ̌ agun towe tɔn lɛ ka sixu d’alɔ we bɔ a na ɖó wǔ zɔ nú gbɛ̀ ɔ gbɔn ? ( b ) etɛ a ka kudeji bo na wà ?"
18 nɔví sunnu kpo nɔví nyɔnu kpo e ɖò agun towe mɛ lɛ é sixu d’alɔ we bɔ a na ɖó wǔ zɔ nú gbɛ̀ ɔ .
"enyi a ɖò ninɔmɛ syɛnsyɛn ɖé mɛ hǔn , nǔ mɛxo agun tɔn lɛ ni tuùn ."
ye sixu sɔ́ biblu dó ɖè wě ɖagbe xá we .
"gɔ́ na ɔ , enyi hagbɛ̌ agun ɔ tɔn lɛ mɔ nǔ jɛ ninɔmɛ towe wu ɔ , ye sixu dó wusyɛn lanmɛ nú we ."
byɔ ye ɖɔ ye ni xoɖɛ dó ta towe mɛ .
"amɔ̌ , mǐ lɔ ɖó na nɔ gudo nú nɔví mǐtɔn lɛ bo na xoɖɛ nú ye ."
"( matie 7 : 12 ) bo na dó mɔ nyikɔ nɔví ɖěɖee ɖò ganmɛ lɛ é tɔn ɔ , kpɔ́n xota e ɖò jw.org jí bo nyí , “ témoins de jéhovah emprisonnés en raison de leur foi ( par pays ) ” é ; zǐn salle de presse bo zín veille juridique ."
"cyan nyikɔ ɖé lɛ bo byɔ jehovah ɖɔ é ni d’alɔ nɔví sunnu kpo nɔví nyɔnu enɛ lɛ kpo bonu ye ni kpankɔ́n bo nɔ gbeji n’i . — efɛzinu lɛ 6 : 19 , 20 ."
"19 ee mǐ ɖò vivɔnu ɔ sɛkpɔ wɛ é ɔ , mǐ sixu ɖó nukún ɖɔ acɛkpikpa lɛ na fɔ́n bo na ɖò cɔcɔ dó nú mǐ wɛ , bɔ mǐ na gɔ́ nú ye ."
enɛ wu wɛ é ɖò taji ɖɔ mǐ ni sɔnǔ dìn bo na ɖó wǔ zɔ ɖò gbɛ̀ elɔ e klán é mɛ !
[ 1 ] ( akpáxwé 1 ) acɛkpikpa lɛ xó ɖɔ wɛ jezu ɖè hwenu e é ɖɔ dada hlɔma tɔn é .
"hwe enɛ nu ɔ , dada hlɔma tɔn wɛ ɖò gǎn ɖu wɛ bo lɛ́ nyí acɛkpikpa e hugǎn acɛkpikpa gbɛtɔ́ tɔn lɛ bǐ é ."
"[ 2 ] ( akpáxwé 17gɔ́ ɔ ) kpɔ́n wema les témoins de jéhovah : prédicateurs du royaume de dieu , wexwɛ 662 , kpo gbàví “ mort pour l’honneur de dieu ” ee ɖò wexwɛ 150gɔ́ ɔ jí ɖò wema le royaume de dieu en action ! mɛ é kpo ."
xó mawu tɔn hɛn nǔ e jí ye kú dó é lidǒ
"wemafɔ enɛ lɛ lɛ́ d’alɔ mì bɔ un jɛ adǎn ɖò mɛtɛnkpɔn hwenu ǎ . ” — andriy , ukraine ."
"un nɔ mɔ ayijayǐ e na tíìn ɖò gbɛ̀ yɔyɔ̌ ɔ mɛ , hwenu e mɛ ɖě ma sɔ́ na sɔ́ ahwanfunnu dó gblewu nɔzo tɔn ǎ é sɛ́dó ɖò ayi ce mɛ . ” — wilmer , colombie ."
mǐ nɔ ɖó wǔ zɔ nú toxóɖiɖɔ gbɛ̀ elɔ tɔn lɛ : mǐ nɔ ɖó nu ɖò toxóɖiɖɔ alǒ ahwan mɛ ǎ ɖó mǐ ɖò gbeji nú axɔsuɖuto mawu tɔn wutu
“ mi ni mɔ miɖée gbɔ . ” — mak .
9 : 50 .
"han lɛ : 39 , 77"
nɛ̌ è ka sixu zán nǔ atɔn e xó matie 18 : 15 - 17 ɖɔ lɛ é dó ɖeɖɛ hwɛgbe ɖé lɛ gbɔn ?
etɛwu ? a ka ko lin tamɛ kpɔ́n dó hwɛgbe e tɔ́n ɖò gbɛtɔ́ lɛ tɛntin bɔ biblu ɖɔ lɛ é wu kpɔ́n à ?
"kanyɛ́ɛ hu abɛli ( bǐb . 4 : 3 - 8 ) ; kanlinnyitɔ́ ablaxamu ( ablamu ) tɔn lɛ kpo lɔti tɔn lɛ kpo ɖɔ jlɛ ( bǐb . 13 : 5 - 7 ) ; hagáa gbɛ́ wǎn nú sala ( salayíi ) , bɔ éyɛ sìn xomɛ dó ablaxamu ( bǐb . 16 : 3 - 6 ) ; isimayɛli klán gbè xá mɛ bǐ bɔ mɛ bǐ klán gbè xá ɛ . — bǐb . 16 : 12 ."
2 etɛwu biblu ka ɖɔ hwɛgbe mɔhun lɛ xó ?
tan biblu tɔn e ɖɔ xó dó lee gbɛtɔ́ lɛ li za xá hwɛgbe lɛ gbɔn é jí é xixa nɔ hɛn lè wá nú mǐ .
"mǐ nɔ kplɔ́n nǔ ɖěɖee mɛ gǎndido yetɔn lɛ tɔ́n kɔ dó é , bɔ mɔ̌ mɛ ɔ , mǐ sixu kpéwú bo zán nùkplɔnmɛ mɔhun lɛ ɖò ninɔmɛ e mǐ nɔ kpannukɔn ɖò gbɛmɛ é ɖé lɛ mɛ ."
nǔ enɛ lɛ bǐ nɔ d’alɔ mǐ bɔ mǐ nɔ tuùn lee mǐ ɖó na wà nǔ gbɔn é alǒ lee mǐ ma ɖó na wà gbɔn ǎ é ɖò ninɔmɛ mɔhun lɛ mɛ . — hlɔ . 15 : 4 .
etɛ lɛ jí xota elɔ ka na ɖɔ xó dó ?
3 xota elɔ na tinmɛ nǔ e wu jehovah sɛntɔ́ lɛ ɖó na nɔ ɖeɖɛ hwɛgbe lɛ é kpo lee ye sixu kpéwú gbɔn é kpo .
"gɔ́ na ɔ , é na ɖɔ xó dó nugbodòdó biblu tɔn ɖěɖee sixu d’alɔ mǐ bɔ mǐ na ɖeɖɛ hwɛgbe lɛ , bo ɖó kancica ɖagbe xá nɔzo mǐtɔn lɛ kpo jehovah mawu kpo é jí ."
nǔ e wu jehovah sɛntɔ́ lɛ ðó na nɔ ðeðɛ hwɛgbe lɛ é
4 satáan wɛ nyí mɛ nukɔntɔn e wu gbemanɔkpɔ́ kpo hwɛgbe e ɖò gbɛtɔ́ lɛ tɛntin é kpo sín é .
"xó e é ɖɔ ɖò edɛni mɛ é xlɛ́ ɖɔ gbɛtɔ́ hɛn ɔ , é na cyan nǔ ɖagbe ɖò nǔ nyanya mɛ , mawu mɛvo , bo ka ɖó na bló mɔ̌ ."
( bǐb . 3 : 1 - 5 ) nǔ e linlin enɛ jì lɛ é ɖò wɛn .
"gbɛtɔ́ kpo togun e nɔ ba na nɔ jlokoko lɛ é kpo wɛ gɔ́ gbɛ̀ ɔ mɛ , bɔ enɛ nɔ dɔn goyiyi , cejɛnnabi , kpo agbahwlɛnhwlɛn kpo wá ."
"mɛɖebǔ e na jó éɖée dó bɔ jlǒ enɛ na vunbla ɛ é ɔ , linlin satáan tɔn e ɖɔ ɖɔ ɖagbe mɛɖesunɔ tɔn lɛ gbé nyinya , ma keya nú lee mɔ̌ wiwa na hɛn nǔ gblé dó mɛ ɖevo lɛ wu gbɔn é nyí nùnywɛnú é yí gbè na wɛ é ɖè nɛ ."
nǔwiwa cejɛnnabi tɔn mɔhun nɔ dɔn tagba wá .
"bɔ é nyɔ́ ɖɔ mǐ ni flín ɖɔ “ gbɛtɔ́ xomɛsinnɔ nɔ dɔn hun wá ; mɛ e nɔ ɖò adǎn jí hwebǐnu ɔ , é nɔ hu hwɛ gègě . ” — nùx . 29 : 22 ."
"ði kpɔ́ndéwú ɔ , é byɔ ahwanvu tɔn lɛ ɖɔ ye ni nyí mɛfífá , ye ni nyí fífá - kàn - xotɔ́ , ye ni jó nǔ e nɔ dɔn xomɛsin wá lɛ é dó , ye ni nɔ yawu dó hwɛ gbɔ , lobo yí wǎn nú kɛntɔ́ yetɔn lɛ . — mat . 5 : 5 , 9 , 22 , 25 , 44 ."
"6 , 7 . ( a ) aniwu é ka ɖò taji ɖɔ è ni nɔ yawu dóhwɛ gbɔ ? ( b ) nùkanbyɔ tɛ lɛ mɛ jehovah tɔn lɛ bǐ ka ɖó na kanbyɔ yeɖée ?"
"6 gǎn e dó wɛ mǐ ɖè bo ɖò mawu sɛ̀n wɛ lɛ é , é wɛ nyí ɖɔ ɖɛxixo , kplé lɛ yiyi , mawuxójijla , kpo sinsɛn - biblo mǐtɔn sín akpáxwé ɖevo lɛ kpo na nyí nǔ yayǎ , enyi mǐ gbɛ́ ɖɔ mǐ kún na dóhwɛ gbɔ xá mɛ ɖevo lɛ ó ɔ nɛ ."
"( mak . 11 : 25 ) enyi mǐ ma nɔ sɔ́ dojijɛ mɛ ɖevo lɛ tɔn kɛ ye kpo jlǒ kpo ǎ ɔ , mǐ sixu vɛ́ kpo mawu kpo ǎ . — xà luki 11 : 4 ; efɛzinu lɛ 4 : 32 ."
7 klisanwun lɛ bǐ ɖó na lin tamɛ kpɔ́n ganji dó hwɛ sísɔ́ kɛ mɛ ɖevo lɛ kpo fífá mɛ ninɔ xá ye kpo jí nugbǒ nugbǒ tɔn .
a ka nɔ sɔ́ hwɛ kɛ nùɖitɔ́ hàtɔ́ towe lɛ kpo jlǒ kpo à ?
jehovah nɔ ɖó nukún ɖɔ mɛsɛntɔ́ emitɔn lɛ ni nɔ sɔ́ hwɛ kɛ mɛ .
"tɔ́ mǐtɔn jixwé tɔn ɔ na ɖótó mɛɖesɔhwe sín ɖɛ mɔhun lɛ lobo na na sìnkɔn yetɔn . — 1 jaan 5 : 14 , 15 ."
a ka sixu dovɛ̌ nú nùwanyido ðé à ?
( nùt . 7 : 20 ; mat . 18 : 7 ) nɛ̌ a ka na wà nǔ gbɔn ?
"kpɔ́n nǔ e jɛ ɖò ninɔmɛ elɔ mɛ é : ðò ayiɖeɖayi kúnnuɖetɔ́ ɖé lɛ tɔn ɖé tɛnmɛ ɔ , nɔví nyɔnu ɖé dó gbè nɔví sunnu wè gbɔn alɔkpa ɖé bɔ é gbán ye mɛ ɖokpo nukúnmɛ ."
"hwenu e nɔví sunnu wè lɛ wá ɖò ye ɖoɖó é ɔ , nɔví sunnu e sìn xomɛ ɔ é jɛ xó mɔ ɖɔ dó nǔ e nɔví nyɔnu ɔ ɖɔ é wu jí ."
"é ɖò mɔ̌ có , nɔví sunnu ɖě ɔ flín i ɖɔ jí nɔví nyɔnu ɔ ko sɛ̀n jehovah kpo gbejininɔ kpo ɖò ninɔmɛ syɛnsyɛn lɛ mɛ nú xwè 40 ; é kudeji ɖɔ nɔví nyɔnu ɔ kún lin na ɖɔ nùɖé nyì dó nú ye ó ."
"ee nɔví sunnu nukɔntɔn ɔ lin tamɛ d’eji zaan é ɔ , é ɖɔ : “ hwɛ towe jɔ . ”"
bɔ xó ɔ nɔte ɖó finɛ .
9 etɛ nǔ enɛ e jɛ é ka ɖexlɛ́ ?
lee a na wà nǔ gbɔn hwenu e ninɔmɛ e sixu dó xomɛsin nú mɛ lɛ é fɔ́n é ɖò así towe .
mɛ e ɖó wanyiyi é nɔ bú nǔ dó nùwanyido klewun klewun lɛ .
"jehovah nɔ mɔ ‘ wi ɖò ta towe , ’ enyi a nɔ “ wɔn agɔ e è jɛ dó [ we ] lɛ ” é ɔ nɛ . ( nùx ."
"19 : 11 ; nùt . 7 : 9 ) enɛ wu ɔ , nǔ nukɔntɔn e a ɖó na kanbyɔ hwiɖée hwenu e mɛɖé wà nǔ xá we kpo xomɛmanyɔ́ kpo alǒ kpo mɛmasi kpo é wɛ nyí ɖɔ : ‘ un ka hɛn ɔ un na dovɛ̌ na à é ?"
dandan jɛn un na sɔ́ ɖó hǎga jí à ? ’
10 . ( a ) nɛ̌ nɔví nyɔnu ɖé ka wà nǔ gbɔn dó nukɔn hwenu e è mɔ xó ɖɔ dó wǔ tɔn é ? ( b ) linlin mawuxówema ɔ tɔn tɛ ka d’alɔ ɛ bɔ awǎjijɛ tɔn ma bú ǎ ?
10 é sixu vɛwǔ ɖɔ mǐ ni dovɛ̌ nú nǔ hwenu e è mɔ xó ɖɔ dó mǐ wu é .
kpɔ́n kpɔ́ndéwú gbexosin - alijitɔ́ e mǐ na ylɔ ɖɔ lucy é tɔn .
è ɖɔ xó masɔgbe lɛ dó sinsɛnzɔ́ tɔn kpo lee é nɔ zán hwenu tɔn gbɔn é kpo wu .
"nǔ enɛ sìn xomɛ nú lucy , bɔ é yì ba wěɖexámɛ ɖò nɔví sunnu e zin lɛ é gɔ́n ."
"é ɖɔ : “ wemafɔ e ye zán dó ɖè wě xá mì é d’alɔ mì bɔ un kpò ɖò linlin e sɔgbe é ɖó dó linlin mɛ ɖevo lɛ tɔn wu wɛ , bɔ un sɔ́ ayi ɖó mɛ e ɖò taji hugǎn é jí , é wɛ nyí jehovah . ”"
matie 6 : 1 - 4 xixa dó wusyɛn lanmɛ nú lucy .
wemafɔ enɛ flín i ɖɔ xomɛ jehovah tɔn hinhɛn hun gbé wɛ é ɖó na nya .
"é ɖɔ : “ enyi mɛ ɖevo lɛ na bo tlɛ ɖɔ xó masɔgbe lɛ dó azɔ̌ ce wu ɔ , un nɔ kpò ɖò awǎjijɛ mɛ , ɖó un tuùn ɖɔ un ɖò gǎn e wu un kpé é dó wɛ bo na nyí mɛ ɖò jehovah sí . ”"
gbeta enɛ e kɔn lucy wá é zɔ́n bɔ é wà nǔ kpo nùnywɛ kpo bo dovɛ̌ nú xó masɔgbe e è ɖɔ dó wǔ tɔn lɛ é .
hwenu e a ma sixu dovɛ̌ nú nùwanyido ðé ǎ é
"11 , 12 . ( a ) enyi klisanwun ɖé mɔ ɖɔ “ hwɛgbe ɖé ɖò nɔzo emitɔn kpo emi kpo tɛntin ” ɔ , nɛ̌ é ka ɖó na wà nǔ gbɔn ? ( b ) etɛ lee ablaxamu ɖeɖɛ hwɛgbe ɖé gbɔn é ka sixu kplɔ́n mǐ ?"
11 “ mǐ mɛ bǐ wɛ nɔ wà nǔ nyì dò gbɔn alɔkpa gègě mɛ . ”
( ja . 3 : 2 ) mǐ ni ɖɔ ɖɔ a mɔ ɖɔ emi ɖɔ xó ɖé alǒ wà nùɖé b’ɛ sìn xomɛ nú nɔví ɖé .
"jezu ɖɔ : “ enyi a wá vɔsakpe nukɔn , bo ja nùɖé xwlé mawu gbé , bo flín ɖɔ hwɛgbe ɖé ɖò nɔzo emitɔn kpo emi kpo tɛntin hǔn , jǒ vɔsanú e xwlé mawu gbé wɛ a ja ɔ dó nyì vɔsakpe ɔ kɔn , bo yì dóhwɛ gbɔ xá nɔzo towe hwɛ̌ ; enɛ ɔ gudo ɔ , lɛ̌kɔ bo wá zé vɔsanú towe xwlé mawu . ”"
"( mat . 5 : 23 , 24 ) sɔgbe kpo wěɖexámɛ jezu tɔn enɛ kpo ɔ , ɖɔ xó xá nɔví towe ."
ðǒ ayi nǔ e gbé a ɖó na nya é wu .
fífá mɛ ninɔ xá mawu sɛntɔ́ hàtɔ́ mǐtɔn lɛ ɖò taji hú nǔ bǐ .
12 tan biblu tɔn e mɛ mawu sɛntɔ́ lɛ ɖeɖɛ hwɛgbe ɖé ɖò fífá mɛ é ɖokpo wɛ nyí ee xó mǐ ɖɔ ɖò bǐbɛ̌mɛ b’ɛ kúnkplá ablaxamu kpo ataví - ylɔ - ví tɔn lɔti kpo é .
"ye mɛ wè lɛ bǐ wɛ ɖó kanlin sukpɔ́ , bɔ kanlinnyitɔ́ yetɔn lɛ ɖɔ jlɛ ɖó fí e kanlin lɛ na ɖu nǔ ɖè é wu ."
"ablaxamu jló bo na yawu ɖeɖɛ xó ɔ , enɛ wu ɔ , é sɔ́ fí e xwédo ye mɛ ɖokpo ɖokpo tɔn na bɛ́ nǔ bo yì jɛ lɛ é ɖó te , bo ɖɔ nú lɔti ɖɔ éyɛ ni sɔ́ dó nukɔn . ( bǐb ."
"13 : 1 , 2 , 5 - 9 ) kpɔ́ndéwú ɖagbe ɖé wɛ nyí enɛ à cé ?"
"ablaxamu xò fífá kàn , é nya ɖagbe éɖesunɔ tɔn lɛ gbé ǎ . xomɛnyínyɔ́ tɔn gú i wɛ à ?"
"nǔ enɛ jɛ ɖò é kpo lɔti kpo tɛntin gudo tlolo é ɔ , jehovah dó nyɔna gègě sín akpá n’i ."
"( bǐb . 13 : 14 - 17 ) enyi mawu sɛntɔ́ lɛ wà nǔ sɔgbe xá nugbodòdó tɔn lɛ bo ɖeɖɛ hwɛgbe lɛ kpo wanyiyi kpo ɔ , é na lɔn gbeɖé bonu nǔ na gú ye kaka sɔyi ǎ . [ 1 ]"
13 lin tamɛ dó ninɔmɛ hwe mǐtɔn nu tɔn elɔ jí .
"nukúnkpénuwutɔ́ yɔyɔ̌ azɔ̌xɔsa kpléɖókpɔ́ ɖaxó tɔn ɖé wɛ tɛ kàn sɛ́dó nɔví sunnu ɖé bo kanbyɔ ɛ ɖɔ é na zé éɖée jó bo w’azɔ̌ ɖò kpléɖókpɔ́ ɔ jí à jí , nɔví sunnu ɔ dó gbè vɛ́sin ɖé lɛ n’i bo cí alokan ɔ ."
"kwinkwin ɖé wɛ ɖò é kpo nukúnkpénuwutɔ́ xóxó ɔ kpo tɛntin , b’ɛ kpó ɖò akpɔ̀ tɔn mɔ wɛ ."
"nukúnkpénuwutɔ́ yɔyɔ̌ ɔ sìn xomɛ ǎ , amɔ̌ , é sixu dovɛ̌ na mɔ̌ kpowun ǎ ."
"ganxixo ɖokpo gudo ɔ , é lɛ́vɔ ylɔ nɔví sunnu ɔ , bo ɖɔ n’i ɖɔ ye mɛ wè lɛ kún ko kplé kpɔ́n ó , bo byɔ ɖɔ ye ni mɔ yeɖée bo ɖeɖɛ ninɔmɛ ɔ ɖó kpɔ́ ."
"aklunɔzán gblamɛ ɖokpo gudo ɔ , ye mɛ wè lɛ mɔ yeɖée ɖò kpléxɔ axɔsuɖuto ɔ tɔn ɖé mɛ ."
"ee ye xoɖɛ gudo é ɔ , ye ɖɔ xó nú ganxixo ɖokpo , bɔ nɔví sunnu ɔ kpi tan tɔn ."
"nukúnkpénuwutɔ́ ɔ ɖótó è bo sè wuvɛ̌ xá ɛ , lobo wá sɔ́ biblu dó tinmɛ nùɖé lɛ n’i , bɔ ye mɛ wè lɛ gbadó kpo nukiko kpo ."
"enɛ ɔ gudo ɔ , nɔví sunnu ɔ w’azɔ̌ ɔ ɖò kpléɖókpɔ́ ɔ jí , lobo wá dokú nú nukúnkpénuwutɔ́ ɔ ɖɔ é fá xomɛ bo lɛ́ nyɔ́ xomɛ dó emi wu ."
a ka ðó na ðɔ nú mɛxo agun tɔn lɛ wɛ à ?
"14 , 15 . ( a ) hwetɛnu mǐ ka ɖó na zán wěɖexámɛ e ɖò matie 18 : 15 - 17 mɛ é ? ( b ) afɔ atɔn tɛ lɛ jezu ka ɖɔ è ni ɖè ? etɛ mǐ ka na nya hwenu e mǐ na ɖò afɔ enɛ lɛ ɖè wɛ é ?"
"14 hwɛgbe e nɔ tɔ́n ɖò klisanwun lɛ tɛntin é gègě wɛ mɛ e é kàn lɛ é sixu ɖeɖɛ ɖò nǔglɔ , bɔ mɔ̌ wɛ é ka ɖó na nyí ."
"é ɖò mɔ̌ có , jezu ɖɔ ɖɔ é sixu byɔ ɖɔ è ni ɖɔ ninɔmɛ ɖé lɛ nú agun ɔ ."
( xà matie 18 : 15 - 17 . )
"è ɖó na “ sɔ́ ɛ dó mɔ mɛ e ma nyí jwifu ǎ é na , bo lɛ́ sɔ́ ɛ dó mɔ tokwɛyitɔ́ na . ”"
"égbé ɔ , mǐ na ɖɔ ɖɔ è ɖó na ɖè è sín agun ɔ mɛ ."
lee nǔ enɛ ma nyí ayihundanú ǎ gbɔn é xlɛ́ ɖɔ ‘ nùwanyido ’ ɔ kún nyí gbemanɔkpɔ́ klewun ɖé kpowun ó .
"é nyɔ́ wà ɔ , ( 1 ) nùwanyido ɖé wɛ bɔ mɛ e é kàn lɛ é sixu ɖeɖɛ ɖò yeɖée tɛntin , bo ka lɛ́ nyí ( 2 ) nùwanyido ɖé bo syɛn sɔmɔ̌ bɔ enyi è ma ɖeɖɛ ǎ ɔ , è sixu ɖè mɛ sín agun mɛ ."
nùwanyido mɔhun lɛ sixu nyí mɛtítáfú alɔkpa ɖé alǒ sixu nyí jidómɛ bo hɛn mɛ ɔ gblé .
ninɔmɛ enɛ lɛ kɛɖɛ mɛ wɛ è na ɖè afɔ atɔn e xó jezu ɖɔ lɛ é ɖè .
é sixu byɔ ɖɔ a ni ɖɔ xó xá nɔví towe azɔn gègě bo na dó sixu ɖè è ɖó ali jí ( kpɔ́n akpáxwé 15gɔ́ ɔ )
15 nǔ e nya wɛ jezu ɖè bo ɖè wě enɛ xá mɛ é wɛ nyí ɖɔ è na d’alɔ nɔví ɖé kpo wanyiyi kpo .
"( mat . 18 : 12 - 14 ) jɛ nukɔn hwɛ̌ ɔ , è ɖó na tɛnkpɔn bo ɖeɖɛ hwɛgbe ɔ mɛ ɖevo lɛ mɛvo ."
é sixu byɔ ɖɔ a ni ɖɔ xó xá nùwanyidotɔ́ ɔ azɔn gègě .
"enyi enɛ gló hǔn , hwi kpo kúnnuɖetɔ́ lɛ alǒ mɛ ɖevo e sixu d’alɔ bɔ è kpɔ́n ɖɔ nùwanyido ɖé tíìn nugbǒ à jí lɛ é kpo ni ɖɔ xó xá nùwanyidotɔ́ ɔ ."
"enyi ye d’alɔ we bonu a kpéwú bo ɖeɖɛ hwɛgbe ɔ xá nɔví towe hǔn , “ a ɖè è ɖó ali jí nɛ . ”"
"hwenu e è tɛnkpɔn azɔn gègě bá d’alɔ nùwanyidotɔ́ ɔ , b’ɛ gló bǐ é jɛn è na ɖɔ nú mɛxo agun tɔn lɛ ."
16 ninɔmɛ ɖěɖee mɛ é na byɔ ɖɔ nɔví lɛ ni ɖè afɔ atɔn e xó è ɖɔ ɖò matie 18 : 15 - 17 mɛ é ɖè lɛ é nɔ tíìn mɔ̌ ǎ .
"enɛ nyɔ́ tawun , ɖó é xlɛ́ ɖɔ è nɔ yawu mɔ ɖɔgbotínsá , bɔ ninɔmɛ ɔ sɔ́ nɔ wá jɛ fí e é na jɛ b’ɛ na byɔ ɖɔ è ni ɖè nùwanyidotɔ́ e ma lɛkɔ ǎ é sín agun ɔ mɛ é ǎ ."
"mɛ e è wà nǔ nyì dó na é sixu mɔ ɖɔ emi kún sɔ́ ɖó hwɛjijɔ tawun ɖé bo na kpó ɖò hwɛ mɔ nú mɛ ɔ wɛ ó , bo sixu gbɔ bo sɔ́ hwɛ kɛ ɛ ."
"ðebǔ wɛ é na bo nyí ɔ , xógbe jezu tɔn lɛ xlɛ́ ɖɔ è kún ɖó na zɔn kplakpla jí bo xwlé gbemanɔkpɔ́ lɛ agun ɔ ó ."
"hwenu e è ko ɖè afɔ wè e jɛ nukɔn lɛ é , bɔ è sixu lɛ́ na kúnnuɖenú tewungbeju nǔ e jɛ é tɔn céɖécéɖé é jɛn mɛxo agun tɔn lɛ sixu d’afɔ mɛ ."
"17 enyi gbɛ̀ elɔ kpó ɖò te jɛn wɛ ɔ , gbɛtɔ́ lɛ na kpó ɖò hwɛhutɔ́ nyí wɛ bo na kpó ɖò nùwanyido nú mɛ ɖevo lɛ wɛ ."
"ahwanvu jaki wlan kpo gbesisɔ kpo ɖɔ : “ enyi mɛɖé ma wà nǔ nyì dò gbeɖé ɖò xóɖiɖɔ tɔn lɛ mɛ ǎ ɔ , mɛ maɖóblɔ̌ ɖò wǔ wɛ nyí mɛ enɛ ; mɛ enɛ hɛn ɔ , é na lɛ́ ɖu ɖò agbaza éɖée tɔn bǐ jí . ”"
"( ja . 3 : 2 ) bo na dó sixu ɖeɖɛ hwɛgbe lɛ ɔ , mǐ ɖó na tɛnkpɔn bo na “ nɔ ba fífá , bo nɔ jɛhun d’eji . ”"
"( ðɛh . 34 : 15 ) enyi mǐ nyí fífá - kàn - xotɔ́ lɛ ɔ , mǐ na ɖu vivǐ kancica ɖagbe ɖé tɔn xá nùɖitɔ́ hàtɔ́ mǐtɔn lɛ , lobo na jɛhun dó bǔninɔ agun ɔ tɔn jí ."
"( ðɛh . 133 : 1 - 3 ) ðò taji hú bǐ ɔ , mǐ na ɖó kancica ɖagbe ɖé xá jehovah , “ mawu e nɔ na fífá mɛ ɔ . ” ( hlɔ ."
15 : 33 ) mɛ ɖěɖee nɔ ɖeɖɛ hwɛgbe lɛ kpo wanyiyi kpo é wɛ nɔ ɖu vivǐ nyɔna mɔhun lɛ tɔn .
"[ 1 ] ( akpáxwé 12gɔ́ ɔ ) mɛ ɖevo ɖěɖee ɖeɖɛ hwɛgbe lɛ ɖò fífá mɛ é ɖé lɛ ɖíe : jakɔbu , é kpo esawu kpo ( bǐb ."
"27 : 41 - 45 ; 33 : 1 - 11 ) ; jozɛfu , é kpo nɔví tɔn lɛ kpo ( bǐb ."
"45 : 1 - 15 ) ; jedenyɔ́ɔ , é kpo eflayimunu lɛ kpo ."
( hwɛ . 8 : 1 - 3 ) a sixu ko ɖ’ayi kpɔ́ndéwú mɔhun ɖevo lɛ wu ɖò biblu mɛ .
"“ mi yì bo kplɔ́n nǔ akɔta lɛ bǐ , bonu ye ni huzu ahwanvu ”"
"han lɛ : 141 , 97"
nɛ̌ kúnnuðetɔ́ jehovah tɔn lɛ ka gbɔn vo gbɔn ðò . . .
wlɛnwín e ye nɔ zán lɛ é mɛ ?
lee azɔ̌ yetɔn gbló ada gbɔn é mɛ ?
"mɛ gègě tuùn kúnnuɖetɔ́ jehovah tɔn lɛ , ɖó mawuxóɖiɖɔzɔ́ yetɔn lɛ wu , enyi ye hun xomɛ dó mǐ wu alǒ tlɛ klán gbè xá mǐ syɛnsyɛn ɔ nɛ ."
"vlafo a sixu ko xò gò mɛɖé ɖò sinsɛnzɔ́ towe mɛ , bɔ é ɖɔ ɖɔ emi kún yí gbè nú nǔ e mǐ ɖi nǔ na lɛ é ó , amɔ̌ , emi nɔ ɖó sísí nú mǐ ɖó azɔ̌ mǐtɔn wu ."
"ði lee mǐ tuùn gbɔn é ɔ , jezu ko ɖɔ ɖ’ayǐ ɖɔ è na jla wɛnɖagbe axɔsuɖuto ɔ tɔn gbɔn gbɛ̀ ɔ bǐ mɛ ."
"( mat . 24 : 14 ) amɔ̌ , nɛ̌ mǐ ka wà gbɔn bo tuùn ɖɔ azɔ̌ e wà wɛ mǐ ɖè é nyí nǔɖɔɖ’ayǐ jezu tɔn sín jijɛ ?"
"enyi mǐ ɖɔ ɖɔ mǐdɛɛ lɛ wɛ ɖò azɔ̌ enɛ wà wɛ ɔ , gò wɛ é nyí bɔ mǐ yí à ?"
2 sinsɛn gègě wɛ nɔ mɔ ɖɔ emi ɖò wɛnɖagbe ɔ jla wɛ .
"é ɖò mɔ̌ có , gǎn e ye nɔ dó lɛ é sɔ́ nɔ hú kúnnuɖiɖe mɛɖesunɔ tɔn lɛ , nǔwiwa sinsɛn tɔn lɛ , alǒ amísa biblo ɖò televiziɔn abǐ ɛntɛnɛti jí ǎ ."
sinsɛn ɖevo lɛ nɔ dó gesí alɔ e ye nɔ dó mɛ lɛ é alǒ gǎn e ye nɔ dó ɖò lanmɛ na nɔ ganji kpo wema kplɔnkplɔn kpo linu lɛ é .
nǔ e jezu ɖegbe nú ahwanvu tɔn lɛ ɖɔ ye ni wà é jɛn ka nyí enɛ lɛ à ?
"3 ahwanvu jezu tɔn lɛ ka ɖó na bla alɔ dó wǔ , bo nɔte bɔ mɛ lɛ na nɔ wá gɔ̌n yetɔn wɛ à ?"
gbeɖé kpɔ́n !
"ðò fínfɔ́n sín kú jezu tɔn gudo ɔ , é ɖɔ nú ahwanvu tɔn kanweko mɔkpan ɖɔ jí : “ hǔn , mi yì bo kplɔ́n nǔ akɔta lɛ bǐ , bonu ye ni huzu ahwanvu ce . mi . . . [ bló baptɛm ] nú ye ."
"mi kplɔ́n nǔ ye , bonu ye ni setónú nú nǔ e un kplɔ́n mi lɛ bǐ . ” ( mat . 28 : 19 , 20 ) nǔ ɛnɛ wɛ è ɖó na wà nɛ ."
"mǐ ɖó na bló bɔ mɛ lɛ na huzu ahwanvu , bló baptɛm nú ye , bo kplɔ́n nǔ ye ; bɔ etɛ ka nyí nǔ nukɔntɔn e mǐ ɖó na wà é ?"
jezu ɖɔ : “ mi yì ” !
"akɔwé biblu tɔn ɖokpo ɖɔ dó gbeɖiɖe enɛ wu ɖɔ : “ è ni ‘ yì ’ ɔ , azɔ̌ nùɖitɔ́ ɖokpo ɖokpo tɔn wɛ , é sixu nyí gbɔn ali jí alǒ gbɔn tɔ̀ jí . ” — mat . 10 : 7 ; luk . 10 : 3 ."
"4 gǎndido ahwanvu ɖokpo ɖokpo tɔn xó ɖɔ wɛ jezu ka ɖè à , alǒ wɛnɖagbejijla e è bló tuto na é ɖé xó ɖɔ wɛ é ɖè ?"
"ðó mɛ ɖokpo sixu yì “ akɔta lɛ bǐ ” mɛ ǎ wutu ɔ , é na byɔ ɖɔ mɛ gègě ni xísí alɔ dó ."
"jezu lɛ́ ɖè enɛ xlɛ́ hwenu e é ylɔ ahwanvu tɔn lɛ ɖɔ ye ni wá “ dɔn gbɛtɔ́ lɛ , lee [ ye ] nɔ nyì ɖɔ dó wlí hweví gbɔn é ” ɖɔhun é ."
( xà matie 4 : 18 - 22 . )
"hweví wlíwlí alɔkpa e xó ɖɔ wɛ é ɖè ɖò fí é nyí ee hwehutɔ́ ɖokpo ɖé na zán mlɛ̀ kpo nùví kpo , bo na jinjɔn ayǐ kpowun bɔ hweví lɛ na wá sɔ́ é ǎ ."
"é nyɔ́ wà ɔ , é nɔ byɔ ɖɔ è ni zán ɖɔ lɛ , azɔ̌ syɛnsyɛn ɖé wɛ bɔ hweɖelɛnu ɔ , mɛ gègě nɔ xísí alɔ dó . — luk . 5 : 1 - 11 ."
"etɛwu ? 5 bo na dó tuùn mɛ ɖěɖee ɖò wɛnɖagbe ɔ jla wɛ ɖò égbé bɔ nǔɖɔɖ’ayǐ jezu tɔn ɖò jijɛnu wɛ é ɔ , mǐ ɖó na na xósin nú nùkanbyɔ ɛnɛ elɔ lɛ :"
wɛn tɛ è ka ɖó na jla ?
etɛ ka ɖó na sísɛ́ mǐ bɔ mǐ na wà azɔ̌ enɛ ?
wlɛnwín tɛ lɛ è ka ɖó na zán ?
bǎ tɛ mɛ wɛnɖagbejijlazɔ́ ɔ ka ɖó na gbló ada ɖó ?
"táan nabi è ka ɖó na bló na ? xósin nùkanbyɔ ɛnɛ enɛ lɛ tɔn na d’alɔ mǐ bɔ mǐ na tuùn mɛ ɖěɖee ɖò gbɛhwlɛngán sín azɔ̌ enɛ wà wɛ lɛ é , bɔ kán e mǐ kanɖeji bo na ɖókan d’ewu kpo gbejininɔ kpo é na lɛ́ lidǒ . — 1 tim . 4 : 16 ."
wɛn tɛ è ka ðó na jla ?
etɛwu a ka sixu ɖeji ɖɔ kúnnuɖetɔ́ jehovah tɔn lɛ ɖò wɛn e jezu ɖɔ è ni jla é jla wɛ ?
6 xà luki 4 : 43 .
"jezu jla “ axɔsuɖuɖu mawu tɔn ” sín “ wɛnɖagbe , ” bɔ é ɖó nukún ɖɔ ahwanvu emitɔn lɛ lɔ ni wà mɔ̌ ."
gbɛtɔ́ gbɛ̌nu tɛ lɛ ka ɖò wɛn enɛ jla “ akɔta lɛ bǐ ” wɛ ?
é ɖò wɛn ɖɔ kúnnuɖetɔ́ jehovah tɔn lɛ wɛ .
gbeklanxamɛtɔ́ ɖé lɛ tlɛ yí gbè ɖɔ mɔ̌ wɛ .
"ði kpɔ́ndéwú ɔ , yɛhwenɔ mɛsɛ́dó ɖé ɖɔ nú kúnnuɖetɔ́ ɖé gbè ɖokpo ɖɔ emi ko gbɔn tò vovo mɛ , bɔ emi kanbyɔ kúnnuɖetɔ́ lɛ ɖò tò enɛ lɛ ɖokpo ɖokpo mɛ ɖɔ wɛn tɛ jla wɛ ye ka ɖè à jí ."
xósin tɛ ye ka na ɛ ?
"yɛhwenɔ ɔ ɖɔ : “ ye mɛ bǐ jɔ xlo kaka bɔ sìnkɔn ɖokpo ɔ wɛ ye nɔ na , ɖɔ : ‘ wɛnɖagbe axɔsuɖuto ɔ tɔn . ’ ”"
"kúnnuɖetɔ́ enɛ lɛ jɔ xló ɖě ǎ , gbè ɖokpo ɔ dó wɛ ye ɖè , lee é ɖó na nyí gbɔn nú klisanwun nugbǒ lɛ é ."
"xójlawema enɛ ko ɖè ɖò gbè 254 mɛ , bɔ enyi è má ɖó zɛ̌nzɛ̌n ɔ , è nɔ ɖè ɖokpo ɖokpo livi 59 mɔ̌ tɔ́n ; enɛ wɛ zɔ́n b’ɛ nyí xójlawema e gbakpé hugǎn ɖò gbɛ̀ ɔ mɛ é ."
7 sinsɛngán klisanwun - nyijɛtɔ́ lɛ tɔn lɛ ɖò axɔsuɖuto mawu tɔn jla wɛ ǎ .
"enyi ye ka wá ɖɔ xó dó axɔsuɖuto ɔ wu gbeɖé ɔ , ye mɛ gègě nɔ ɖɔ ɖɔ lee nǔ nɔ cí nú mɛ é alǒ ninɔmɛ ɖé wɛ bo ɖò ayi klisanwun ɖé tɔn mɛ ."
"( luk . 17 : 21 ) ye nɔ d’alɔ gbɛtɔ́ lɛ bonu ye na mɔ nǔ jɛ wu ɖɔ axɔsuɖuto mawu tɔn nyí acɛkpikpa jixwé tɔn e jezu klisu nyí axɔsu na é ɖé , lobɔ é jɛn na ɖeɖɛ tagba gbɛtɔ́ tɔn lɛ bǐ , lobo ka na ɖè nǔnyanyawiwa bǐ sín ayikúngban elɔ jí malin - malin mɛ ǎ . ( nǔɖe ."
"19 : 11 - 21 ) é nyɔ́ wà ɔ , natáaxwe kpo paskwa kpo hwenu jɛn ye nɔ flín jezu ."
é cí ɖɔ ye kún tuùn nǔ e axɔsu yɔyɔ̌ ayikúngban ɔ tɔn jezu na wà é kpɛɖé kpɛ́ɖé ó ɖɔhun .
"ðó ye tuùn wɛn e ye ɖó na jla é ǎ wutu ɔ , é ka ɖó na kpaca mɛ ɖɔ nǔ e ɖó na sísɛ́ mɛ bɔ è na wà azɔ̌ enɛ é lɔ bú dò dó ye wɛ à ?"
etɛ ka ðó na sísɛ́ mǐ bɔ mǐ na wà azɔ̌ ɔ ?
8 etɛ ka ɖó na sísɛ́ mɛ bɔ è na wà mawuxóɖiɖɔzɔ́ ɔ ? é ɖó na nyí bo na dó jɔ akwɛ bo gbá xɔ ɖaxó ɖaxó lɛ wutu ǎ .
"jezu ɖɔ nú ahwanvu tɔn lɛ ɖɔ : “ lee un na acɛ mi vɔ̌nu ɔ , mi lɔmɔ̌ mi bo wà nǔ lɛ bǐ vɔ̌nu . ”"
( mat . 10 : 8 ) è ɖó na sɔ́ mawuxóɖiɖɔzɔ́ ɔ dó wà ajɔ̌ na ǎ .
( 2 kɔ . 2 : 17 ) mɛ e ɖò wɛn ɔ jla wɛ lɛ é ɖó na ba lè yeɖesunɔ tɔn ɖó azɔ̌ e ye wà é wu ǎ .
( xà mɛsɛ́dó 20 : 33 - 35 . )
"ye ɖó na kpé nukún dó sinsɛngán e nɔ ɖu sunfifokwɛ lɛ é wu , gɔ́ nú azɔ̌watɔ́ gègě ɖevo lɛ . ðò ninɔmɛ gègě mɛ ɔ , nukɔntɔ́ klisanwun - nyijɛtɔ́ lɛ tɔn lɛ ko xò dɔkun gègě kplé . — nǔɖe ."
"17 : 4 , 5 ."
nɛ̌ kúnnuɖetɔ́ jehovah tɔn lɛ ka xlɛ́ ɖɔ nǔ e sɔgbe é wɛ nɔ sísɛ́ emi bɔ emi nɔ wà mawuxóɖiɖɔzɔ́ ɔ gbɔn ?
9 etɛ è ka sixu ɖɔ dó kúnnuɖetɔ́ jehovah tɔn lɛ wu ɖò akwɛjijɔ linu ?
nǔ e è sɔ́ jlǒ dó na lɛ é wɛ nɔ nɔ gudo nú azɔ̌ yetɔn .
( 2 kɔ . 9 : 7 ) è nɔ yí agbǎnmɛkwɛ ɖò kpléxɔ axɔsuɖuto ɔ tɔn yetɔn lɛ mɛ alǒ ɖò kpléɖókpɔ́ yetɔn lɛ jí ǎ .
"nǔ e kpaca mɛ é wɛ nyí ɖɔ , é nyí vɔ̌nu kɛɖɛ wɛ ye nɔ wà azɔ̌ yetɔn ǎ , loɔ , ye nɔ lɛ́ kpé nukún dó akwɛzinzan yeɖesunɔ tɔn lɛ wu kpo awǎjijɛ kpo ."
dobanúnǔtɔ́ ɖé ɖɔ dó azɔ̌ e kúnnuɖetɔ́ jehovah tɔn lɛ nɔ wà é wu ɖɔ : “ nǔ nukɔntɔn e gbé ye nɔ nya é wɛ nyí ye na jla wɛn ɔ bo kplɔ́n nǔ mɛ . . . .
ye ɖó sinsɛngán e nɔ wɔ akwɛ ɖu lɛ é ɖě ǎ . ”
etɛ ka nɔ sísɛ́ mǐ bɔ mǐ nɔ wà azɔ̌ enɛ lo ?
"ðò klewun mɛ ɔ , mǐ nɔ sɔ́ jlǒ mǐɖesunɔ tɔn dó wà azɔ̌ enɛ , ɖó mǐ yí wǎn nú jehovah bo lɛ́ yí wǎn nú nɔzo mǐtɔn lɛ ."
"jlǒ sísɔ́ dó wà nǔ enɛ ɔ , nǔɖɔɖ’ayǐ e ɖò ezayíi 6 : 8 mɛ é sín jijɛ wɛ ."
wlɛnwín tɛ lɛ è ka ðó na zán ?
mǐ nɔ ɖɔ mawuxó ɖò fí ɖebǔ e mǐ sixu mɔ gbɛtɔ́ ɖè é ( kpɔ́n akpáxwé 10gɔ́ ɔ )
10 wlɛnwín tɛ lɛ jezu kpo ahwanvu tɔn lɛ kpo ka zán dó jla wɛnɖagbe ɔ ?
ye nɔ yì gbɛtɔ́ lɛ gɔ́n ɖò fí ɖebǔ e è sixu mɔ ye ɖè é : ɖò tokplétɛn lɛ kpo xwé lɛ gbè kpo .
mawuxóɖiɖɔzɔ́ ɔ nɔ lɛ́ byɔ ɖɔ è ni ba mɛ e jɛ lɛ é sín xwé ɖé gbè jɛ xwé ɖé gbè .
( mat . 10 : 11 ; luk . 8 : 1 ; mɛ .
5 : 42 ; 20 : 20 ) wlɛnwín enɛ e ɖò tuto jí é xlɛ́ ɖɔ è kún ɖè mɛɖé ɖó vo ɖò mɛɖé mɛ ó .
nɛ̌ gǎn e dó wɛ klisanwun - nyijɛtɔ́ lɛ ɖè ɖò wɛnɖagbe ɔ jijla linu é ka cí ɖò togun jehovah tɔn tɔn kpá ?
11 nɛ̌ sinsɛn klisanwun - nyijɛtɔ́ lɛ tɔn lɛ ka wà nǔ gbɔn ɖò ali enɛ nu ?
gègě yetɔn tíìn bɔ sinsɛnví yetɔn lɛ jó mawuxóɖiɖɔzɔ́ bǐ dó nú sinsɛngán e ye nɔ sú axɔ lɛ é kpo xomɛhunhun kpo .
"sinsɛngán klisanwun - nyijɛtɔ́ lɛ tɔn lɛ ka nɔ “ dɔn gbɛtɔ́ lɛ , lee [ è ] nɔ nyì ɖɔ dó wlí hweví gbɔn é ” ɖɔhun ǎ , loɔ , é cí ɖɔ nukúnkpikpe dó “ hweví ” e ko ɖò ye sí lɛ é wu nɔ mya nukún nú ye hugǎn ."
"nugbǒ wɛ ɖɔ hweɖelɛnu ɔ , sinsɛngán ɖé lɛ sixu tɛnkpɔn bo zɔ́n wɛnɖagbejijla alɔkpa ɖé lɛ ."
"ði kpɔ́ndéwú ɔ , ɖò xwè 2001 sín bǐbɛ̌mɛ ɔ , papa jean paul ii wlan dó wema - sɛ́dó - mɛ ɖé mɛ ɖɔ : “ sín xwè mɔkpan ɖíe wɛ un ko ɖò wɛnɖagbejijla yɔyɔ̌ ɔ sín gbè ɖè wɛ . un lɛ́vɔ wà mɔ̌ dìn . . ."
"papa ɔ lɛ́vɔ ɖɔ gɔ́ na ɖɔ azɔ̌ enɛ ɔ , è “ sixu jó dó nú gbɛ̌ta ‘ mɛ e tuùn lɛ é ’ tɔn ɖé ǎ , loɔ , togun mawu tɔn sín hagbɛ̌ lɛ bǐ sín azɔ̌ wɛ . ”"
"amɔ̌ , mɛ nabi ka sɔ ylɔ̌ enɛ ?"
12 kúnnuɖetɔ́ jehovah tɔn lɛ ka ló ?
"ði lee jezu zɔ́n gbɔn é ɔ , wɛnɖagbejijlazɔ́ ɔ nɔ mya nukún nú ye tawun ."
( mak . 13 : 10 ) wema ɖé ɖɔ jí : “ mɛsɛ́dózɔ́ ɔ nɔ ɖu ayi mɛ nú kúnnuɖetɔ́ jehovah tɔn lɛ hú nǔ ɖevo lɛ bǐ . ”
"mɛ e wlan wema ɔ é ɖɔ dó xó e kúnnuɖetɔ́ ɖé ɖɔ é wu ɖɔ : “ enyi ye kpannukɔn xovɛ , mɛɖokponɔ ninɔ , kpo azɔn kpo ɔ , ye nɔ tɛnkpɔn bo nɔ d’alɔ mɛ , . . . amɔ̌ ye nɔ wɔn gbeɖé ɖɔ azɔ̌ e ɖò taji nú emi é wɛ nyí wɛn gbigbɔ tɔn ɖé didó dó gbɛ̀ ɔ sín vivɔ e ko ja é kpo nǔ e è ɖó na wà bá gán é kpo wu ǎ . ”"
"( pillars of faith — american congregations and their partners ) kúnnuɖetɔ́ jehovah tɔn lɛ kpó ɖò wɛn enɛ jla wɛ , bo nɔ zán wlɛnwín ɖěɖee jezu kpo ahwanvu tɔn lɛ kpo zán é ."
bǎ tɛ mɛ azɔ̌ ɔ ka ðó na gbló ada ðó ? táan nabi è ka ðó na bló na ?
13 jezu tinmɛ bǎ e mɛ mawuxóɖiɖɔzɔ́ ɔ ɖó na gbló ada ɖó é bo ɖɔ ɖɔ è ɖó na jla wɛnɖagbe ɔ “ gbɔn gbɛ̀ ɔ bǐ mɛ . ”
"( mat . 28 : 19 , 20 ) enɛ byɔ ɖɔ azɔ̌ ɔ ni gbɔn gbɛ̀ ɔ bǐ mɛ ."
etɛ ka xlɛ́ ɖɔ kúnnuɖetɔ́ jehovah tɔn lɛ bló bɔ nǔɖɔɖ’ayǐ jezu tɔn e kúnkplá bǎ e mɛ azɔ́ ɔ na gbló ada ɖó é jɛnu ?
"14 bo na dó mɔ nukúnnú jɛ lee kúnnuɖetɔ́ jehovah tɔn lɛ bló bɔ nǔɖɔɖ’ayǐ jezu tɔn e kúnkplá bǎ e mɛ mawuxóɖiɖɔzɔ́ ɔ na gbló ada ɖó é jɛnu gbɔn é wu ɔ , mi nú mǐ ni gbéjé nùɖé lɛ kpɔ́n ."
yɛhwenɔ sinsɛn katolika hlɔma tɔn 400 000 jɛji wɛ gbɔn gbɛ̀ ɔ bǐ mɛ .
"dìn ɔ , kpɔ́n kúnnuɖetɔ́ nabi e ɖò axɔsuɖuto ɔ jijla sín azɔ̌ e jinjɔn biblu jí é wà wɛ é ."
"gbɔn gbɛ̀ ɔ bǐ mɛ ɔ , sinsɛnzɔ́watɔ́ livi tantɔn mɔ̌ wɛ sɔ́ jlǒ dó ɖò mawuxó ɖɔ wɛ ɖò tò 240 mɛ ."
"azɔ̌ jiwǔ ɖé wɛ nyí enɛ bɔ è ɖò wiwa wɛ , nú susu kpo yɛ̌yi jehovah tɔn kpo à cé ? — ðɛh . 34 : 2 ; 51 : 17 ."
"15 ðó mǐ nyí kúnnuɖetɔ́ jehovah tɔn lɛ wutu ɔ , mǐ jló bo na jla wɛnɖagbe ɔ mɛ e wu mǐ kpé lɛ é bǐ cobɔ gbɛ̀ ɔ na vɔ ."
"enɛ wu ɔ , mǐɖokponɔ wɛ nɔ wà azɔ̌ e mǐ nɔ wà bo nɔ lilɛ wema junjɔn biblu jí lɛ dó gbè ɖevo mɛ lobo nɔ lɛ́ ɖetɔ́n é ."
"mǐ ko má wema lɛ , xójlawema lɛ , tlati lɛ , gɔ́ nú mɛylɔwema kpléɖókpɔ́ ɖaxó kpo flǐn kpo tɔn lɛ livi mɔkpan vɔ̌nu ."
mǐ ko ɖè wema vovo lɛ tɔ́n dó gbè hugǎn 700 mɛ .
owe - wiwe lẹ — lẹdogbedevomẹ aihọn yọyọ tọn livi 200 jɛji wɛ mǐ ko ɖetɔ́n dó gbè 130 jɛji mɛ .
sinsɛnzɔ́watɔ́ gbɛ̌nu ɖevo tɛ ka ɖò azɔ̌ mɔhun wà wɛ ?
nɛ̌ mǐ ka wà gbɔn bo tuùn ɖɔ gbigbɔ mawu tɔn ɖò kúnnuɖetɔ́ jehovah tɔn lɛ jí ?
16 táan nabi mawuxóɖiɖɔzɔ́ e è ɖɔ ɖ’ayǐ é ka na xɔ ?
"jezu ɖɔ ɖɔ è na ɖò azɔ̌ enɛ wà gbɔn gbɛ̀ ɔ bǐ mɛ wɛ kaka jɛ azǎn gudogudo tɔn lɛ mɛ , bɔ “ enɛ ɔ gudo ɔ , gbɛ̀ ɔ na vɔ . ”"
( mat . 24 : 14 ) sinsɛn ɖevo tɛ ka kpó ɖò wɛnɖagbe ɔ jla wɛ ɖò azǎn gudogudo tɔn taji elɔ lɛ mɛ ?
"mɛ e mǐ nɔ xò gò ɖò sinsɛnzɔ́ ɔ mɛ é ɖé lɛ sixu ɖɔ : “ gbigbɔ mímɛ́ ɔ ɖò mǐ jí , amɔ̌ midɛɛ lɛ wɛ ɖò azɔ̌ ɔ wà wɛ . ”"
"loɔ , é ma ka nyí kàn e mǐ na ɖó dó azɔ̌ ɔ wu é wɛ na ɖexlɛ́ ɖɔ gbigbɔ mawu tɔn ɖò mǐ jí à ?"
"( mɛ . 1 : 8 ; 1 pi . 4 : 14 ) sín hweɖenu jɛ hweɖenu ɔ , sinsɛn ɖé lɛ ko tɛnkpɔn bo na wà nǔ e kúnnuɖetɔ́ jehovah tɔn lɛ nɔ wà hwɛhwɛ é , amɔ̌ , ye nɔ kpéwú ǎ ."
mɛ ɖevo lɛ nɔ wà mɛsɛ́dózɔ́ enyíì ɖé lɛ nú táan ɖé lobo nɔ lɛkɔ yì azɔ̌ e ye ko nɔ wà lɛ é kɔn .
"mɛ ɖevo lɛ tlɛ sixu tɛnkpɔn bo gbɔn xwégbe xwégbe có , etɛ jla wɛ ye ka ɖè ?"
xósin nùkanbyɔ enɛ tɔn xlɛ́ céɖécéɖé ɖɔ ye kún ɖò azɔ̌ e klisu bɛ́ é wà wɛ ó .
mɛ̌ ðětɛ lɛ ka ðò wɛnðagbe ɔ jla wɛ dóó ðò égbé ?
"17 , 18 . ( a ) etɛwu mǐ ka sixu ganjɛwu ɖɔ kúnnuɖetɔ́ jehovah tɔn lɛ wɛ ɖò wɛnɖagbe axɔsuɖuto ɔ tɔn jla wɛ ɖò égbé ? ( b ) etɛ ka zɔ́n bɔ mǐ kpéwú bo kpó ɖò azɔ̌ enɛ wà wɛ ?"
17 mɛ̌ ɖětɛ lɛ ka ɖò wɛnɖagbe axɔsuɖuto ɔ tɔn jla wɛ dóó ɖò égbé lo ?
mǐ hɛn ɔ mǐ na ɖɔ kpo adɔgbigbo kpo ɖɔ : “ kúnnuɖetɔ́ jehovah tɔn lɛ wɛ ! ”
etɛwu mǐ ka sixu gbó adɔ mɔhun ?
"nǔ e sɔgbe é wɛ nɔ sísɛ́ mǐ dó wɛnɖagbejijlazɔ́ mǐtɔn kɔn , é wɛ nyí wanyiyi , é nyí akwɛ ǎ ."
"bǎ ɖaxó bǐ ɔ mɛ wɛ azɔ̌ mǐtɔn ko ɖè , bo nɔ gbɔn akɔta lɛ bǐ kpo gbè lɛ bǐ kpo mɛ ."
"lobɔ mǐ na kpó ɖò azɔ̌ enɛ wà wɛ majomajo , xwewu xwewu , kaka bɔ vivɔnu ɔ na wá ."
18 nǔ e wà wɛ togun mawu tɔn ɖè ɖò hwenu titewungbe elɔ lɛ mɛ é jiwǔ tawun .
"amɔ̌ , etɛ ka zɔ́n bɔ è dó sixu kpé nǔ enɛ lɛ bǐ wu ?"
"mɛsɛ́dó pɔlu na xósin ɔ ɖò wema e é sɛ́dó filipunu lɛ é mɛ , bo ɖɔ : “ mawu ɖò azɔ̌ wà ɖò mi wu wɛ tɛgbɛ , bonu mi na sixu nɔ ɖó jlǒ [ kpo hlɔnhlɔn kpo , nw ] , bo na nɔ wà nǔ e sɔgbe xá tito éɖesunɔ tɔn é . ”"
"( fili . 2 : 13 ) mi nú mǐ bǐ ni yí gbè bonu tɔ́ mǐtɔn wanyiyinɔ ɔ ni kpó ɖò azɔ̌ wà ɖò mǐ wu wɛ , bonu mǐ na wà nǔ e wu mǐ kpé é bǐ bo wà sinsɛnzɔ́ mǐtɔn mlɛ́mlɛ́ . — 2 tim . 4 : 5 ."
ðu lè nǔ e jehovah nɔ na mǐ lɛ é tɔn mlɛ́mlɛ́
"“ nyɛ mawu mavɔmavɔ ɔ , nyɛ wɛ nyí mawu towe ; nyì wɛ na ɖɔ nǔ e na nyɔ́ nú we ɔ nú we . ” — eza . 48 : 17 ."
"han lɛ : 117 , 114"
"1 , 2 . ( a ) linlin tɛ kúnnuɖetɔ́ jehovah tɔn lɛ ka nɔ ɖó dó biblu ɔ wu ? ( b ) akpáxwé biblu tɔn tɛ a ka yí wǎn na hugǎn ?"
kúnnúðetɔ́ jehovah tɔn lɛ yí wǎn nú biblu ɔ .
"nùkplɔnmɛ e wu è sixu ganjɛ lɛ é wɛ ɖ’emɛ , b’ɛ nɔ lɛ́ d’alɔ mǐ bɔ mǐ nɔ ɖó akɔnkpinkpan kpo nukúnɖiɖo kpo ."
"( hlɔ . 15 : 4 ) mǐ nɔ kpɔ́n biblu ɔ dó mɔ linlin gbɛtɔ́ tɔn e è xokplé lɛ é ǎ , loɔ , mǐ nɔ “ yí dó yí mawuxó na ; mawuxó ɔ wɛ é ka nyí nugbǒ . ” — 1 tɛ . 2 : 13 ."
2 é ɖò wɛn ɖɔ mǐ bǐ wɛ yí wǎn nú akpáxwé biblu tɔn ɖé lɛ hugǎn .
"mɛɖé lɛ yí wǎn nú wɛnɖagbe - wema lɛ tawun , akpáxwé enɛ tinmɛ mɛ alɔkpa e jehovah nyí é gbɔn vǐ tɔn gblamɛ ."
"( jaan 14 : 9 ) mɛ ɖevo lɛ tíìn bɔ akpáxwé biblu tɔn e mɛ nǔɖɔɖ’ayǐ ɖè lɛ é wɛ nɔ jɛji nú ye hugǎn , ɖi nǔɖexlɛ́mɛ , ee sɔ́ “ nǔ e na jɛ ɖò malin - malin mɛ lɛ ” é sín nu ɖó te é . ( nǔɖe ."
"1 : 1 ) bɔ mɛ̌ ka ɖò mǐ mɛ bo ma ko mɔ akɔnkpinkpan ɖò ðɛhan lɛ mɛ , alǒ kplɔ́n ɖagbe lɛ ɖò wema nùnywɛxó tɔn mɛ kpɔ́n ǎ ?"
mɛ bǐ tɔn wɛ biblu ɔ nyí nugbǒ .
"3 , 4 . ( a ) nɛ̌ nǔ ka nɔ cí nú mǐ dó wema mǐtɔn lɛ wu ? ( b ) gbɛtɔ́ gbɛ̌nu tɛ lɛ mǐ ka nɔ lɛ́ ɖè wema lɛ tɔ́n na ?"
"3 ðó mǐ yí wǎn nú biblu ɔ wutu ɔ , mǐ lɛ́vɔ yí wǎn nú wema junjɔn biblu jí mǐtɔn lɛ ."
"ði kpɔ́ndéwú ɔ , nùɖuɖu gbigbɔ tɔn e mǐ nɔ mɔ gbɔn wema lɛ , alɔnuwema lɛ , xójlawema lɛ , kpo wema ɖevo lɛ kpo gblamɛ é nɔ sù nukún mǐtɔn mɛ ."
"nǔ enɛ lɛ e jehovah nɔ sɔnǔ na é nɔ d’alɔ mǐ bɔ mǐ nɔ nɔ acéjí ɖò gbigbɔ lixo , ɖu nǔ gɔ́xò ɖò gbigbɔ lixo , bo nɔ lɛ́ “ lidǒ ɖò nùɖiɖi mɛ . ” — ti . 2 : 2 ."
"4 gɔ́ nú wema ɖěɖee nɔ kàn kúnnuɖetɔ́ jehovah tɔn lɛ bǐ kpaà é ɔ , mǐ nɔ lɛ́ mɔ wema junjɔn biblu jí ɖevo lɛ bɔ yedɛɛ lɛ nɔ kàn gbɛtɔ́ gbɛ̌nu ɖé lɛ ."
ðé lɛ tíìn bɔ è sɔnǔ tɔn bo na dó d’alɔ mɛ winnyawinnya lɛ ; ɖevo lɛ nɔ d’alɔ mɛjitɔ́ yetɔn lɛ .
wema mǐtɔn e è zín lɛ é kpo ee ɖò tɛn ɛntɛnɛti tɔn mǐtɔn jí lɛ é kpo gègě tíìn bɔ è sɔnǔ tɔn nú mɛ e ma nyí kúnnuɖetɔ́ ǎ lɛ é .
nùɖuɖu tobutobu enɛ lɛ nɔ flín mǐ ɖɔ jehovah ɖè akpá e é dó ɖɔ emi na “ ylɔ agɔ̌ ɖokpo nú togun lɛ bǐ ” é . — eza . 25 : 6 .
5 gègě mǐtɔn sixu nɔ jló na mɔ hwenu sukpɔ́ bá xà biblu ɔ kpo wema junjɔn biblu jí lɛ kpo .
"mǐ hɛn ɔ mǐ na ɖeji ɖɔ gǎn e dó wɛ mǐ ɖè bo na “ hwlɛndo hwenu [ mǐtɔn ] lɛ , ” gbɔn biblu xixa ɖò gbesisɔmɛ kpo nùkplɔnkplɔn mɛɖesunɔ tɔn kpo gblamɛ é nɔ xɔ akwɛ ɖò jehovah nukúnmɛ . ( efɛ ."
"5 : 15 , 16 ) è na ɖɔ xó jɔ xó ɔ , mǐ sixu kpéwú hwebǐnu bo sɔ́ ayi ɖó nùɖuɖu gbigbɔ tɔn e ɖè nú mǐ é bǐ jí ɖó bǎ ɖokpo ɔ mɛ ǎ ."
awovinú tɛ ka wɛ ?
etɛ ka sixu zɔ́n bɔ nǔ e jehovah sɔnǔ na é ɖé lɛ na gú mǐ ?
"6 awovinú ɔ wɛ nyí ɖɔ enyi mǐ nɔ ɖɔ ɖɔ nǔ gbigbɔ tɔn e è sɔnǔ na é ɖé lɛ kún kàn mǐdɛɛ lɛ ó ɔ , lè ɖé lɛ sixu gú mǐ ."
"ði kpɔ́ndéwú ɔ , enyi é cí ɖɔ akpáxwé biblu tɔn ɖé kún sɔgbe xá ninɔmɛ mǐtɔn ó ɔ ka ló ?"
"alǒ , enyi wema ɖé tíìn bɔ mǐdɛɛ lɛ ma ɖò mɛ e é ɖu tawun lɛ é mɛ ǎ ɔ ka ló ?"
"mǐ nɔ ba na keya nú nǔ mɔhun lɛ ǎ wɛ à , alǒ mǐ tlɛ nɔ wɔn ya nú bǐ kpowun wɛ à ?"
"enyi mɔ̌ wɛ ɔ , nǔ e na hɛn lè ɖaxó wá nú mǐ lɛ é tɛ mǐɖée wɛ mǐ sixu ko ɖè nɛ ."
nɛ̌ mǐ ka sixu nyì alɔ nú fɛ́ca mɔhun gbɔn ?
"nǔ e ɖò taji hú bǐ é wɛ nyí ɖɔ , mǐ mɛ ɖokpo ɖokpo ɖó na hɛn d’ayi mɛ ɖɔ mawu wɛ nyí jɔtɛn nǔ gbigbɔ tɔn e è sɔnǔ na nú mǐ lɛ é tɔn ."
"é ɖɔ gbɔn gbeyiɖɔ ezayíi jí ɖɔ : “ nyɛ mawu mavɔmavɔ ɔ , nyɛ wɛ nyí mawu towe ; nyì wɛ na ɖɔ nǔ e na nyɔ́ nú we ɔ nú we . ”"
( eza . 48 : 17 ) mi nú mǐ ni ba dò nú wlɛnwín e mǐ sixu zán bo na ɖu lè akpáxwé biblu tɔn lɛ bǐ kpo nùɖuɖu gbigbɔ tɔn vovo e ɖè nú mǐ lɛ é kpo tɔn é atɔn .
wlɛnwín e è sixu zán bo ðu lè biblu xixa tɔn é ðé lɛ
7 nɔ xà kpo ayixa ɖokpo kpo .
"biblu ɖɔ nyì wɛn ɖɔ jí “ nǔ e è wlan dó mawuxówema ɔ mɛ ɔ , mawu wɛ sɔ́ bǐ dó ayi mɛ nú mɛ lɛ ” bɔ ye ɖó lè ."
"( 2 tim . 3 : 16 ) nugbǒ ɔ , akpáxwé biblu tɔn ɖé lɛ tíìn bo ɖu gbɛtɔ́ gbɛ̌nu ɖé lɛ jɛ nukɔn ."
enɛ wu wɛ mǐ ɖó na nɔ xà mawuxówema ɔ kpo ayixa ɖokpo kpo .
é ɖɔ gɔ́ na ɖɔ : “ enɛ flínflín nɔ sísɛ́ mì bɔ un nɔ kpɔ́n nǔ zɛ nǔ e ɖò wɛn é wu . ”
"cobonu mǐ na xà xó mawu tɔn ɔ , é na nyɔ́ ɖɔ mǐ ni nɔ xoɖɛ bo byɔ ayixa ɖokpo kpo nùnywɛ kpo bo na dó sixu mɔ nùkplɔnmɛ e jehovah ba ɖɔ mǐ ni mɔ lɛ é . — ɛsd . 7 : 10 , nw ; xà jaki 1 : 5 ."
biblu xixa towe ka ɖò lè ɖaxó hɛn wá nú we wɛ à ?
"8 , 9 . ( a ) hwenu e mǐ ɖò biblu xà wɛ é ɔ , nǔ tɛ lɛ mǐ ka sixu kanbyɔ mǐɖée ? ( b ) etɛ nǔ ɖěɖee è byɔ ɖò mɛ e jɛxa bá nyí mɛxo agun tɔn lɛ é sí é ka kplɔ́n mǐ dó jehovah wu ?"
8 nɔ kàn nǔ byɔ .
"hwenu e a ɖò akpáxwé biblu tɔn ɖé xà wɛ é ɔ , nɔ yì agbɔ̌n jí bo nɔ kàn nùɖé lɛ byɔ hwiɖée , ɖi : ‘ etɛ nǔ elɔ ka kplɔ́n mì dó jehovah wu ?"
nɛ̌ un ka sixu zán nǔ elɔ ɖò gbɛ̀ ce mɛ gbɔn ?
"enyi mǐ lin tamɛ kpɔ́n dó nùkanbyɔ mɔhun lɛ jí ɔ , é ɖò wɛn ɖɔ mǐ na ɖu lè gègě ɖò biblu xixa mǐtɔn mɛ ."
"ði kpɔ́ndéwú ɔ , lin tamɛ dó nǔ ɖěɖee mawuxówema ɔ byɔ ɖò mɛ e jɛxa bá nyí mɛxo agun tɔn lɛ é sí é jí ."
( xà 1 timɔtée 3 : 2 - 7 . )
"ðó gègě mǐtɔn nyí mɛxo agun tɔn ǎ wutu ɔ , mǐ sixu lin tlolo hwɛ̌ ɖɔ akpáxwé enɛ kún sɔgbe xá mǐ vo ɖé ó ."
"é ɖò mɔ̌ có , enyi mǐ ba dò nú xósin nùkanbyɔ e bɔ d’ewu lɛ é tɔn ɖé lɛ ɔ , mǐ na mɔ ɖɔ nǔ enɛ lɛ e è byɔ ɖò mɛ e jɛxa bá nyí mɛxo agun tɔn lɛ é sí é sixu hɛn lè wá nú mǐ bǐ ɖò ali gègě nu ."
9 etɛ nǔ elɔ ka kplɔ́n mì dó jehovah wu ?
nǔ enɛ lɛ e jehovah byɔ ɖò mɛ e na jɛxa lɛ é sí é ɖexlɛ́ ɖɔ é ɖó nugbodòdó titewungbe ɖé lɛ bɔ nɔví agbanɖotananɔ lɛ ɖó na xwedó .
"é ba ɖɔ ye ni zé kpɔ́ndéwú ɖagbe ɖé ɖ’ayǐ , bɔ lee ye wà nǔ xá agun e é “ xɔ gbɔn vǐ éɖesunɔ tɔn sín kú [ hun , nw ] gblamɛ ” é ɔ , ye na ɖó gbè tɔn n’i ."
( mɛ .
20 : 28 ) jehovah jló ɖɔ mǐ ni nɔ ayijayǐ mɛ ɖò lɛngbɔnyitɔ́ kpɛví e è ɖè lɛ é glɔ .
"( eza . 32 : 1 , 2 ) enɛ wu ɔ , nǔ ɖěɖee mawuxówema ɔ byɔ ɖò mɛ e jɛxa bá nyí mɛxo agun tɔn lɛ é sí é flín mǐ ɖɔ nǔ mǐtɔn nɔ ɖu ayi mɛ nú jehovah tawun ."
"10 , 11 . ( a ) hwenu e mǐ ɖò nǔ ɖěɖee è byɔ ɖò mɛxo agun tɔn lɛ sí é xà wɛ é ɔ , nɛ̌ mǐ ka sixu zán ɖò gbɛzán mǐɖesu tɔn mɛ gbɔn ? ( b ) nɛ̌ mǐ ka sixu zán nǔ enɛ lɛ dó d’alɔ mɛ ɖevo lɛ gbɔn ?"
"sín hweɖenu jɛ hweɖenu ɔ , nɔví sunnu agbanɖotananɔ ɖé ɖó na nɔ zán nǔ enɛ lɛ e biblu byɔ é dó gbéjé éɖée kpɔ́n na , bo kpɔ́n akpá e xwé é sixu lɛ́ yì nukɔn ɖè lɛ é ."
"nɔví sunnu e “ ɖò gǎn dó wɛ bá nyí nukúnkpénuwutɔ́ ” é ɖé ɖó na ɖó ayi jijɔ enɛ lɛ wu tawun , ɖó é ɖó na tɛnkpɔn bo ɖó ye lee é kpéwú gbɔn é ."
"( 1 tim . 3 : 1 , nw ) nugbǒ ɔ , jijɔ ɖěɖee è slɛ́ ɖò wemafɔ enɛ lɛ mɛ lɛ é sixu kplɔ́n nǔ klisanwun lɛ bǐ , ɖó gègě ɖ’emɛ bo nyí nǔ e jehovah byɔ ɖò klisanwun bǐ sí lɛ é ."
"ði kpɔ́ndéwú ɔ , mǐ mɛ bǐ ɖó na “ nɔ nɔ jlɛ̌ jí ” bo lɛ́ “ ɖó linlin e sɔgbe é . ”"
"( fili . 4 : 5 , nw ; 1 pi . 4 : 7 , nw ) ee mɛxo agun tɔn lɛ na tɛnkpɔn bo na nyí “ kpɔ́ndéwú nú lɛngbɔ̌ lɛ ” é ɔ , nǔwiwa yetɔn sixu kplɔ́n nǔ mǐ bɔ mǐ na “ ɖó nùɖiɖi ye ɖɔhun . ” — 1 pi . 5 : 3 ; ebl . 13 : 7 ."
11 nɛ̌ un ka sixu zán dó d’alɔ mɛ ɖevo lɛ gbɔn ?
"mǐ sixu zán jijɔ enɛ lɛ e klisanwun nukúnkpénuwutɔ́ lɛ ɖó na ɖó é dó d’alɔ jlǒɖotɔ́ lɛ alǒ biblu kplɔntɔ́ lɛ , bɔ ye na mɔ ali ɖěɖee nu mɛxo agun tɔn kúnnuɖetɔ́ jehovah tɔn lɛ tɔn lɛ gbɔn vo nú sinsɛngán klisanwun - nyijɛtɔ́ lɛ tɔn lɛ ɖè é ."
"gɔ́ na ɔ , hwenu e mǐ ɖò jijɔ enɛ lɛ xà wɛ é ɔ , mǐ sixu flín gǎn e dó wɛ mɛxo agun tɔn mǐɖesunɔ tɔn lɛ ɖè dó ta mǐtɔn mɛ lɛ é ."
"tamɛ linlin dó lee ye nɔ zán yeɖée gbɔn é jí nɔ zɔ́n bɔ mǐ nɔ “ ɖó sísí nú mɛ e aklunɔ sɔ́ , bɔ ye ɖò azɔ̌ wà wɛ ” syɛnsyɛn ɖò tɛntin mǐtɔn lɛ é d’eji ."
"( 1 tɛ . 5 : 12 ) bɔ bǎ e mɛ mǐ ɖó sísí jɔ sísí nú nukúnkpénuwutɔ́ azɔ̌syɛnsyɛnwatɔ́ enɛ lɛ ɖó é ɔ , bǎ ɖokpo ɔ mɛ wɛ mǐ nɔ dó awǎjijɛ awǎjijɛ jí nú ye ɖó . — ebl . 13 : 17 ."
"12 , 13 . ( a ) etɛ lɛ mɔ̌ mǐ ka sixu zán azɔwanú e ɖè nú mǐ lɛ é bo ba dò na ? ( b ) nǎ lee nǔ ɖěɖee lɛlɛ̌ dó akpáxwé biblu tɔn ɖé é sixu ɖè nùkplɔnmɛ e ma ɖò vaàn tlolo ǎ lɛ é xlɛ́ gbɔn é sín kpɔ́ndéwú ɖokpo ."
12 nɔ ba dò nú nǔ .
"mǐ sixu zán azɔwanú e ɖè nú mǐ lɛ é dó ba dò nú nǔ na , ɖi nǔ lehun lɛ :"
mɛ̌ ka wlan akpáxwé mawuxówema ɔ tɔn elɔ ?
fitɛ è ka wlan ɖè ? hwetɛnu è ka wlan ?
nǔ taji tɛ lɛ ka jɛ hwenu e è wlan wema biblu tɔn tawun ɖé é ?
nǔ mɔhun lɛ sixu d’alɔ mǐ bɔ nùkplɔnmɛ e ma ko ɖò vaàn tlolo ǎ lɛ é na zawě nú mǐ .
"13 ði kpɔ́ndéwú ɔ , ɖǒ ayi ezekiyɛli 14 : 13 , 14 wu ; é ɖɔ : “ enyi tò ɖé tíìn , bɔ mɛ e ɖ’emɛ lɛ hu hwɛ dó mì , bo jó mì dó ɔ , alɔ ce na jɛ ye wu ."
"un na hɛn nùɖuɖu e ye kplé ɖó ayǐ lɛ bǐ gblé ; un na sɛ́ adɔ dó tò ɔ mɛ , bɔ gbɛtɔ́ kpo kanlin kpo bǐ na kú . nɔwée kpo daniyɛli kpo jɔbu kpo na bo ɖò tò ɔ mɛ ɔ , gbeji e ye ɖè nú mì ɔ jɛn na zɔ́n bɔ ye na hwlɛn gbɛ̀ yeɖée tɔn gán . xó e nyɛ aklunɔ mavɔmavɔ ɖɔ ɔ nɛ . ”"
"enyi mǐ ba dò nú nǔ kpɛɖé ɔ , mǐ na mɔ ɖɔ xwè 612 j.h.m . mɔ̌ wɛ è wlan akpáxwé ezekiyɛli tɔn enɛ ."
"hwe enɛ nu ɔ , nɔwée kpo jɔbu kpo ko kú bɔ xwè kanweko mɔkpan ko wá yì , bɔ mawu kpó ɖò gbejininɔ gbɛ̀ e ye zán é flín wɛ ."
"amɔ̌ , daniyɛli kpò ɖò gbɛ̀ ."
xwè tɔn sixu ko ɖò 18 jɛ 23 vlamɛ hwenu e jehovah ɖɔ ɖɔ é nyí hwɛjijɔnɔ nɔwée kpo jɔbu kpo ɖɔhun é .
etɛ enɛ ka kplɔ́n mǐ ?
"jehovah nɔ ɖ’ayi gbejininɔ mɛsɛntɔ́ tɔn lɛ bǐ tɔn wu , kaka jɛ mɛ e ɖò winnyawinnya wɛ lɛ é tɔn jí , bɔ é nɔ lɛ́ xɔ akwɛ ɖò nukún tɔn mɛ . — ðɛh ."
148 : 12 - 14 . ðu lè wema vovo lɛ tɔn
"14 ði lee mǐ mɔ dìn ɖɔ xó mawu tɔn sín akpáxwé lɛ bǐ kplɔnkplɔn wɛ ɖó lè é ɔ , mǐ sixu lɛ́ ɖu lè nùɖuɖu gbigbɔ tɔn e ɖè nú mǐ lɛ é bǐ tɔn ."
kpɔ́ndéwú klewun ɖé lɛ ɖíe .
nǔ e è sɔnǔ na nú mɛ winnyawinnya lɛ é .
"ðò xwè e wá yì lɛ é mɛ ɔ , wema mǐtɔn lɛ gègě wɛ è ɖetɔ́n nú mɛ winnyawinnya lɛ . [ 1 ] ðé lɛ ɖò wema enɛ lɛ mɛ bɔ è sɔnǔ na bo na dó d’alɔ ye nú ye na ɖu ɖò kɔgbidinúmɛ lɛ jí ɖò wemaxɔmɛ alǒ wuvɛ̌ winnyawinnya hwenu tɔn lɛ jí ."
nɛ̌ wema enɛ lɛ xixa ka sixu hɛn lè wá nú mǐ bǐ gbɔn ?
"enyi mǐ xà ɔ , é nɔ flín nǔ ɖěɖee ɖí xwi xá wɛ mɛ winnyawinnya mǐtɔn gbejinɔtɔ́ lɛ ɖè é mǐ ."
"mɔ̌ mɛ ɔ , mǐ nɔ kpéwú bo nɔ d’alɔ ye bo lɛ́ dó wusyɛn lanmɛ nú ye ."
15 nǔ ɖěɖee jí wema ɖěɖee è sɔnǔ na nú mɛ winnyawinnya lɛ é ɖɔ xó dó é gègě tíìn bɔ yedɛɛ lɛ kɛɖɛ wɛ é kàn ǎ .
xota enɛ lɛ kpo gègě ɖevo lɛ kpo jí wɛ è ɖɔ xó dó ɖò wema ɖěɖee è sɔnǔ na nú mɛ winnyawinnya lɛ é mɛ .
klisanwun e ko nyí mɛxo lɛ é ka ɖó na lin ɖɔ wema ɖěɖee è ɖetɔ́n nú mɛ winnyawinnya lɛ é xixa na ɖè emi kpò wɛ à ? gbeɖé kpɔ́n !
"nugbǒ wɛ ɖɔ è sɔnǔ nú nǔ enɛ lɛ ɖó alɔkpa ɖé b’ɛ na dɔn mɛ winnyawinnya lɛ , amɔ̌ , nugbodòdó mawuxówema ɔ tɔn e nyɔ́ zán hwebǐnu lɛ é jí wɛ ye jinjɔn , bɔ mǐ bǐ sixu ɖu lè nùɖuɖu gbigbɔ tɔn enɛ lɛ tɔn ."
"16 gɔ́ nú alɔ e wema mǐtɔn lɛ nɔ dó mɛ winnyawinnya lɛ bɔ ye nɔ ɖu ɖò tagba lɛ jí é ɔ , ye nɔ lɛ́ d’alɔ ye bɔ ye nɔ sù ɖò gbigbɔ lixo bo nɔ sɛkpɔ jehovah ."
ye sixu lɛ́ dó alɔ mɔhun klisanwun mɛxo lɛ lɔ .
"ði kpɔ́ndéwú ɔ , xota ɖé tɔ́n ɖò réveillez - vous ! avril 2009 tɔn mɛ bo nyí “ les jeunes s’interrogent . . ."
"xota ɔ ɖɔ xó dó wlɛnwín gègě jí , bɔ gbàví ɖokpo lɛ́ ɖ’emɛ bɔ è sixu sɛ́n bo sɔ́ ɖó biblu mɛtɔn mɛ bo zán ."
xota enɛ ka ko hɛn lè wá nú mɛxo lɛ lɔ à ?
"“ un xwedó wlɛnwín e jí xota ɔ ɖɔ xó dó lɛ é , bo ɖò gbàví ɔ zán wɛ ganji ."
"un mɔ dìn ɖɔ wema biblu tɔn lɛ xò nǔ dó akpà ɖokpo ɔ mɛ , bo cí avɔkan ɖěɖee kanvɔlɔntɔ́ ɖé lɔn ɖě dó ɖě mɛ bɔ ye na kanvɔ ɖɛkpɛɖɛkpɛ ɖé é ɖɔhun ."
17 nǔ e è sɔnǔ na nú mɛ e ma nyí kúnnuɖetɔ́ ǎ lɛ é .
"sín 2008 wɛ mǐ ko ɖò vivǐ atɔxwɛ e è nɔ kplɔ́n ɖò kplé jí , bɔ è sɔnǔ tɔn nú kúnnuɖetɔ́ jehovah tɔn lɛ é tɔn ɖu wɛ ."
"amɔ̌ , xójlawema mǐtɔn e mǐ nɔ xwlé mɛ lɛ ɖò kúnnuɖegbe lɛ é ka ló ?"
nùjlɛdonǔwu ɖé ɖíe .
"hwenu e xóɖɔtɔ́ ɔ ɖò xóɖiɖɔ tɔn xwlé mɛ wɛ é ɔ , é cí ɖɔ a ɖò tamɛ lin dó jonɔ enɛ jí wɛ ɖɔhun ."
"è na ɖɔ ɔ , a ɖò xóɖiɖɔ ɔ sè wɛ gbɔn tó éyɛtɔn lɛ mɛ ."
"wǎgbɔ tɔn ɔ , a lɛ́vɔ ɖó mɔjɛmɛ xota ɔ tɔn d’eji ɖò xóɖiɖɔ ɔ gudo ."
18 mǐ sixu ɖu lè mɔhun hwenu e mǐ xà nǔ e mǐ nɔ xwlé mɛ lɛ ɖò kúnnuɖegbe lɛ é é .
"mɔ̌ ɖokpo ɔ wɛ é nyí nú gègě xota e è ɖetɔ́n ɖò jw.org jí lɛ é tɔn , ɖi ee ɖò akpáxwé “ nùkanbyɔ biblu tɔn lɛ sín xósin ” kpo “ nǔ e mɛ lɛ nɔ yawu kanbyɔ lɛ é ” kpo glɔ lɛ é ."
"hwenu e mǐ xà nǔ enɛ lɛ é ɔ , nugbǒ e mǐ ko tuùn lɛ é nɔ sù nukún mǐtɔn mɛ d’eji ."
"gɔ́ na ɔ , mǐ sixu lɛ́ kplɔ́n ali yɔyɔ̌ ɖevo e nu mǐ na tinmɛ nǔ e mǐ ɖi nǔ na lɛ é ɖò kúnnuɖegbe ɖè lɛ é ."
"mɔ̌ ɖokpo ɔ , réveillez - vous ! nɔ bló bɔ ganjɛwu e mǐ ɖó ɖɔ mawu nugbǒ ɔ tíìn é nɔ lidǒ hwɛhwɛ , b’ɛ nɔ lɛ́ kplɔ́n mǐ lee mǐ na jɛhun dó nǔ e mǐ ɖi nǔ na lɛ é jí gbɔn é . — xà 1 piyɛ́ɛ 3 : 15 , 16a ."
19 é ɖò wɛn ɖɔ nǔ gègě wɛ jehovah na mǐ bo na dó sú “ hudo nǔ gbigbɔ tɔn lɛ tɔn ” e mǐ ɖó é sín dò .
"( mat . 5 : 3 , nw ) mi nú mǐ ni ɖò gbigbɔ sín nǔ e ɖè nú mǐ lɛ é bǐ zán wɛ zɔn mǐ yì ."
"mɔ̌ mɛ ɔ , mǐ na xlɛ́ mɛ e nɔ kplɔ́n nǔ e na nyɔ́ nú mǐ é mǐ é ɖɔ mǐ kún nyí ɖumakpamɛsinɔ ó . — eza . 48 : 17 ."
[ 1 ] ( akpáxwé 14gɔ́ ɔ ) wema mɔhun ɖé lɛ wɛ nyí les jeunes s’interrogent .
"réponses pratiques , akpáxwé 1 kpo 2 kpo , gɔ́ nú xota ɖebɔdoɖewu “ les jeunes s’interrogent , ” ee nɔ tɔ́n dìn ɖò ɛntɛnɛti kɛɖɛ jí lɛ é ."
“ mi tɛnkpɔn bo tuùn nǔ e aklunɔ jló ɖɔ mi ni wà é . ” — efɛ .
5 : 17 .
"han lɛ : 69 , 57"
jehovah na sɛ́n tawun tawun gègě mǐ ɖò xó tɔn mɛ .
"ði kpɔ́ndéwú ɔ , é gbɛ́ agalilɛ , vodunsinsɛn , ajojija , kpo ahannumu kpo . ( 1 kɔ ."
"6 : 9 , 10 ) gɔ́ na ɔ , vǐ mawu tɔn jezu klisu ɖegbe e sɛ hǔn d’aga lobo ka sɔ́ akpàkpà mɛ é elɔ nú ahwanvu tɔn lɛ , bo ɖɔ : “ mi yì bo kplɔ́n nǔ akɔta lɛ bǐ , bonu ye ni huzu ahwanvu ce ."
"mi ylɔ tɔ́ ɔ , vǐ ɔ , kpodo [ gbigbɔ mímɛ́ ] ɔ kpo sín nyikɔ dó [ bló baptɛm ] nú ye ."
"( mat . 28 : 19 , 20 ) sɛ́n mawu tɔn lɛ kpo gbeɖiɖe tɔn lɛ kpo nɔ cyɔn alɔ mɛ jí kpɔ́n !"
"tónúsíse nú ye zɔ́n bɔ sísí mɛɖesunɔ tɔn e mǐ ɖó é jɛji , na mǐ lanmɛ syɛn hunsin ɖagbe , lobo dó awǎjijɛ awǎjijɛ jí nú mǐ ɖò xwédo mɛ ."
"ee ɖò taji hú bǐ é wɛ nyí ɖɔ gbeɖiɖe jehovah tɔn lɛ xwixwedó , kaka jɛ ee ɖɔ ɖɔ è ni ɖ’alɔ ɖò mawuxóɖiɖɔzɔ́ ɔ mɛ é jí , ko zɔ́n bɔ nǔ mǐtɔn nɔ nyɔ́ nukún tɔn mɛ b’ɛ nɔ kɔn nyɔna tɔn dó mǐ jí ."
"2 , 3 . ( a ) etɛwu biblu ma ka na sɛ́n lɛ mǐ dó ninɔmɛ gbɛmɛ tɔn lɛ bǐ wu ǎ ? ( b ) nùkanbyɔ tɛ lɛ mǐ ka na ba dò na ɖò xota elɔ mɛ ?"
"2 é ɖò mɔ̌ có , ninɔmɛ gègě tíìn bɔ biblu na sɛ́n tawun ɖé dó ye wu ǎ ."
"ði kpɔ́ndéwú ɔ , gǒflɛ́mɛ sɛ́n e kúnkplá nǔzinzan alɔkpa e sɔgbe xá klisanwun lɛ é tɔn lɛ ɖò mawuxówema ɔ mɛ ǎ ."
nɛ̌ enɛ ka ɖè nùnywɛ jehovah tɔn xlɛ́ gbɔn ?
"nǔsisɔ lɛ kpo aca lɛ kpo nɔ gbɔn vo ɖò gbɛ̀ ɔ sín akpá vovo lɛ xwé , lobo ka nɔ lɛ́vɔ ɖò ɖyɔɖyɔ wɛ sín hweɖenu jɛ hweɖenu ."
"enyi biblu ko slɛ́ nǔsisɔ kpo acɔ́biba kpo alɔkpa e jɛxa lɛ é wɛ ɔ , ye na ko cá ɖò égbé ."
"enɛ wu ɔ , mɛ ɖokpo ɖokpo kpo tatɔ́ xwédo tɔn lɛ kpo vo bo na wá gbeta e jló ye lɛ é kɔn ɖò ninɔmɛ enɛ lɛ mɛ ."
"3 xíxlɛ́ wɛ enɛ ka ɖè ɖɔ nǔ e mǐ nɔ wà hwenu e é byɔ ɖɔ mǐ ni wá gbeta taji lɛ kɔn , bɔ ɖé lɛ sixu kúnkplá gbɛ̀ mǐtɔn tawun é , kún nɔ nyí nùɖé ɖò jehovah nukúnmɛ ó à ?"
"enyi mǐ wá gbeta ɖebǔ kɔn bɔ é vɛ́ ma ko gbà sɛ́n biblu tɔn ɖé ǎ ɔ , tɔ́ mǐtɔn jixwé tɔn ka na yí gbè na kpowun wɛ à ?"
"ðò ninɔmɛ e mɛ è ma dó sɛ́n tawun ɖé ɖè ǎ é ɔ , nɛ̌ mǐ ka sixu tuùn nǔ e mǐ na wà b’ɛ na nyɔ́ jehovah nukúnmɛ é gbɔn ?"
gbeta e kɔn mɛðesunɔ nɔ wá lɛ é ðò taji wɛ à ?
4 mɛɖé lɛ sixu mɔ ɖɔ gbeta e kɔn mǐɖesunɔ nɔ wá lɛ é kún ɖò taji ó .
"é ɖò mɔ̌ có , bo na dó wá gbeta e nùnywɛ kpé bo nyɔ́ jehovah nukúnmɛ lɛ é kɔn ɔ , mǐ ɖó na gbéjé sɛ́n kpo nugbodòdó e ɖò xó tɔn mɛ lɛ é kpo kpɔ́n , lobo setónú nú ye ."
"ði kpɔ́ndéwú ɔ , bonu nǔ mǐtɔn na nyɔ́ mawu nukúnmɛ ɔ , mǐ ɖó na wà nǔ sɔgbe xá sɛ́n tɔn e kúnkplá hun é ."
( bǐb . 9 : 4 ; mɛ .
"15 : 28 , 29 ) ðɛxixo na d’alɔ mǐ bɔ mǐ na wá gbeta ɖěɖee sɔgbe xá nugbodòdó mawuxówema ɔ tɔn lɛ kpo sɛ́n tɔn lɛ kpo é kɔn ."
5 gbeta taji ɖěɖee kɔn mǐɖesunɔ nɔ wá lɛ é sixu kúnkplá ganjininɔ mǐtɔn ɖò gbigbɔ lixo .
nǔ ɖebǔ e jí mǐ site dó é na kúnkplá kancica e ɖò mǐ kpo jehovah kpo tɛntin é : é sixu nyí dó ɖagbe jí alǒ dó nyanya jí .
"te sísí dó nǔ e sɔgbe é jí na hɛn kancica mǐ kpo mawu kpo tɔn lidǒ , bɔ ee ma sɔgbe ǎ é na d’akpà wu ."
"gɔ́ na ɔ , gbeta e ma sɔgbe ǎ é kɔn wiwa sixu hɛn nǔ gblé dó mɛ ɖevo lɛ wu ɖò gbigbɔ lixo , é sixu doya nú ye , alǒ tlɛ nyí afɔklɛ́nnú nú ye , abǐ é sixu d’avaja bǔninɔ agun ɔ tɔn mɛ ."
é ɖò wɛn ɖɔ gbeta mɛɖesunɔ tɔn e kɔn mǐ nɔ wà lɛ é ɖò taji . — xà hlɔmanu lɛ 14 : 19 ; galatinu lɛ 6 : 7 .
etɛ jí gbeta mǐtɔn lɛ ka ɖó na jinjɔn ?
6 etɛ mǐ ka ɖó na wà ɖò ninɔmɛ e mɛ biblu ma na sɛ́n ɖé tlɔlɔ ɖè ǎ lɛ é ?
"ðò ninɔmɛ mɔhun lɛ mɛ ɔ , mǐɖesunɔ wɛ ɖó na gbéjé gǒflɛ́mɛ lɛ kpɔ́n , bo wà nǔ e na nyɔ́ jehovah nukúnmɛ b’ɛ na kɔn nyɔna tɔn d’eji é , mǐ ɖó na wà nǔ e jɛji nú mǐɖesunɔ é kpowun ǎ . — xà ðɛhan 37 : 5 ."
tuùn jlǒ jehovah tɔn
"7 a sixu kanbyɔ hwiɖée ɖɔ : ‘ enyi xó jehovah tɔn ma na sɛ́n tawun ɖé dó ninɔmɛ ɖé wu ǎ ɔ , nɛ̌ mǐ ka sixu tuùn nǔ e nyɔ́ nukún tɔn mɛ é gbɔn ? ’"
efɛzinu lɛ 5 : 17 ɖɔ : “ mi tɛnkpɔn bo tuùn nǔ e aklunɔ jló ɖɔ mi ni wà é . ”
"ðò ninɔmɛ e wu sɛ́n biblu tɔn ɖé ma kɛnu dó tlɔlɔ ǎ é mɛ ɔ , nɛ̌ mǐ ka sixu tuùn jlǒ mawu tɔn gbɔn ?"
mǐ sixu wà mɔ̌ gbɔn ɖɛxixo sɛ́dó è kpo gbigbɔ mímɛ́ tɔn sín alixlɛ́mɛ xwixwedó kpo gblamɛ .
8 lin tamɛ dó lee jezu mɔ dò nú nǔ e tɔ́ tɔn jló ɖɔ é ni wà é gbɔn é jí .
"ðò ninɔmɛ e xó biblu ɖɔ lɛ é wè mɛ ɔ , jezu tó xoɖɛ hwɛ̌ , lobo wá bló nùjiwǔ dó na nùɖuɖu gbɛtɔ́ gègě ."
"( mat . 14 : 17 - 20 ; 15 : 34 - 37 ) amɔ̌ , é gbɛ́ ɖɔ emi kún na sɔ́ awinnya lɛ dó huzu nùɖuɖu na hwenu e xovɛ sìn i bɔ awovi tɛ́n ɛ kpɔ́n ɖò gbetótló mɛ é ó ."
( xà matie 4 : 2 - 4 . )
"ðó linlin mawu tɔn ko má dó jezu wutu ɔ , é tuùn ɖɔ emi kún ɖó na sɔ́ awinnya lɛ dó huzu nùɖuɖu na ó ."
"ðó é gbɛ́ bo wà mɔ̌ ǎ wutu ɔ , é ɖexlɛ́ ɖɔ jehovah wu wɛ emi ganjɛ b’ɛ na xlɛ́ ali emi bo lɛ́ na ɖuɖu kpo nunu kpo emi ."
etɛ ka na d’alɔ mǐ bɔ mǐ na wá gbeta e nùnywɛ kpé lɛ é kɔn ?
sɔ́ jlɛ́ dó nùɖé wu .
"9 enyi mǐ jló na wá gbeta e nùnywɛ kpé lɛ é kɔn lee jezu bló gbɔn é ɖɔhun ɔ , mǐ ɖó na ganjɛ jehovah wu bonu é na xlɛ́ ali mǐ ."
mǐ ɖó na wà nǔ sɔgbe xá nùnywɛxó elɔ lɛ : “ ðeji dó mawu mavɔmavɔ wu kpo ayixa towe bǐ kpo .
"ba jlǒ mawu mavɔmavɔ tɔn ɖò nǔ e a nɔ wà lɛ bǐ mɛ ; enɛ ɔ , é na xlɛ́ ali we ."
"ma nɔ mɔ hwiɖée dó mɔ nùnywɛtɔ́ ó ; loɔ , nɔ ɖó sísí nú mawu mavɔmavɔ bo jó nǔnyanyawiwa dó . ” ( nùx ."
3 : 5 - 7 ) linlin jehovah tɔn lɛ tuùntuùn gbɔn biblu kplɔnkplɔn gblamɛ sixu d’alɔ mǐ bɔ mǐ na mɔ dò nú nǔ e mawu ba ɖɔ mǐ ni wà ɖò ninɔmɛ tawun ɖé mɛ é .
"bǎ e mɛ linlin jehovah tɔn lɛ na má mǐ ɖó é ɔ , bǎ ɖokpo ɔ mɛ wɛ ayi mǐtɔn lɔmɔ̌ na ɖò acéjí dó alixlɛ́mɛ tɔn lɛ wu ɖó é nɛ . — ezek . 11 : 19 ."
10 nùjlɛdonǔwu ɖé ɖíe : mǐ ni ɖɔ ɖɔ nyɔnu xwési ɖé ɖò axi xwlé wɛ .
"é mɔ afɔkpa ɖé b’ɛ jló è , lobo ka v’axi kaka ."
"enɛ wu ɔ , é kanbyɔ éɖée ɖɔ : ‘ enyi un zán akwɛ tobutobu elɔ dìn ɔ , nɛ̌ é ka na cí nú asú ce ? ’"
etɛwu é ka tuùn ?
"ðó hwenu e ye ko nɔ kpɔ́ na é wutu ɔ , linlin e asú tɔn nɔ ɖó dó akwɛzinkan yetɔn e ma lidǒ ǎ é wu é ko má ɛ ."
"mɔ̌ ɖokpo ɔ , hwenu e linlin jehovah tɔn lɛ kpo ali tɔn lɛ kpo ɖò mǐ má wɛ kpɛɖé kpɛɖé é ɔ , nǔwukpikpé mǐtɔn bo na dó mɔ dò nú nǔ e tɔ́ mǐtɔn jixwé tɔn ɔ ba ɖɔ mǐ ni wà ɖò ninɔmɛ vovo lɛ mɛ é nɔ kpɔ́n te d’eji ."
nɛ̌ a ka sixu mɔ dò nú linlin jehovah tɔn gbɔn ?
"( kpɔ́n gbàví “ hwenu e a ðò xó mawu tɔn kplɔ́n wɛ é ɔ , kanbyɔ hwiɖée ðɔ . ” )"
"hwenu e mǐ ɖò xó mawu tɔn xà wɛ alǒ ɖò kplɔnkplɔn wɛ é ɔ , mǐ sixu kanbyɔ mǐɖée ɖɔ : ‘ etɛ nǔ elɔ ka kplɔ́n mɛ dó jehovah , ali jlɔjlɔ tɔn lɛ , kpo linlin tɔn lɛ kpo wu ? ’"
"mǐ ɖó na wà nǔ ðɛhan wlantɔ́ davidi ɖɔhun , éyɛ jihan ɖɔ : “ mawu mavɔmavɔ , xlɛ́ ali e un na gbɔn ɔ mì , kplɔ́n lee un na zán gbɛ̀ ce gbɔn ɔ mì ."
"kplá mì gbɔn nugbǒ towe lixo , kplɔ́n nǔ mì , ɖó hwi wɛ nyí mawu mɛhwlɛngantɔ́ ce ."
hwi wu wɛ un nɔ ganjɛ gbè bǐ gbè . ”
( ðɛh .
"25 : 4 , 5 ) hwenu e a ɖò tamɛ linkpɔ́n dó wemafɔ biblu tɔn ɖé jí wɛ é ɔ , a sixu ba dò nú nùkanbyɔ lehun lɛ : ‘ nɛ̌ un ka sixu zán nùkplɔnmɛ elɔ ɖò xwédo ce mɛ gbɔn ?"
fitɛ un ka sixu zán ɖè ? xwégbe wɛ à ? azɔ̌mɛ wɛ à ?
wemaxɔmɛ wɛ à ? sinsɛnzɔ́ ɔ mɛ wɛ à ? ’
"enyi mǐ mɔ nǔ jɛ fí e mǐ na zán nùkplɔnmɛ ɔ ɖè é wu ɔ , é sixu bɔwǔ bɔ mǐ na mɔ dò nú lee mǐ sixu zán gbɔn é ."
12 nǔ ɖevo e sixu zɔ́n bɔ linlin jehovah tɔn má dó mǐ é wɛ nyí ɖɔ mǐ na ɖó ayi alixlɛ́mɛ biblu tɔn e nɔ gosin tutoblonunu tɔn gɔ́n é wu .
"ði kpɔ́ndéwú ɔ , è sɔnǔ nú index des publications des témoins de jéhovah kpo anademẹwe dodinnanu tọn na kunnudetọ jehovah tọn lẹ kpo bɔ ye na d’alɔ mǐ bɔ mǐ na tuùn linlin e jehovah nɔ ɖó dó ninɔmɛ ɖěɖee mɛ é nɔ byɔ ɖɔ mǐɖesunɔ ni wá gbeta lɛ kɔn ɖè é gègě wu ."
kplé klisanwun tɔn lɛ yiyi bo tɛ́ tó ganji lobo ɖ’alɔ ɖ’emɛ nɔ lɛ́vɔ hɛn lè gègě wá nú mǐ .
"enyi mǐ zán nùɖuɖu e jehovah nɔ sɔnǔ tɔn nú mǐ ɖò gbigbɔ lixo lɛ é ganji ɔ , mǐ na tuùn ali tɔn lɛ d’eji kpɛɖé kpɛɖé ."
"wǎgbɔ tɔn ɔ , mǐ na kpéwú bo na nɔ wá gbeta e jí mawu wanyiyinɔ mǐtɔn na kɔn nyɔna dó lɛ é kɔn ."
nǔ gbeta e kɔn a nɔ wá lɛ é ni nɔ jinjɔn linlin jehovah tɔn lɛ jí
13 lee linlin jehovah tɔn lɛ tuùntuùn sixu d’alɔ mǐ bɔ mǐ na wá gbeta e nùnywɛ kpé lɛ é kɔn gbɔn é sín kpɔ́ndéwú ɖé ɖíe .
"ðó mǐ nyí wɛnjlatɔ́ axɔsuɖuto ɔ tɔn lɛ wutu ɔ , mǐ sixu ba bo na byɔ sinsɛnzɔ́ hwebǐnu tɔn ɔ mɛ , lobo nyí gbexosin - alijitɔ́ hwebǐnu tɔn ."
"bonu enɛ na dó sixu nyɔ́ bló ɔ , mǐ jɛ nǔ sɔ́ jí bo na bló bɔ gbɛzinzan mǐtɔn na bɔkun ."
"hwe ɖokpo ɔ nu ɔ , ado sixu jɛ mǐ hu jí ɖɔ enyi mǐ ma ɖó nǔɖokan gègě ǎ ɔ , mǐ ka na ɖó awǎjijɛ jɔ awǎjijɛ à jí ."
"nugbǒ ɔ , sɛ́n biblu tɔn ɖě ɖɔ ɖɔ mǐ ni nyí gbexosin - alijitɔ́ ǎ ; mǐ sixu nyí wɛnjlatɔ́ gbejinɔtɔ́ lɛ bo ɖò jehovah sɛ̀n wɛ zɔn mǐ yì ."
"é ɖò mɔ̌ có , jezu na mǐ ganjɛwu ɖɔ mɛ ɖěɖee nɔ sɔ́ nùɖé lɛ dó savɔ̌ ɖó axɔsuɖuto ɔ wu lɛ é na mɔ nyɔna gègě ."
"hú mɔ̌ ɔ , mawuxówema ɔ xlɛ́ ɖɔ enyi mǐ “ savɔ̌ kpikpa tɔn lɛ kpo jlǒ kpo ” nú jehovah , bo bló nǔ e wu mǐ kpé é bǐ kpo awǎjijɛ kpo bonu sinsɛn - biblo nugbǒ ɔ na dó yì nukɔn ɔ , xomɛ nɔ hun i ."
"( ðɛh . 119 : 108 , nw ; 2 kɔ . 9 : 7 ) sɔgbe kpo nǔ taji biblu tɔn enɛ lɛ kpo ɔ , enyi mǐ xoɖɛ bo byɔ alixlɛ́mɛ jehovah tɔn ɔ , mǐ hɛn ɔ mǐ na mɔ dò nú linlin tɔn lɛ à cé ?"
14 kpɔ́ndéwú ɖevo ɖíe : mǐ ni ɖɔ ɖɔ nǔsisɔ alɔkpa e ma na jɛji nú mɛɖé lɛ ɖò agun ɔ mɛ ǎ é ɖé jló we .
"mɛsɛ́dó pɔlu na alixlɛ́mɛ elɔ e gosin mawu gɔ́n é : “ nyɔnu lɛ ni nɔ sɔnǔ lee é jɛxa gbɔn é , ɖò yɛ̌yi mɛ , ɖò jlɛ̌ jí ."
"nǔ e nyɔnu lɛ na dó ba acɔ́ na ɔ wɛ nyí ɖa gɛ́dɛ́ gɛ́dɛ́ blóbló ǎ ; sikánú didó , jɛ̌ didó , abǐ avɔ xɔ akwɛ gbigbá ǎ ; loɔ , nǔ e ye na nɔ dó ba acɔ́ na ɔ wɛ nyí nǔɖagbewiwa , lee é jɛxa ɖɔ nyɔnu e nɔ sí mawu lɛ ni nɔ bló gbɔn é . ” ( 1 tim . 2 : 9 , 10 ) wěɖexámɛ enɛ ɖu klisanwun sunnu lɛ lɔmɔ̌ ."
"ðó mǐ nyí jehovah sɛntɔ́ e zé mǐɖée jó n’i lɛ é wutu ɔ , é nyí nǔ e nɔ nyɔ́ nukún mǐtɔn mɛ lɛ é kɛɖɛ wɛ nɔ ɖu ayi mɛ nú mǐ ǎ , loɔ , nǔ e nǔsisɔ kpo acɔ́biba mǐtɔn kpo sixu wà dó mɛ ɖevo lɛ wu é nɔ lɛ́ ɖu ayi mɛ nú mǐ ."
"jlɛjininɔ kpo wanyiyi kpo nɔ sísɛ́ mǐ bɔ mǐ nɔ hɛn nǔ e nùɖitɔ́ hàtɔ́ mǐtɔn lɛ nɔ lin lɛ é dó ayi mɛ , bo na dó sixu nyì alɔ nú ayi yetɔn fífɛ́ alǒ afɔ titɛ ye jǐ ."
"( 1 kɔ . 10 : 23 , 24 ; fili . 3 : 17 ) nǔ e mawuxówema ɔ ɖɔ é hinhɛn d’ayi mɛ sixu d’alɔ mǐ bɔ mǐ na mɔ dò nú linlin e jehovah nɔ ɖó dó xó enɛ wu é , bo sixu xlɛ́ ali mǐ bɔ mǐ na wá gbeta e na nyɔ́ nukún tɔn mɛ lɛ é kɔn ."
"15 , 16 . ( a ) enyi mǐ nɔ ɖò tamɛ lin dó nùblibli lɛ jí wɛ ɔ , nɛ̌ é ka nɔ cí nú jehovah ? ( b ) hwenu e mǐ ɖò ayiɖeɖayi lɛ cyan wɛ é ɔ , nɛ̌ mǐ ka sixu tuùn nǔ e nyɔ́ jehovah nukúnmɛ é gbɔn ? ( c ) nɛ̌ è ka ɖó na wá gbeta taji lɛ kɔn gbɔn ?"
"15 biblu xlɛ́ ɖɔ akpɔ̀ ɖó jehovah hwenu e gbɛtɔ́ lɛ ɖò daka xò wɛ , bo “ nɔ ɖò nǔ nyanya kɛɖɛ lin wɛ hwebǐnu ” é ."
"enɛ xlɛ́ mǐ ɖɔ dlɔ̌ kúkú dó xóɖóxámɛ jí nyla , ɖó é sixu zɔ́n bɔ è hu hwɛ syɛnsyɛn e mawuxówema ɔ gbɛ́ , b’ɛ ma ka lɛ́ sɔgbe xá linlin jehovah tɔn ǎ é ɖé ."
"ahwanvu jaki wlan ɖɔ : “ nùnywɛ e gosin mawu gɔ́n ɔ , nǔ mímɛ́ wɛ é tó nyí hwɛ̌ ; enɛ ɔ gudo ɔ , é nɔ ba tagba ǎ ; é fá bo nɔ lɛ́ hun xomɛ dó wà nǔ nú mɛ ; é nyɔ́ xomɛ ɖesu , bo nɔ wà nǔ ɖagbe lɛ ; é nɔ nɔ mɛɖé jí ǎ ; é ka nɔ wà yɛmɛnú ǎ . ”"
( jaki 3 : 17 ) nǔ enɛ tuùntuùn ɖó na sísɛ́ mǐ bɔ mǐ na nyì alɔ nú ayiɖeɖayi e nɔ flɔ́ linlin kpo jlǒ blíblí lɛ kpo sín zo dó lanmɛ nú mɛ lɛ é .
"klisanwun nùnywɛtɔ́ lɛ nɔ ɖó yibowa na cobo nɔ gbɛ́ wema , fímu , alǒ ayihundanú e mɛ nǔ e jehovah gbɛ́ wǎn na lɛ é nɔ tɔ́n ɖè é sísɔ́ dó ɖè ayi ɖ’ayǐ ǎ ."
linlin e jehovah nɔ ɖó dó nǔ mɔhun lɛ wu é ɖò wɛn ɖò xó tɔn mɛ .
"16 gbeta vovo lɛ kɔn wɛ è sixu wá ɖò ninɔmɛ gègě mɛ , bɔ jehovah ka na kpó ɖò xomɛhunhun jí ."
"amɔ̌ , ɖò ninɔmɛ ɖaxó lɛ mɛ ɔ , é nɔ nyɔ́ hweɖelɛnu ɖɔ è ni ba wěɖexámɛ mɛxo lɛ tɔn alǒ wěɖexámɛ klisanwun e ko mɔ nǔ kpɔ́n é ɖevo tɔn ."
( ti . 2 : 3 - 5 ; ja . 5 : 13 - 15 ) nugbǒ wɛ ɖɔ é kún na sɔgbe ɖɔ mǐ ni ɖɔ nú mɛ ɖevo lɛ ɖɔ ye ni ɖɔ nǔ e mǐ na wà é nú mǐ ó .
klisanwun lɛ ɖó na kplɔ́n nǔwukpikpé nukúnnúmɔjɛnǔmɛ tɔn yetɔn lɛ lobo nɔ zán .
( ebl . 5 : 14 ) mǐ bǐ ɖó na wà nǔ sɔgbe kpo xó elɔ e mawu sɔ́ d’ayi mɛ nú pɔlu b’ɛ wlan é kpo : “ mɛ ɖokpo ɖokpo ɖó na wà azɔ̌ e nyí étɔn é . ” — ga . 6 : 5 .
"17 enyi gbeta e kɔn mǐ nɔ wá lɛ é nɔ jinjɔn linlin jehovah tɔn lɛ jí ɔ , mǐ nɔ sɛkpɔ ɛ ."
( ja . 4 : 8 ) nǔ mǐtɔn nɔ nyɔ́ nukún tɔn mɛ bɔ é nɔ kɔn nyɔna tɔn dó mǐ jí .
enɛ nɔ bló bɔ nùɖiɖi e mǐ ɖó nú tɔ́ mǐtɔn jixwé tɔn ɔ é nɔ lidǒ .
"( jɔb . 26 : 14 ) é ɖò mɔ̌ có , kanɖodonǔwu sixu zɔ́n bɔ dìn fí e mǐ ɖè é ɔ , mǐ na ɖó nùnywɛ , nùtuùntuùn , kpo nukúnnúmɔjɛnǔmɛ e sín hudo mǐ ɖó é kpo bo na nɔ wá gbeta e sɔgbe lɛ é kɔn ."
"( nùx . 2 : 1 - 5 ) linlin kpo tuto gbɛtɔ́ hwɛhutɔ́ lɛ kpo tɔn lɛ nɔ fɔ́n bo nɔ ɖò ɖyɔɖyɔ wɛ , amɔ̌ , ðɛhan wlantɔ́ ɔ flín mǐ kpo gbesisɔ kpo ɖɔ : “ wě e mawu mavɔmavɔ nɔ ɖè ɔ nɔ nyí tɛgbɛnú , tito tɔn lɛ nɔ nyí wiwa , bɛ́sín jijimɛ ɖě mɛ yì jɛ ɖevo mɛ kaka sɔyi . ” ( ðɛh ."
"33 : 11 ) é ɖò wɛn ɖɔ enyi linlin mǐtɔn lɛ kpo nǔwiwa mǐtɔn lɛ kpo nɔ sɔgbe xá linlin mawu nùnywɛtɔ́ hugǎn mǐtɔn , jehovah tɔn lɛ ɔ , mǐ hɛn ɔ mǐ na wá gbeta mǐɖesunɔ tɔn e nyɔ́ hugǎn lɛ é kɔn ."
"hwenu e a ðò xó mawu tɔn kplɔ́n wɛ é ɔ , kanbyɔ hwiðée ðɔ :"
etɛ nǔ elɔ ka kplɔ́n mì dó ali jlɔjlɔ jehovah tɔn lɛ wu ?
( ðɛh . 25 : 4 )
nɛ̌ un ka sixu zán nùkplɔnmɛ elɔ gbɔn . . .
ɖò xwégbe ?
ɖò azɔ̌mɛ ?
ɖò sinsɛnzɔ́ ɔ mɛ ?
biblu ka kpò ðò gbɛzán towe huzu wɛ à ?
"“ mi jó mawu dó , nú é huzu mi gbɔn ayi mitɔn sín huzuhuzu gblamɛ . ” — hlɔ . 12 : 2 ."
"han lɛ : 61 , 52"
etɛ mǐ ka sixu wà bonu xó mawu tɔn na nɔ ɖò gbɛzán mǐtɔn huzu wɛ ?
"1 - 3 . ( a ) huzuhuzu tɛ lɛ biblo ka sixu vɛwǔ nú mǐ ɖò baptɛm mǐtɔn gudo ? ( b ) enyi huzuhuzu lɛ biblo vɛwǔ hú lee mǐ lin gbɔn é ɔ , nǔ tɛ lɛ mǐ ka sixu kanbyɔ ?"
"hwenu e kevin [ 1 ] mɔ nugbǒ ɔ é ɔ , é sɔ́ ba nùɖé hugǎn ɖɔ é kpo jehovah kpo ni vɛ́ ganji ǎ ."
"amɔ̌ , xwè mɔkpan wɛ é ɖ’alɔ ɖò akɔxixo , azɔnunu , ahannumu , kpo gěenunu kpo mɛ na ."
"bo na dó sixu nyɔ́ mawu nukúnmɛ ɔ , kevin ɖó na jó nǔwiwa enɛ lɛ e ma sɔgbe xá mawuxówema ɔ ǎ é dó ."
é ɖeji dó jehovah kpo hlɔnhlɔn e xó tɔn ɖó bo nɔ huzu mɛ é kpo wu bo wà mɔ̌ . — ebl . 4 : 12 .
"2 ee kevin bló baptɛm gudo é ɔ , é ka ɖó huzuhuzu lɛ biblo ɖò gbɛzán tɔn mɛ te wɛ à ?"
"4 : 31 , 32 ) ði kpɔ́ndéwú ɔ , é mɔ ɖɔ é vɛwǔ tawun nú emi ɖɔ emi ni ɖu ɖò xomɛ yiyawu sìn jí ."
kevin yí gbè ɖɔ : “ xomɛsin jí ɖuɖu ɖè vɛwǔ nú mì hú ɖɔ má nyì alɔ nú walɔ nyanya ce xóxó lɛ ! ”
kevin bló huzuhuzu e é byɔ lɛ é gbɔn ɖɛxixo syɛnsyɛn kpo biblu kplɔnkplɔn hwɛhwɛ kpo gblamɛ .
"3 kevin ɖɔhun ɔ , mǐ mɛ gègě wɛ ɖó na bló huzuhuzu taji ɖé lɛ jɛ nukɔn nú baptɛm mǐtɔn , bonu gbɛzán mǐtɔn na dó sixu sɔgbe xá nǔ e biblu byɔ lɛ é ."
"ðò baptɛm gudo ɔ , mǐ ɖ’ayi wu ɖɔ mǐ ɖó na kpó ɖò huzuhuzu lɛ bló wɛ , é sixu nyí klewun klewun ɖé lɛ , bo na dó sixu wà nǔ mawu kpo klisu kpo ɖɔhun télélé ."
"( efɛ . 5 : 1 , 2 ; 1 pi . 2 : 21 ) ði kpɔ́ndéwú ɔ , mǐ sixu mɔ ɖò mǐɖée mɛ ɖɔ mǐ nɔ mɔ xó ɖɔ dó nǔ wu , nɔ ɖi xɛsi nú gbɛtɔ́ , nɔ jló na ɖɔ mɛ nú , alǒ ɖó gǎnmaɖó ɖevo lɛ ."
huzuhuzu lɛ biblo ɖò ali enɛ nu vɛwǔ hú lee mǐ lin ɖó é vlafo wɛ à ?
"é nyí mɔ̌ wɛ ɔ , mǐ sixu kanbyɔ mǐɖée ɖɔ : ‘ un ko bló huzuhuzu ɖaxó ɖaxó lɛ wá yì , bɔ etɛwu nǔ klewun klewun lɛ jijlaɖó ka nɔ vɛwǔ nú mì sɔmɔ̌ ?"
nɛ̌ un ka sixu lɛ́ yì nukɔn d’eji bo yí gbè bɔ biblu na huzu gbɛzán ce gbɔn ? ’
nɔ nɔ jlɛ̌ jí ðò nǔ e a nɔ ðó nukún lɛ é mɛ
4 mǐ mɛ e wá tuùn jehovah bo yí wǎn n’i lɛ é bǐ wɛ jló kpo ayi mǐtɔn bǐ sésé kpo bo na nɔ wà nǔ e nɔ nyɔ́ nukún tɔn mɛ lɛ é .
"é ɖò mɔ̌ có , enyi jlǒ mǐtɔn na bo tlɛ syɛn gbɔn ɖebǔ ɔ , ninɔmɛ hwɛhuhu tɔn e mǐ ɖó é zɔ́n bɔ mǐ nɔ wà nǔ e nɔ nyɔ́ nukún tɔn mɛ é hwebǐnu ǎ ."
"mǐ nɔ mɔ mǐɖée ɖò ninɔmɛ mɛsɛ́dó pɔlu tɔn ɖɔhunkɔ mɛ , éyɛ wlan ɖɔ : “ un jló bo na wà nǔ ɖagbe ; amɔ̌ , un ɖó hlɔnhlɔn e na wà é ǎ . ” — hlɔ . 7 : 18 ; ja . 3 : 2 ."
5 mǐ ko jó walɔ hwɛhuhu tɔn ɖěɖee na zɔ́n bɔ mǐ ma sɔ́ na jɛxa bá nyí agun klisanwun tɔn sín hagbɛ̌ lɛ ǎ é dó . ( 1 kɔ .
"6 : 9 , 10 ) é ɖò mɔ̌ có , mǐ kpó ɖò hwɛhutɔ́ nyí wɛ ."
"( kolo . 3 : 9 , 10 ) enɛ wu ɔ , enyi mǐ ɖó nukún ɖɔ ɖò baptɛm gudo , alǒ mǐ bló xwè gègě ɖò nugbǒ ɔ mɛ gudo ɔ , mǐ kún sɔ́ na wà nǔ nyì dò ɖě ó , klɛ́n afɔ ó , alǒ ɖɔ jlǒ kpo linlin masɔgbe lɛ kpo kún na dó tagba nú mǐ ó ɔ , jlɛjimanɔ wɛ é na nyí ."
jlǒ ɖé lɛ sixu doya nú mɛ nú xwè gègě .
"6 , 7 . ( a ) mǐ nyí hwɛhutɔ́ có , etɛ ka zɔ́n bɔ mǐ hɛn ɔ , mǐ na nyí xɔ́ntɔn jehovah tɔn ? ( b ) etɛwu mǐ ma ka ɖó na gɔn hwɛsɔkɛ byɔ jehovah ǎ ?"
6 hwɛhuhu sín gǔ e mǐ ɖu é ɖó na gbò kpò nyì ali jí nú mǐ bonu mǐ na gɔn vivɛ̌ kpo jehovah kpo alǒ gɔn sinsɛn ɛ ǎ .
"lin tamɛ dó nǔ elɔ jí : hwenu e jehovah dɔn mǐ bɔ mǐ huzu xɔ́ntɔn tɔn é ɔ , é tuùn ɖɔ mǐ na ɖè afɔ nyì dò hweɖelɛnu ."
"( jaan 6 : 44 ) ðó jehovah tuùn jijɔ mǐtɔn lɛ kpo nǔ e ɖò ayi mǐtɔn mɛ é kpo wutu ɔ , é ɖò wɛn ɖɔ é tuùn gǎnmaɖó e na doya nú mǐ tawun lɛ é ."
bɔ é lɛ́ tuùn ɖɔ mǐ na wá jɛ dò hweɖelɛnu .
"7 wanyiyi sísɛ́ mawu bɔ é na nǔ xɔ akwɛ ɖé mǐ , é wɛ nyí vɔsisa gbɛxɔnumɛ tɔn vǐ vívɛ́ná tɔn tɔn ."
"( jaan 3 : 16 ) enyi mǐ ɖè afɔ nyì dò bɔ é vɛ́ nú mǐ bonu mǐ lɛkɔ bo byɔ hwɛsɔkɛ jehovah sɔgbe kpo nùnina xɔ akwɛ enɛ kpo ɔ , mǐ sixu ɖeji ɖɔ xɔ́ntɔn e mǐ kpo é kpo nyí é kpó ɖò te ."
( hlɔ .
"7 : 24 , 25 ; 1 jaan 2 : 1 , 2 ) mǐ ka ɖó na xò nǔ kpɔ́n dó lè e ɖò gbɛxixɔ ɔ mɛ é ɖuɖu wu , ɖó mǐ mɔ ɖɔ mǐ nyí mɛ blíblí alǒ hwɛhutɔ́ wutu wɛ à ? gbeɖé kpɔ́n !"
mɔ̌ biblo na cí ɖɔ mǐ gbɛ́ ɖɔ mǐ kún na sɔ́ sìn dó klɔ́ alɔ mǐtɔn lɛ na hwenu e ye kwiji é ó ɖɔhun .
"è na ɖɔ lɔ ɔ , hwɛhutɔ́ e lɛkɔ lɛ é wɛ è sɔnǔ nú gbɛxixɔ ɔ na ."
"enɛ wu ɔ , ɖó gbɛxixɔ ɔ wutu ɔ , mǐ ɖó hwɛhuhu sín ninɔmɛ có , mǐ hɛn ɔ mǐ na nyí xɔ́ntɔn jehovah tɔn . — xà 1 timɔtée 1 : 15 ."
etɛwu mǐ ma ka ɖó na myɔ nukún dó gǎnmaɖó mǐtɔn lɛ ǎ ?
8 mǐ nɔ myɔ nukún dó gǎnmaɖó mǐtɔn lɛ kpowun ǎ .
"tintɛnkpɔn bo na nyí xɔ́ntɔn jehovah tɔn nɔ byɔ ɖɔ mǐ ni dó gǎn bo wà nǔ mawu kpo klisu kpo ɖɔhun télélé , bo nyí mɛ alɔkpa e ye jló ɖɔ mǐ ni nyí é . ( ðɛh ."
"15 : 1 - 5 ) é nɔ lɛ́vɔ byɔ ɖɔ mǐ ni tɛnkpɔn bo ɖu ɖò jlǒ hwɛhuhu tɔn mǐtɔn lɛ jí , bo tlɛ sú kún dó nú ɖěɖee mǐ sixu sú kún dó na lɛ é ."
"enyi ɖɔ mǐ bló baptɛm é ɔ , é ko lín ǎ alǒ mǐ ko ɖò nugbǒ ɔ mɛ sín xwè mɔkpan ɖíe wɛ ɔ , mǐ ɖó na ‘ kpó ɖò mǐɖée jla ɖó wɛ . ’ — 2 kɔ . 13 : 11 , nw ."
9 é byɔ ɖɔ mǐ ni ɖò gǎn dó wɛ zɔn mǐ yì bo na dó sixu ‘ jla mǐɖée ɖó ’ lobo na sɔ́ “ mɛ yɔyɔ̌ ” ɔ dó .
"pɔlu flín nùɖitɔ́ hàtɔ́ tɔn lɛ ɖɔ : “ mi ma nɔ ɖó nùvú nú miɖée ó , ɖó mi ko ɖè gbɛtɔ́ xóxó e mi nyí ɖ’ayǐ ɔ kpodo walɔ tɔn lɛ bǐ kpan nyì ayǐ ; bɔ mi sɔ́ ninɔmɛ yɔyɔ̌ ɔ dó ; ninɔmɛ gbɛtɔ́ yɔyɔ̌ tɔn ; gbɛtɔ́ yɔyɔ̌ enɛ nɔ ɖò huzuhuzu wɛ ayihɔngbe ayihɔngbe , bo na cí mawu e ɖó é ɔ ɖɔhun , bo na tuùn i céɖécéɖé . ”"
"( kolo . 3 : 9 , 10 ) xógbe “ ɖò huzuhuzu wɛ ayihɔngbe ayihɔngbe ” ɔ xlɛ́ ɖɔ mɛ yɔyɔ̌ ɔ sísɔ́ dó kún nyí gbè ɖokpo sín nǔ ó ."
"nǔ enɛ dó wusyɛn lanmɛ nú mɛ tawun , ɖó é na mǐ ganjɛwu ɖɔ enyi mi ko ɖò jehovah sɛ̀n wɛ b’ɛ lín kpo é gbɔ kpo ɔ , mǐ hɛn ɔ mǐ na kpó ɖò nukɔn yì wɛ bo na kpó ɖò tintɛnkpɔn wɛ bá ɖó jujɔ klisanwun tɔn e nɔ ɖè mɛ yɔyɔ̌ ɔ xlɛ́ lɛ é , lobo na lɛ́ ɖò te kpɔ́n d’eji wɛ ."
"nugbǒ ɔ , biblu sixu kpó ɖò gbɛzán mǐtɔn huzu wɛ zɔn mǐ yì ."
aniwu é ka nɔ vɛwǔ sɔmɔ̌ ?
"10 enyi mǐ jló ɖɔ xó mawu tɔn ni ɖò mǐ huzu wɛ zɔn mǐ yì ɔ , mǐ ɖó na dó gǎn ."
aniwu é ka byɔ ɖɔ mǐ ni dó gǎn tawun lo ?
"enyi jehovah nɔ kɔn nyɔna dó gǎn e dó wɛ mǐ ɖè lɛ é jí ɔ , nukɔnyiyi ɖò gbigbɔ lixo ɖó na bɔwǔ à cé ?"
"jehovah hɛn ɔ é na nɔ sú kún dó nú jlǒ masɔgbe mǐtɔn lɛ kpowun , bɔ jujɔ éyɛtɔn lɛ ɖiɖexlɛ́ na nɔ bɔwǔ nú mǐ à é ?"
"11 enyi mǐ dó nukún nùɖíɖó wɛkɛ ɔ tɔn lɛ mɛ kpɔ́n ɔ , mǐ nɔ mɔ ɖɔ jehovah ɖó hlɔnhlɔn tawun ."
"ði kpɔ́ndéwú ɔ , ɖò segɔndu ɖokpo ɖokpo mɛ ɔ , hwesivɔ nɔ sɔ́ nǔ e è dó bló è na é tɔ́nu livi atɔ́ɔ́n dó huzu yǒzo na ."
74 : 16 ; eza . 40 : 26 ) kpodo xomɛhunhun kpo wɛ jehovah nɔ na hlɔnhlɔn e jɛxa é mɛsɛntɔ́ tɔn lɛ hwenu e ye ɖó hudo tɔn é .
( eza . 40 : 29 ) mawu tlɛ hɛn ɔ é na na hlɔnhlɔn mǐ bɔ mǐ na nɔ jɛ tagba alǒ sún sìn gǎnmaɖó mǐtɔn lɛ tɔn cobo na nɔ ɖu ɖò ye jí ǎ .
bɔ etɛwu é ma ka nɔ wà mɔ̌ ǎ lo ?
"12 jehovah ko na mǐ nùnina e è ma sixu jlɛ́ dó nùɖé wu ǎ é , é wɛ nyí mɛɖesúsínínɔ ."
"enyi mǐ ɖɔ mǐɖesunɔ ɖɔ mǐ na wà jlǒ mawu tɔn lobo nɔ dó gǎn tawun bo nɔ wà ɔ , mǐ nɔ ɖexlɛ́ jehovah ɖɔ mǐ yí wǎn n’i tawun bo lɛ́ jló bo na nyɔ́ nukún tɔn mɛ ."
mǐ nɔ lɛ́vɔ xlɛ́ ɖɔ mǐ nɔ jɛhun dó nǔbǐwukpétɔ́ e é nyí é jí .
( jɔb . 2 : 3 - 5 ; nùx .
"27 : 11 ) é ɖò mɔ có , enyi jehovah ɖè gǎn ɖebǔ e mǐ na dó bo li za xá jlǒ masɔgbe mǐtɔn lɛ bá dó nyɔ́ nukún tɔn mɛ é síìn bǐ mlɛ́mlɛ́ ɔ , gǒ e mǐ na gó ɖɔ mǐ ɖò gbeji nú nǔbǐwukpétɔ́ e é nyí é lobo nɔ lɛ́ jɛhun d’eji é sɔ́ na nyí nǔtí ǎ ."
13 enɛ wu wɛ jehovah ɖɔ nú mǐ ɖɔ mǐ ni zán “ hlɔnhlɔn e ɖò [ mǐ ] wu ɔ bǐ ” bo na dó ɖó jujɔ tɔn lɛ .
( xà 2 piyɛ́ɛ 1 : 5 - 7 ; kolo . 3 : 12 ) é nɔ ɖó nukún ɖɔ mǐ ni dó gǎn syɛnsyɛn bo ɖó acɛ dó linlin mǐtɔn lɛ kpo lee nǔ nɔ ci nú mǐ lɛ é kpo jí .
( hlɔ .
"8 : 5 ; 12 : 9 ) enyi mǐ dó gǎn ɖò ali enɛ nu nugbǒ nugbǒ ɔ , mɔ e mǐ nɔ mɔ ɖɔ biblu ɖò gbɛzán mǐtɔn huzu wɛ é nɔ jɛmɛ nú mǐ tawun ."
nǔ xó mawu tɔn ni kpó ðò huzuhuzu we wɛ
14 etɛ mǐ ka sixu wà bá ɖó jujɔ jehovah tɔn lɛ bo nyɔ́ nukún tɔn mɛ ?
mǐ ɖó na wà nǔ hú tuto mɛɖée jijlaɖó tɔn ɖé xwixwedó .
"mǐ ɖó na kpó ɖò gǎn dó wɛ bo na xwedó alixlɛ́mɛ mawu tɔn lɛ , ɖó hlɔmanu lɛ 12 : 2 ɖɔ jí : “ mi ma nɔ wà nǔ lee gbɛ̀ ɔ nɔ wà gbɔn é ó ; loɔ , mi jó mawu dó , nú é huzu mi gbɔn ayi mitɔn sín huzuhuzu gblamɛ ."
"jehovah nɔ gbɔn xó tɔn kpo gbigbɔ mímɛ́ tɔn kpo gblamɛ , bo nɔ d’alɔ mǐ bɔ mǐ nɔ mɔ nukúnnú jɛ jlǒ tɔn wu , bo nɔ wà , lobo nɔ huzu gbɛzán mǐtɔn kaka ɖó bǎ e mɛ é na jɛ bo sɔgbe xá nǔ e é byɔ ɖò mǐ sí lɛ é ."
"biblu xixa ayihɔngbe ayihɔngbe , tamɛ linlin dó wemafɔ biblu tɔn lɛ jí , kpo ɖɛxixo bo byɔ gbigbɔ mímɛ́ kpo ɖó na ɖò gǎn ɖěɖee dó wɛ mǐ ɖè lɛ é mɛ ."
"( luk . 11 : 13 ; ga . 5 : 22 , 23 ) ee mǐ na ɖò alixlɛ́mɛ gbigbɔ mímɛ́ mawu tɔn tɔn xwedó wɛ , lobo na ɖò linlin mǐtɔn lɛ jla ɖó wɛ sɔgbe kpo jlǒ jehovah tɔn e é ɖexlɛ́ ɖò xó tɔn mɛ é kpo é ɔ , linlin mǐtɔn lɛ , xógbe mǐtɔn lɛ , kpo walɔ mǐtɔn lɛ kpo na wá cí mawu tɔn ɖɔhun ."
"hwenu e nǔ na tlɛ nyí mɔ̌ é ɔ , mǐ ɖó na ɖò acéjí bonu gǎnmaɖó mǐtɔn lɛ ni ma lɛ́vɔ zin mǐ dɛ ó . — nùx ."
4 : 23 .
wemafɔ kpo xota ɖěɖee ɖɔ xó dó gǎnmaɖó towe lɛ jí é kpo cyancyan kplé lobo nɔ vɔ́ ye jí gbɔn sixu d’alɔ we ( kpɔ́n akpáxwé 15gɔ́ ɔ )
"15 gɔ́ nú biblu xixa ayihɔngbe ayihɔngbe ɔ , mǐ ɖó na nɔ zán wema klisanwun tɔn mǐtɔn lɛ dó kplɔ́n xó mawu tɔn na , kpodo linlin ɔ kpo ɖɔ mǐ na xwedó jujɔ jiwǔ jehovah tɔn lɛ ."
"mɛɖé lɛ mɔ ɖɔ enyi è cyan wemafɔ biblu tɔn kpo atɔxwɛ alǒ réveillez - vous ! sín xota kpo ɖěɖee nɔ d’alɔ mɛ bɔ è nɔ ɖó jujɔ klisanwun tɔn lɛ alǒ ɖu ɖò gǎnmaɖó ɖé lɛ jí é kplé , lobo nɔ vɔ́ ye jí gbɔn ɔ , é nɔ nyɔ́ tawun ."
"16 enyi é cí nú we ɖɔ nukɔnyiyi towe ɖò gbigbɔ lixo kún ɖò yiyǎ wɛ ó ɔ , flín ɖɔ nukɔnyiyi mɔhun nɔ byɔ hwenu gègě ."
"ðò bǐbɛ̌mɛ ɔ , é sixu byɔ ɖɔ mǐ ni nɔ zín mǐɖée jí bo na dó sixu wà nǔ e sɔgbe xá mawuxówema ɔ é ."
"hwenu ka wá ɖò yiyi wɛ ɔ , é na bɔwǔ nú mǐ bo na lɛ́ má mǐ ɖɔ mǐ ni lin nǔ bo wà nǔ mawu ɖɔhun , ɖó linlin mǐtɔn lɛ kpo walɔ mǐtɔn lɛ kpo na sɔgbe xá jehovah mawu tɔn lɛ kpɛɖé kpɛɖé . — ðɛh ."
hɛn nukúnðiðo daxó e mǐ ðó é d’ayi mɛ
17 è na wá jɔwu mɛsɛntɔ́ gbejinɔtɔ́ jehovah tɔn lɛ bɔ ye na nyí mɛ maɖóblɔ̌ bo sɛ̀n ɛ kaka sɔyi .
"hwenɛnu ɔ , è sɔ́ na nɔ jɛ tagba cobo ɖè jujɔ mawu tɔn lɛ xlɛ́ ǎ , é nyɔ́ wà ɔ , vivǐ wɛ è na nɔ mɔ ɖò mɔ̌ biblo mɛ ."
"amɔ̌ dìn hwɛ̌ ɔ , gbɛxixɔ ɔ zɔ́n bɔ mǐ hɛn ɔ mǐ na sɛ̀n mawu mǐtɔn wanyiyinɔ ɔ ."
"enyi mǐ hwíhwɛ́ mǐɖee dó xó tɔn sín hlɔnhlɔn e nɔ huzu mɛ é glɔ ɔ , mǐ sixu wà mɔ̌ dìn e mǐ tlɛ kpò ɖò ninɔmɛ hwɛhuhu tɔn mǐtɔn mɛ é ."
18 kevin e xó mǐ ɖɔ ɖò bǐbɛ̌mɛ é ɖókan dó nǔ wǔ kaka bo ɖu ɖò xomɛsin tɔn jí .
"é lin tamɛ dó nugbodòdó biblu tɔn lɛ jí lobo zán ye , é lɛ́vɔ yí gbè nú alɔdo klisanwun hàtɔ́ lɛ tɔn kpo wěɖexámɛ yetɔn kpo ."
"ðò xwè yɔywɛ ɖé vlamɛ ɔ , kevin yì nukɔn tawun ."
"gudo mɛ ɔ , é jɛxa bɔ è ɖè é b’ɛ nyí devizɔwatɔ́ sinsɛnzɔ́wiwa tɔn , bɔ sín xwè 20 ɖíe ɔ , é nyí mɛxo agun tɔn ɖé ."
"é ɖò mɔ̌ có , é mɔ ɖɔ emi ɖó na ɖò acéjí bo ma wá jɛ ayǐ ɖò gbigbɔ lixo ó ."
19 kpɔ́ndéwú kevin tɔn xlɛ́ ɖɔ biblu nɔ d’alɔ togun mawu tɔn bonu ye na kpó ɖò huzuhuzu ɖagbeɖagbe lɛ bló wɛ ɖò gbɛzán yetɔn mɛ .
"enɛ wu ɔ , mi nú mǐ ni ɖò xó mawu tɔn ɔ jó dó wɛ zɔn mǐ yì , nú é ni kpó ɖò mǐ huzu wɛ bonu mǐ na vɛ́ kpo jehovah kpo ."
"( ðɛh . 25 : 14 ) hwenu e mi na mɔ ɖɔ jehovah kɔn nyɔna dó gǎn e dó wɛ mǐ ɖè lɛ é jí é ɔ , é na ɖò wɛn nú mǐ ɖɔ biblu sixu huzu gbɛzán mǐtɔn nugbǒ . — ðɛh ."
34 : 9 .
biblu kpo ðɛxixo kpo huzu gbɛzán yetɔn
russell nɔ mɔ xó ɖɔ dó mawu sɛntɔ́ hàtɔ́ tɔn lɛ wu bo nɔ dó sù nú ye tawun .
maria victoria yí wǎn nú mɛnúɖiɖɔ .
linda nɔ ɖi xɛsi nú gbɛtɔ́ tawun hweɖebǔnu e é ɖò sinsɛnzɔ́ ɔ mɛ é .
"klisanwun atɔn enɛ lɛ e ko bló baptɛm é mɔ ɖɔ é na vɛwǔ nú emi tawun ɖɔ emi ni ɖyɔ , ɖó gǎnmaɖó yetɔn lɛ syɛn ɖesu ."
"é ɖò mɔ̌ có , ye mɛ bǐ wɛ dó gǎn tawun bo ɖu ɖò gǎnmaɖó yetɔn lɛ jí ."
kpɔ́n nǔ e d’alɔ ye é .
ðɛhan 64 : 2 - 5 d’alɔ mì bɔ un mɔ ɖɔ un kún jló na nɔ mɛ ɖěɖee mɛ ɖevo lɛ nɔ xoɖɛ ɖɔ mawu ni hwlɛn emi ɖò ye sí é mɛ ó !
"un lɛ́vɔ wá mɔ nukúnnú jɛ wu ɖɔ enyi un kpò ɖò mɛ nú ɖɔ wɛ ɔ , un kún nyí kpɔ́ndéwú ɖagbe ɖé ó , b’ɛ na lɛ́ hɛn nyikɔ jehovah tɔn kwiji . ”"
un lɛ́ kpó ɖò ɖɛ xò sɛ́dó jehovah wɛ bo ganjɛ wǔ tɔn . ”
